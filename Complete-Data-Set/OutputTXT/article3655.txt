Makale Başlığı: Sürekli Hale Gelen Yeniden Değerlemenin Kapsamı, Önemi, Vergisel Avantajları: Bir Güneş Enerji Santrali İşletmesinde Uygulama
Özet: Amaç: Bu çalışmada, yeniden değerleme konusunda yapılan değişiklikler güncel haliyle değerlendirilerek, uygulamada dikkat edilmesi gereken hususların ortaya konulması amaçlanmıştır. Yöntem: Çalışmada nitel araştırma yöntemlerinden doküman incelemesi tekniği kullanılmıştır. Bulgular: Yeniden değerleme uygulanmadığı takdirde işletmelerin mali tablolarının gerçeği yansıtmadığı ve bu durumun da bilgi kullanıcılarının kararlarını olumsuz yönde etkilediği bulgusuna ulaşılmıştır. İşletmelerin yeniden değerleme yaparak iktisadi kıymetlerinin gerçeğe uygun hale getirilmesine yönelik incelemeler yürütülerek örnek uygulamalarla bu durumun işletmelere sağlayacağı olumlu katkılar tespit edilmiştir.Sonuç: Makalede günümüzde özellikli durumlar içeren yeniden değerleme ve enflasyon düzeltmesi uygulamaları karşılaştırılmıştır. Bilançolarda yer alan amortismana tabi iktisadi kıymetler ve taşınmazların defter değerleri ile piyasada geçerli cari fiyatlara göre oluşan değerleri arasındaki farklılıkların giderilmesine yönelik yapılan hesaplamalar ve muhasebe kayıtları ortaya konulmuştur. Özgünlük: Yeniden değerleme ile ilgili VUK’ da yer alan değişikliklerin güncel olması sebebiyle ilgili konuda literatürdeki çalışmaların kısıtlı olduğu gözlemlenmektedir. Ayrıca çalışmada gerçek işletme verileri kullanılmıştır. Bu bağlamda çalışmanın literatüre ve bilgi kullanıcılarına katkı sunması beklenmektedir.
Yazar isimleri: ['Suphi ASLANOĞLU', 'Sema POYRAZ CAN']
Yayın Yılı: 28 Kasım 2022
Dergi ismi: Çankırı Karatekin Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/jiss/issue/73444/1119111
Yayın pdf linki: https://dergipark.org.tr/tr/download/article-file/2438300
