Makale Başlığı: COVID-19 Tanılı Çocuklarda T Hücreleri ve Alt Grupları
Özet: Amaç: COVID-19 hastalığında, T lenfositlerin sayısal olarak azaldığı, hem CD4+ hem de CD8+’in azalabildiği, bazen de CD8+ düzeyinin anlamlı arttığı görülmüştür. Virüse spesifik CD8+ T-hücrelerin Efektör bellek (TEM) veya RA+ Terminal diferansiye efektör bellek (TEMRA) hücrelerinin olduğu düşünülmektedir. Ancak bu hücrelerin özellikleri, özellikle SARS-CoV-2 enfeksiyonu veya COVID-19 hastalığının patogenezindeki rolleri belirsizdir. Bu araştırmada, SARS-CoV-2 PCR pozitifliği ile COVID -19 hastalığı tanısı alan çocuk hastalarda tanı sırasında yardımcı T, sitotoksik T hücreleri ve alt tiplerinde gözlenen değişiklikleri akım hücre ölçer ile irdelemeyi amaçladık.Yöntem: COVID-19 tanısı alan, 0-18 yaş arası 22 çocuğa flow sitometri ile; T Yardımcı Hücresi (TH), T Sitotoksik Hücresi (TC), T Naif Hücreleri (TN), Santral bellek (TCM), Efektör bellek (TEM), RA+ Terminal diferansiye efektör bellek (TEMRA) ve Son timik göçmen T hücreleri  (RTEs) çalışılmıştır. Bulgular: T hücre sayıları tüm yaş gruplarında normal bulundu. CD4/CD8 oranı 5 yaş altı ve 16 yaş üstü grupta arttı. CD4+T hücreler içinde TCM 16 yaş üstü grupta azalırken, TEM tüm yaş gruplarında azaldı. RTEs, 16 yaş üstü grup hariç diğerlerinde azaldı. Naif CD8+T hücreleri (TN) tüm yaş gruplarında yüksek bulundu. Sonuç: Düşük sayıda saptanan CD4+ ve CD8+ lenfosit sayısı, 2019 Coronavirus hastalığında (COVID-19) ayırt edici bir laboratuvar bulgusu olarak bildirilmiştir. Yeterli sayıda naif T hücresine sahip olmak, bağışıklık sisteminin bilinmeyen patojenlere sürekli yanıt vermesi için gereklidir. Çocuklarda bu hücrelerin normalden yüksek olduğu bu çalışma tespit edilmiştir.
Yazar isimleri: ['Mehmet Fatih ORHAN', 'Öner ÖZDEMİR']
Yayın Yılı: 3 Ekim 2022
Dergi ismi: Kocaeli Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/kusbed/issue/72881/951540
Yayın pdf linki: https://dergipark.org.tr/tr/download/article-file/1820787
