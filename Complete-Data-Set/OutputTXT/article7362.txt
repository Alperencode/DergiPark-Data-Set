Makale Başlığı: Doğrudan Yabancı Yatırımların Yüksek Teknolojili Ürün İhracatlarına Etkisi: E7 Örneği
Özet: Bu çalışmada gelişmekte olan ülkelere yapılan doğrudan yabancı yatırımların yüksek teknolojili ürün ihracatlarına etkisi ele alınmıştır. Gelişmekte olan ülkelere yapılan doğrudan yabancı yatırımlar kendisinde var olmayan teknolojiyi, yeni üretim ve yönetim stratejilerin elde edilmesini sağlamaktadır. Gelişmekte olan ülkeler yeni teknolojiyle, yeni mallar üreterek ekonomik büyümesine katkı sağlayabilmektedirler. Bu bilgiler ışığında,  gelişmekte olan ülke grubu olan E7 ülkelerine ait 2010-2020 dönemine ilişkin yıllık veriler kullanılarak doğrudan yabancı yatırımların yüksek teknolojili ürün ihracatlarına etkilerini panel eşbütünleşme analizi ile tespit edilmesi amaçlanmıştır. Analiz sonucunda, doğrudan yabancı yatırımların yüksek teknolojili ürün ihracatına en çok etki eden ülkeler sırasıyla Çin, Rusya, Brezilya, Hindistan, Endonezya olmuştur. En az etki eden ülkeler ise sırasıyla Türkiye ve Meksika olmuştur. Kısa dönem katsayı değerlerine bakıldığında, uzun döneme göre etkiler daha düşük çıkmıştır. Bu durumda yüksek teknolojili ürün ihracatını etkileyen doğrudan yabancı yatırım uzun dönemde daha önemli oranda çıktılar sağlamakta, kısa dönemde etkilerin daha düşük seyrettiği belirlenmiştir. Doğrudan yabancı yatırım değişkeninin yüksek teknolojili ürün ihracatını %12,9 artırdığı tespit edilmiştir.
Yazar isimleri: ['Nur AKTAŞ']
Yayın Yılı: 31 Ağustos 2022
Dergi ismi: International Journal of  Entrepreneurship and Management Inquiries
Yayın sayfa url: https://dergipark.org.tr/tr/pub/ijemi/issue/69896/1159475
Yayın pdf linki: https://dergipark.org.tr/tr/download/article-file/2585925
