Makale Başlığı: Ergenlerin İnternet ve Akıllı Telefon Bağımlılığının Yalnızlık, Uyku Kalitesi ve Akademik Başarı Düzeyleri ile İlişkisi
Özet: Amaç: Bu araştırmanın amacı, ergenlerin internet ve akıllı telefon bağımlılığı ile yalnızlık, uyku kalitesi ve akademik başarı düzeyleri arasındaki ilişkiyi belirlemektir.Yöntem: Kesitsel tipteki bu araştırma Mayıs 2019 ile Haziran 2019 tarihleri arasında yapılmıştır. Araştırmaya bir lisede öğrenim gören toplam 407 öğrenci katılmıştır. Veri toplama formunda Sosyodemografik özellikler, "İnternet Bağımlılığı Ölçeği", "Akıllı Telefon Bağımlılığı Ölçeği", "Uyku Kalitesi Ölçeği" ve "UCLA Yalnızlık Ölçeği" kullanılmıştır.Bulgular: Ergenlerin yaş ortalaması 16,72±1,34 olarak belirlenmiştir. Elde edilen sonuçlara göre; internet bağımlılığı ve sınırlı internet bağımlılığı olan ergenlerin, semptom göstermeyenlere göre daha kötü uyku kalitesine sahip oldukları, yalnızlık düzeylerinin arttığı, akademik başarılarının daha düşük olduğu ve aralarındaki farkın istatistiksel olarak anlamlı olduğu görülmüştür. Ayrıca akıllı telefon bağımlılığı düzeyi artıkça kötü uyku kalitesinin ve yalnızlık düzeyinin arttığı, akademik başarı puanlarının ise azaldığı ve aralarındaki ilişkinin anlamlı olduğu tespit edilmiştir.Sonuç: Ergenlerin internet ve akıllı telefon bağımlılık düzeylerinin uyku kalitesi, yalnızlık ve akademik başarılarını olumsuz yönde etkilediği görülmüştür. Bu davranışsal bağımlılıkları erken dönemde belirlemek ve ergenleri bağımlılığın olumsuz etkilerinden korumak büyük önem taşımaktadır. Bu nedenle ergenlere internet ve akıllı telefonların etkin, güvenli ve doğru kullanımına yönelik eğitim programlarının geliştirilmesi ve yaygınlaştırılması gerektiği düşünülmektedir.
Yazar isimleri: ['Sabahat COŞKUN', 'Hülya SARAY KILIÇ']
Yayın Yılı: 27 Aralık 2022
Dergi ismi: Bağımlılık Dergisi
Yayın sayfa url: https://dergipark.org.tr/tr/pub/bagimli/issue/65789/1097365
Yayın pdf linki: https://dergipark.org.tr/tr/download/article-file/2348333
