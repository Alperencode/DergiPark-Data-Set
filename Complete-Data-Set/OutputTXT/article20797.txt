Makale Başlığı: Benzo(a)piren uygulaması durumunda kurkuminin sıçan sperm motilitesi ve morfolojisi üzerine olası koruyucu etkileri
Özet: Amaç: Çalışmada, sıçan sperm hareketliliği ve morfolojisi üzerinde benzo(a)pyrene (BaP) uygulamasının neden olduğu potansiyel hasarlar üzerinde kurkuminin olası koruyucu etkilerinin incelenmesi amaçlanmıştır.Yöntemler: 36 adet Wistar albino sıçan altı gruba ayrılmıştır: Grup 1, Kontrol; Grup 2, Mısır Yağı (BaP) çözücüsü; Grup 3, DMSO (kurkumin çözücüsü); Grup 4, BaP; Grup 5, Kurkumin; Grup 6, BaP+Kurkumin. Altı haftalık oral uygulama sonrasında deneklerin sol kaudal epididimis ve duktus deferens dokuları Pure Sperm Wash (Nidacon) solüsyonuna alınarak (37°C) diseke edilerek sperm elde edildi. Spermler sayıldı ve boyandı. Manşetin perinükleer halkası ve nukleusun posterior parçası arası mesafe ölçülerek kaydedildi. Tüm veriler istatistiksel olarak analiz edildi.Bulgular: BaP uygulaması sıçanlarda total sperm sayısı ile total hareketli sperm sayısında azalmaya; kuyruk ve akrozom anomalisi ile sitoplazmik droplet oranında ise artışa sebep olmuştur. Görülen anomalilerin kurkumin uygulaması ile beklenen oranlarda ve kontrol grubuna yaklaşacak şekilde düzelmediği ancak görülen anomali yüzdesinin azaldığı tespit edildi. Total sperm ve total hareketli sperm sayısının ise kurkumin uygulaması ile arttığı görüldü. Tüm veriler istatistiksel olarak da desteklendi.Sonuç: Sonuç olarak kurkuminin bir antioksidan olarak, benzo(a)pyrene uygulamasının yol açtığı hasarlar üzerinde azalmaya yol açtığı ancak anomaliler üzerinde tamamen koruyucu olamadığı kanısına varıldı.
Yazar isimleri: ['Cemile Merve SEYMEN', 'Gülnur TAKE', 'Gülce Naz YAZICI', 'Deniz Erdoğan ERDOĞAN']
Yayın Yılı: 1 Haziran 2020
Dergi ismi: Ortadoğu Tıp Dergisi
Yayın sayfa url: https://dergipark.org.tr/tr/pub/ortadogutipdergisi/issue/51958/723357
Yayın pdf linki: https://dergipark.org.tr/tr/download/article-file/1061154
