Makale Başlığı: Iğdır Şartlarında Yetiştirilen Halep Keçilerinin Süt Verimi, Döl Verimi, Meme Özellikleri ve Çiğ Süt Somatik Hücre Sayısı
Özet: Bu çalışmanın amacı Halep keçilerinde somatik hücre sayısı (SHS), meme özellikleri ve bazı verim özelliklerinin belirlenmesidir. Bu çalışma, Türkiye'nin Iğdır iline ilk kez 2013 yılında getirilen ve özel bir işletmede yetiştirilen Halep keçilerinde yürütülmüştür. Çalışmada 2019 yılında 62 baş keçide 620 adet süt örneğinde SHS, aylık süt verimi ve meme özellikleri ölçülmüştür. Çalışmada meme çevresi, meme genişliği, meme alt yüksekliği, meme üst yüksekliği, meme başı açısı, meme hacmi, meme başı çapı ve meme başı uzunluğuna ait ortalama değerler sırasıyla 41.83±0.13 cm, 13.07±0.04 cm, 30.57±0.14 cm, 51.01±0.15 cm, 38.02±0.13º, 1754.84±10.65 ml, 6.09±0.09 mm ve 5.44±0.06 cm olarak belirlenmiştir. Sürüde iki parçalı ve düz meme olarak iki meme tipi tespit edilmiştir. Çiğ sütlerde ortalama SHS ve logaritmik Log10SHS değerleri sırasıyla 503.120±40.020 hücre ml-1 ve 5.543±0.037 hücre ml-1 olarak bulunmuştur. Doğum şekli ve laktasyon sırasının SHS ve Log10SHS üzerindeki etkisi anlamlı bulunmuştur (p<0.01). Süt verimini etkileyen faktörlerden ortalama günlük süt verimi, laktasyon süresi ve laktasyon süt verimi sırasıyla 2,14±0,05 kg, 292,15±0,60 gün ve 626,23±12,94 kg olarak tespit edilmiştir. Ortalama günlük süt verimi üzerine laktasyon süresi ve mevsimin etkisi anlamlı bulunmuştur (p<0.01). Meme tipinin laktasyon uzunluğuna (p<0.05), laktasyon süresinin laktasyon süt verimi üzerine etkisi anlamlı (p<0.01) bulunmuştur. Sonuç olarak Halep keçilerinin Iğdır ili koşullarında başarılı bir şekilde yetiştirilebileceği sonucuna varılmıştır.
Yazar isimleri: ['Ali CAN', 'İsa YILMAZ']
Yayın Yılı: 22 Ağustos 2022
Dergi ismi: Uluslararası Tarım ve Yaban Hayatı Bilimleri Dergisi
Yayın sayfa url: https://dergipark.org.tr/tr/pub/ijaws/issue/72191/1090613
Yayın pdf linki: https://dergipark.org.tr/tr/download/article-file/2321145
