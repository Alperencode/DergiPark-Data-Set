Makale Başlığı: Yenidoğan Yoğun Bakım Servisinde Bebeği Yatan Obez ve Obez Olmayan Annelerin Emzirme Tutumlarının Yeme Tutumları ve Beden Algısı ile İlişkisi
Özet: Amaç: Araştırma obez ve obez olmayan annelerin emzirme tutumlarının, yeme tutumu ve beden algısı ile ilişkisini belirlemek amacıyla yapılmıştır.Materyal ve Metot: Tanımlayıcı araştırmanın örneklemini 248 kadın (obez=120; obez olmayan=128) oluşturmuştur. Veriler Kişisel Bilgi Formu, Emzirme Tutumunu Değerlendirme Ölçeği (ETDÖ), Yeme Tutumu Testi (YTT) ve Beden Algısı Ölçeği (BAÖ) ile toplanmıştır.Bulgular: Obez annelerin %14.2'sinin, obez olmayan annelerin ise %14.1'inin yeme tutum bozukluğuna yatkın olduğu saptanmıştır. ETDÖ puanları ile YTT puanları arasında obez (r=–0,284; p=0,002) ve obez olmayan kadınlarda (r=–0,371; p=0,000) istatistiksel olarak anlamlı zayıf negatif ilişki vardır. ETDÖ ile BAÖ puanları arasında istatistiksel olarak anlamlı ilişki saptanmamıştır (p>0.05).Sonuç: Obez ve obez olmayan kadınların emzirme tutumu ile beden algısı arasında ilişki bulunmazken hem obez hem de obez olmayan kadınların olumlu emzirme tutumları arttıkça yeme davranışı bozukluğuna yatkınlık da azalmaktadır. Bu bulgulara göre kadınlarda olumlu emzirme davranışlarının desteklenmesi önerilmektedir. 
Yazar isimleri: ['Hilal ÖZBEK', 'Şükran ERTEKİN PINAR']
Yayın Yılı: 10 Aralık 2022
Dergi ismi: Online Türk Sağlık Bilimleri Dergisi
Yayın sayfa url: https://dergipark.org.tr/tr/pub/otjhs/issue/73567/1086869
Yayın pdf linki: https://dergipark.org.tr/tr/download/article-file/2305834
