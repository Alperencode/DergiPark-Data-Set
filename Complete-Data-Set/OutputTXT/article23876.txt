Makale Başlığı: PKK Terör Örgütünde Öcalan Kült Liderliği
Özet: Bir terör örgütünün ideolojik motivasyon unsurları gibi liderlik özellikleri de terör örgütlerinin özgün yapılarını oluşturmaktadır. Bu çerçevede terör örgütlerinin lider özellikleri, örgütsel yapılarının işleyişi açısından ve bir terör örgütünün anatomisinin anlaşılması kapsamında önemli veriler sunmaktadır. PKK terör örgütünün, önemli ayırt edici özelliklerinden birisi, hiyerarşik örgütsel yapısında lidere koşulsuz bağlılığının ve itaat kültürünün inşa edilmiş olmasıdır. Bu çerçevede Abdullah Öcalan’ın, PKK terör örgütünün yapısal özellikleri ve işleyişinde önemli bir etkinliği olduğu görülmektedir. PKK terör örgütünün kuruluş ve devamlılığında, Öcalan’ın lider özellikleri, özellikle kült yapılanmaların lider özellikleri ile benzerlikler göstermektedir. PKK’nın örgütsel yapısı Öcalan kültü üzerine şekillendirilmiş olup Kürt kimliği, alternatif düzen anlayışının kurulmasında kullanılan şiddetin meşrulaştırıcı bir aracına dönüştürülmüştür. PKK terör örgütü bünyesinde yaratılan yeni Kürt kimliği, Kürt halkını temsil etmemekle birlikte psiko-politik bir kimlik özelliği taşımaktadır. Bu çalışmada, PKK terör örgütünün lider tipolojisi üzerinden analizi yapılmaktadır. Bu çalışmadaki temel önerme, PKK terör örgütünün Öcalan öznesindeki örgütsel yapısının kült bir özelliğe haiz olduğu yönündedir.
Yazar isimleri: ['Merve ÖNENLİ GÜVEN']
Yayın Yılı: 30 Haziran 2022
Dergi ismi: Terörizm ve Radikalleşme Araştırmaları Dergisi
Yayın sayfa url: https://dergipark.org.tr/tr/pub/traddergi/issue/72257/1165681
Yayın pdf linki: https://dergipark.org.tr/tr/download/article-file/2610844
