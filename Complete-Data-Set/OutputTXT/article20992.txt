Makale Başlığı: Sezaryen Sonrası İnsizyon Skarında Endometriozis Olgusu – Olgu Sunumu
Özet: Amaç: Bu makalemizde nadir görülen sezaryen skar hattı endometriozisine dikkat çekmeyi amaçlamış bulunmaktayız.Gereç ve Yöntem: 27 yaşında daha önce 3 kez sezaryen ile doğum öyküsü olan hasta polikliniğimize en son sezaryendan sonra ortaya çıkan Pfannestiel kesi hattının sol tarafında ele gelen kitle şişlik ve adet dönemlerinde olan siklik ağrı şikâyeti ile geldi. Ayrıca hasta mevcut kitlenin sürekli olarak büyüme eğiliminde olduğunu belirtti.Bulgular: Yapılan yüzeyel doku ultrasonunda endometriozis ile uyumlu bulgu saptandı. Hasta opere edildi mevcut odak cerrahi olarak çevresinde 1 cm sağlam doku olacak şekilde eksize edildi. Materyal patolojiye gönderildi. Nihai patoloji sonucu endometriozis olarak raporlandı.Sonuç: Özellikle geçirilmiş operasyon öyküsü olan hastaların insizyon hatlarına yakın yerleşimli kitlelerinin değerlendirilmesinde, menstrüel dönemlerinde artan ağrı yakınmaları olup olmadığı sorgulanmalı ve endometriozis akla getirilmelidir.
Yazar isimleri: ['İsa KAPLAN']
Yayın Yılı: 27 Eylül 2022
Dergi ismi: Sağlık Bilimleri ve Yaşam Dergisi
Yayın sayfa url: https://dergipark.org.tr/tr/pub/sbyd/issue/72698/1075804
Yayın pdf linki: https://dergipark.org.tr/tr/download/article-file/2262399
