Makale Başlığı: Kara kutunun içine bakmak: öğretmenler öğrenmeyi destekleyici değerlendirme yapıyor mu?
Özet: Öğrenme kuramlarındaki kuramsal tartışmalara bağlı olarak durum belirleme (assessment) literatüründe öne çıkan kavramlardan biri öğrenmeyi destekleyici değerlendirme (assessment as learning- AsL) dir. Pratik öğretmen uygulamalarında bu kavramın nasıl karşılık bulduğunu belirlemek amacıyla orta okullarda çalışan öğretmenlerin sınıf içi öğretim ve değerlendirme etkinlikleri hakkında bilgi toplanmış ve bunlar AsL’in kavramsal çerçevesine uyumu bakımından değerlendirilmiştir. Bu amaca uygun olarak nitel araştırma yöntemlerinden durum belirleme çalışması deseni kullanılmıştır. Yarı yapılandırılmış görüşme formuyla öğretmenlerden veri toplanmış ve veriler içerik analizi ile çözümlenmiştir. Araştırma sonuçları sınıf içi öğretmen uygulamalarının AsL’yi desteklenme ve öz düzenleyici öğrenme davranışlarını harekete geçirme konusunda yetersiz kaldığını ve sınıf içi birçok etkinliğin öğretmen merkezli yürütüldüğünü ortaya koymuştur. Öğretmenlerin öz değerlendirme ve akran değerlendirme etkinliklerinin sıklığının çok az ve öğrenci performansıyla ilgili kullandıkları geri bildirim mekanizmasının AsL’yi desteklemekten uzak olduğu dikkat çekmiştir.  Araştırma sonuçları ilgili alan yazınla ilişkili tartışılmış ve pratik uygulamalar için bazı öneriler sunulmuştur.
Yazar isimleri: ['Özen YILDIRIM', 'Safiye BİLİCAN DEMİR']
Yayın Yılı: 29 Kasım 2022
Dergi ismi: International Journal of Assessment Tools in Education
Yayın sayfa url: https://dergipark.org.tr/tr/pub/ijate/issue/72890/1132923
Yayın pdf linki: https://dergipark.org.tr/tr/download/article-file/2495476
