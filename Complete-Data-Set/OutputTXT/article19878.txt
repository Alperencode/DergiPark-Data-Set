Makale Başlığı: Özdemiroğlu Osman Paşa
Özet: Özdemiroğlu Osman Paşa Osmanlı İmparatorluğu’nda vezirlik ve sadrazamlığın etkili olduğu bir dönemde müteferrikalıktan sadrazamlığa kadar yükselmiş, mevki ve makamıyla değil hizmet ve icraatlarıyla dikkat çekmiş, üst düzeyde iltifata mazhar olmuştur devlet adamıdır. Habeş, San’a, Yemen, Lahsa, Basra beylerbeyliklerinde bulunmuş, Şirvan cephesini  yönetmiş ve başarıya ulaştırmış, ömrünün son döneminde baş gösteren Kırım meselesini çözmüş, hayatının son devresinde sadrazamlığa yükselmiş, Şirvan cephesinin son safhasını kumanda ettiği aşamada hastalanmış ve İstanbul’a dönüş yolunda vefat etmiştir.   O’nun görev yaptığı XVII. yüzyılın ikinci yarısı Osmanlı klasik döneminin bittiği, ayanlığa geçişi sağlayan kurumsal gelişmelerin baş gösterdiği bir dönemdir. Belirtilen dönemde Osmanlı merkezi yapısı ile taşradaki kurumsal değişimlerin yarattığı uyumsuzluklar had safhada kendisini göstermiş, yaşanan kargaşa cephelere de yansımıştır. Osman Paşa’nın  hayat hikayesi ve mesleki hayatı, belirtilen dönemin karakteristik özelliklerini yansıtan, araştırıcıya ampirik bilgi sunan, Osmanlı’nın bir döneminin anlaşılmasını sağlayan verilerle doludur. Araştırmamızda bu anlayıştan hareketle Osman Paşa’nın karizmatik kişiliği ile devletin kurumsal yapılarının nitelikleri arasındaki çelişkileri fark ettirecek aktarım ve  değerlendirmeler  yapılmıştır. Araştırmanın bütünlüğü içinde devletin söz konusu değişiklikler ve bunların yarattığı bunalımları aşmada vezaret ve sadrazamlık kurumunun nasıl bir rol oynadığı da gözlemlenebilecektir. Osman Paşa’nın şahsi ve mesleki hayatı pek çok araştırmaya konu olmuştur. Araştırmamızda özellikle Şecaatname’ye ağırlık verilmiş, İran cephesinde diğer araştırmalarda bulunmayan yönlerinin aydınlatılmasına çalışılmıştır.
Yazar isimleri: ['Yücel ÖZTÜRK']
Yayın Yılı: 27 Haziran 2022
Dergi ismi: Journal of International Eastern European Studies
Yayın sayfa url: https://dergipark.org.tr/tr/pub/jiees/issue/70593/1126516
Yayın pdf linki: https://dergipark.org.tr/tr/download/article-file/2468845
