Makale Başlığı: Aşil tendonu gerinim oranı ile mitral anulus kalsifikasyonu varlığı arasındaki ilişki
Özet: Amaç: Aşil tendonu (AT)- ultrasonografisi (US) ve gerinim elastografisi (SE) ile elde edilen AT- kalınlığı (T) ve AT- gerinim oranının (SR) mitral kapak kalsifikasyonlu (MAC) hastaları belirlemedeki önemini araştırmayı amaçladık.Gereç ve Yöntem: Çalışmaya ekokardiyografi sonrası MAC tanısı alan 100 hasta (65 kadın, 35 erkek ve ortalama yaş 64.7 ± 12.1) ve kardiyovasküler risk faktörü benzer olan 50 kontrol (32 kadın, 18 erkek ve ortalama yaş 63.2 ± 12.8) alındı. Laboratuvar incelemeler ve AT US yapıldı. AT-T ve AT-SR hesaplandı.Bulgular: MAC olan hastalarda AT-T ve AT-SR belirgin olarak yüksek olduğu bulundu. Logistic regresyon analizinde, AT-T ve AT-SR değerlerinin MAC olma riskini bağımsız olarak belirlediği bulundu. Bu analize göre AT-T (her 1 mm) ve AT-SR (her 0.1)’nin MAC olma riskini sırası ile %69.9 ve %12.7 oranlarında artırdığı saptandı. AT-T ve AT-SR değerlerinin MAC olan hastaları belirlemesi açısından ROC analizi yapıldığında, ROC eğri altında kalan alanın sırası ile 0.684 ve 0.819 belirlendi. Aynı analizde, AT-SR için sınır değer 1.25 olarak alındığında %94.1 sensitivite ve %76.2 spesivite ile MAC varlığını belirlediği tespit edildi.Sonuç: AT SE incelemesinde saptanan AT-SR, MAC olan hastaları önceden belirlemede kullanılabilecek basit, ucuz, tekrarlanabilir ve non-invaziv bir parametredir. Bu durum MAC ve AT-SR artışının benzer fizyopatolojik mekanizma ile meydana gelebilmesinin bir sonucu olabilir.
Yazar isimleri: ['Burçak ÇAKIR PEKÖZ', 'Arafat YILDIRIM']
Yayın Yılı: 30 Eylül 2022
Dergi ismi: Cukurova Medical Journal
Yayın sayfa url: https://dergipark.org.tr/tr/pub/cumj/issue/72549/1132997
Yayın pdf linki: https://dergipark.org.tr/tr/download/article-file/2495822
