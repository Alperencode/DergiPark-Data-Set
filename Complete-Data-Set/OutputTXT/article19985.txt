Makale Başlığı: Kafkas Üniversitesi’nde Gerçekleştirilen İş Sağlığı Ve Güvenliği Uygulamalarının İncelenmesi
Özet: Ülkemizde iş kazalarının oranına bakıldığında, bu oranın oldukça yüksek olduğunu gerçekleşen iş kazalarından görmek mümkündür. Bu oranın düşürülmesi ve çalışanlara daha sağlıklı ve güvenli çalışma ortamı sağlama çalışmaları hızla artmaktadır.  Özellikle 6331 sayılı İş Sağlığı ve Güvenliği Kanunu ile çalışma alanlarında iş sağlığı ve güvenliği önlemlerinin alınması hususunda önemli gelişmeler gerçekleşmektedir. İş sağlığı ve güvenliği kültürünün, eğitim kurumu olarak üniversitelerde de aynı özenle geliştirilerek, güvenlik kültürünün yerleştirilmesi gerekmektedir. Kafkas Üniversitesi’nde gerçekleşen iş sağlığı ve güvenliği uygulamalarını incelemek için bina içi, okul yolu, yemekhane, güvenlik alanları, iş sağlığı ve güvenliği çalışmalarının işleyişi, saha çalışmaları, gerçekleştirilen eğitimler, sağlık çalışmaları, gerçekleştirilen Matrix risk değerlendirilmesi incelenmiştir. Kafkas Üniversitesi, bu çerçevede iş sağlığı ve güvenliği kültürünün gelişmesi, sağlıklı iş alanları oluşturulması, güvenlik kültürünün benimsenmesi, öğrencilerin ve personellerin daha sağlıklı ve güvenilir ortamlarda bulunabilmesi için önemli gelişmeler göstermiştir. Gerçekleşen bu gelişmeler neticesinde oluşabilecek kazaların oranını en aza indirerek, iş kazalarının azalmasına katkı sunmaktadır.
Yazar isimleri: ['Neşe İNALPOLAT', 'İsmail ÇAKMAK']
Yayın Yılı: 12 Aralık 2022
Dergi ismi: Kafkas Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/kujs/issue/73804/1145422
Yayın pdf linki: https://dergipark.org.tr/tr/download/article-file/2544914
