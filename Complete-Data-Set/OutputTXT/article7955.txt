Makale Başlığı: ÜÇ KAVRAM BİR DÜNYA: KURAL DIŞI DURUM VE SİYASETİN İMKANI
Özet: Kavramlar, dünyayı anlamanın anahtarlarıdır. Her bir kavramın ortaya çıkmadan önceki tarihi, ortaya çıkışı ve zaman içerisinde geçirdiği anlama dair değişimler çeşitli anlam kümelerinden oluşan serüvenler ortaya çıkarır. Bu serüvene kulak vermek, birçok alanda olduğu gibi siyasi ve sosyal alanda da çeşitli imkânlar yaratır. Bu çalışma, kavramların konselasyonuyla ortaya çıkan kavram setlerinin sunduğu imkânlarla, egemenlik teorisi üzerinden politikanın günümüzdeki durumunu tahlil etme ve gelecek projeksiyonu çizmenin potansiyelini açığa çıkarmaya çalışacaktır. Hareket noktasını oluşturan kavram seti “kararcılık, karar verilemezlik ve kurumsalcılık” kavramlarından oluşurken, bu seti başka setlerle buluşturarak yeni konselasyonlar ve imkânlar yaratmaya dönük tartışmalar yapılacak ve kural dışı durumu yeniden düşünmeye dönük tartışmalar içerisine girecektir. Çalışma son olarak Covid-19 pandemisinin ortaya çıkardığı kaotik halin kararcılık, karar verilemezlik ve kurumsalcılık üzerine yeniden düşünme şansını yaratıp yaratmadığını ve farklı kavram setlerinin bir araya getirerek başka bir dünya mümkün olup olmadığını tartışmaktadır.
Yazar isimleri: ['Hasan KILIÇ']
Yayın Yılı: 30 Haziran 2022
Dergi ismi: Izmir Democracy University Social Sciences Journal
Yayın sayfa url: https://dergipark.org.tr/tr/pub/idusos/issue/70962/1071804
Yayın pdf linki: https://dergipark.org.tr/tr/download/article-file/2247113
