Makale Başlığı: AHMET HAMDİ TANPINAR’IN BEŞ ŞEHİR DENEMESİNDE MİLLÎ KÜLTÜR
Özet: Değerlerin yozlaştığı, ayrışmanın arttığı modern çağda içinde farklı etnik unsurların bulunduğu ülkelerin huzur ve güvenliği risk altındadır. Aynı kültürel değerlere sahip olmalarına rağmen farklı etnik gruplardan oluşan ülkelerde yaşanan iç çatışmalar ve ayrışmalar bu gerçeği açıkça göstermektedir. Toplumların yıkımına sebep olacak ayrışmayı ve iç çatışmayı engellemenin en etkili yolu, ortak kültürel değerleri sosyal hafızada canlı tutmaktır. Bu anlamda millî kültür temasını içeren edebî eserlerden mümkün olduğu ölçüde yararlanmak gerekmektedir. Türk edebiyatında millî kültür unsurlarını içeren oldukça çok sayıda hikâye edici ve bilgilendirici metin bulunmaktadır. Ahmet Hamdi Tanpınar’ın Beş Şehir denemesi bu tür eserlerden sadece bir örneklemi oluşturmaktadır. 	Bu çalışmanın amacı Beş Şehir’in millî kültüre bakan yönünü ortaya çıkarmaktır. Çalışmanın giriş bölümünde millî kültür ve Beş Şehir hakkında açıklayıcı bilgi verilmektedir. Elde edilen veriler çalışmanın bulgular bölümünde değerlendirilmektedir. Çalışmada nitel araştırma yöntemlerinden doküman analizi kullanılmıştır. Yapılan değerlendirme sonuncunda Beş Şehir’in Türk Milli Eğitim Programında yer alan “bayrak, tarihî şahsiyetler, tarihî mekânlar, dinî ve millî bayramlar, gelenekler, insan ilişkileri, kültürel miraslar” gibi çok sayıda millî kültür unsurlarını içerdiği tespit edilmiştir. Makalede tespit edilen bulgulardan sadece tarihî şahsiyetlere ve tarihî mekânlara yer verilmiştir. Türk edebiyatının seçkin eserlerinin Beş Şehir örnekleminde olduğu gibi millî kültür bağlamında analiz edilmesi bu konudaki kaynak arayışlarına katkı sağlayacaktır.
Yazar isimleri: ['M. Halil SAĞLAM']
Yayın Yılı: 1 Ekim 2022
Dergi ismi: Uluslararası Toplumsal Bilimler Dergisi
Yayın sayfa url: https://dergipark.org.tr/tr/pub/toplumsalbilimler/issue/72874/1152469
Yayın pdf linki: https://dergipark.org.tr/tr/download/article-file/2570196
