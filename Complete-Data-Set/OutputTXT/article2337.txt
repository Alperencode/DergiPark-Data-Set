Makale Başlığı: SİLAJ ÖZELLİKLERİNİN BESLENME DAVRANIŞINA ETKİSİ
Özet: İşletmede yetiştirilen hayvanların beslenme ortamı ve yemin ulaşılabilirliği, hayvanın hazırlanan rasyona ve kaba yem tüketimine tepkisini etkileyen durumlardır. Rasyonda bulunan lifin içeriği, formu, fermentasyon olabilirliği de aynı şekilde beslenme davranışını, tüketilen yem miktarını, bununla beraber hayvanın metabolik profilini ve laktasyon sürecini etkiler. Rasyon hazırlanırken lif miktarı değişikliği ya da partikül boyutu değişikliği yaparak yemleme süresini günde 1 saatten fazla değiştirmek mümkündür. Silaj partikül boyutunun en optimum düzeyde olması önemlidir. Partiküllerin normalden uzun oluşu ağıza alınan yemin yutulması için gerekli çiğneme süresini uzatır. Rekabetçi besleme dediğimiz beslenme şekillerinde partikül boyutu normalden büyük ise aynı zamanda silaj sindirilebilirliği düşük liflerden oluşuyorsa sığırların yemliklerde yemleme süresi uzar. Günlük almaları gereken kuru madde tüketimi sınırlanır. Silaj partikül boyutu hesaplamak amacıyla kullanılan Penn State denilen elek ile 19 mm ve üzeri boyuta sahip silajların girdiği TMR karışımlar yüksek nişasta ve fermentasyon düzeyi sebebiyle rumen ortamında oluşan propiyonik asit üretimini etkileyerek hayvanların yem seçimi ve tüketim şekli üzerinde rol oynar.Silaj şeklinde alınan yemin rumen ortamında oluşan son ürün hallerinin beslenme davranışı ve yem tüketimi üzerine etkileri ile ilgili yeterli literatür çalışması yoktur. En büyük etkiye sahip olan (laktik asit, asetik asit, bütirik asit, propiyonik asit, amonyak N ve aminler) bileşikler olduğu bilinmektedir. Hayvanların yemleme ortamında yapılan değişiklikler fermentasyonu zayıf silaj verildiği durumlarda tepkiyi daha da güçlendirerek olumsuz yanıtı arttıracaktır.Gelecekte, hayvanlar için silaj hazırlarken silajın fiziksel kimyasal, fermentatif son ürünlerin, hayvanın beslenme ortamının; beslenme davranışına, KMTni optimum düzeyde almasında büyük önem teşkil ettiğini bilerek hazırlık yapmalıyız.
Yazar isimleri: ['Dilara YENİTERZİ']
Yayın Yılı: 26 Haziran 2022
Dergi ismi: Bahri Dağdaş Hayvancılık Araştırma Dergisi
Yayın sayfa url: https://dergipark.org.tr/tr/pub/bdhad/issue/70153/1121109
Yayın pdf linki: https://dergipark.org.tr/tr/download/article-file/2446397
