Makale Başlığı: Gebelik intrahepatik kolestazının şiddeti, prostaglandin E2 ile indüklenen multipar kadınlarda doğumun ilk aşamasını kısaltabilir
Özet: Amaç: Vajinal prostaglandin E2 (PGE2) ile indüklenen multipar kadınlarda gebeliğin intrahepatik kolestazına (ICP) bağlı artan serum safra asit konsantrasyonları ile doğumun ilk evresi arasındaki ilişkiyi belirlemek.Gereç ve Yöntemler: Bu retrospektif vaka-kontrol çalışmasında 283 ICP’li ve 283 sağlıklı multipar gebe doğum indüksiyonu için kabul edildi, vajinal olarak PGE2 (10 mg dinoproston) yerleştirildi. Hafif, orta ve şiddetli ICP’li gruplar, PGE2’nin vajinal yerleştirilmesinin başlangıcından doğumun aktif evresine kadar geçen süreler, PGE2’nin vajinal yerleştirilmesinin başlangıcından serviksin tamamen dilatasyonuna kadar geçen süreler ve fetal sonuçlar açısından kontrol grubu ile karşılaştırıldı.Bulgular: Hafif, orta ve şiddetli ICP gruplarında PGE2’nin yerleştirilmesinin başlangıcından aktif evreye kadar geçen süre ICP olmayan gruptakine göre daha kısaydı; sırasıyla, 3,19±0,32, 7,26±0,34, 8,71±0,35 saat (p <0,01). Hafif, orta ve şiddetli ICP gruplarında PGE2’nin yerleştirilmesinin başlangıcından serviksin tamamen dilatasyonuna kadar geçen süre ICP olmayan gruptakine göre daha kısaydı; sırasıyla, 3,03±0,45, 10,33±0,62, 14,44±0,53 saat (p <0,01). Gruplar arasında fetal ağırlık ve mekonyum varlığı dışında fetal sonuçlar açısından fark yoktu (p <0,01).Sonuç: Hafif, orta ve şiddetli ICP’de vajinal PGE2 ile indüklenen multipar gebe kadınlarda artan safra asidi konsantrasyonları, daha kısa servikal olgunlaşma süresi ve daha kısa doğum indüksiyon süresi ile ilişkilidir. Bu çalışma, ICP’li multipar gebelerin kolestazın şiddeti arttıkça daha hızlı doğum yapabilecekleri sonucuna vardı.
Yazar isimleri: ['Banuhan ŞAHİN', 'Samettin ÇELİK', 'Canan SOYER', 'Şafak HATIRNAZ', 'Handan ÇELİK']
Yayın Yılı: 1 Haziran 2020
Dergi ismi: Ortadoğu Tıp Dergisi
Yayın sayfa url: https://dergipark.org.tr/tr/pub/ortadogutipdergisi/issue/51958/737898
Yayın pdf linki: https://dergipark.org.tr/tr/download/article-file/1105139
