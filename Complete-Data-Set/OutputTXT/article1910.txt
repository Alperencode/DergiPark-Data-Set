Makale Başlığı: Türkiye'de Hyphantria cunea larvalarından izole edilen iki yeni entomopatojenik Beauveria bassiana suşunun karakterizasyonu ve biyolojik aktivitesi
Özet: Bu çalışmada, Hyphantria cunea (Amerikan beyaz kelebeği) larvalarından izole edilen iki fungus suşunun (HC-Z1 ve HC-Z2), H. cunea larvalarına karşı biyokontrol etmeni olarak potansiyelleri araştırıldı. Morfolojik ve moleküler (ITS1-5.8S-ITS2 bölgesinin dizileri) karakterizasyonlarına göre suşlar Beauveria bassiana (HC-Z1: OP415530 ve HC-Z2: OP415531) olarak tanımlandı. İki fungus suşunun biyolojik aktivitelerini belirlemek için H. cunea larvalarının 3. evresinde konsantrasyon yanıt testi (1 × 104-8 konidia/ml) yapıldı. Ayrıca, iki B. bassiana suşu, 1 × 107 konidia/ml konsantrasyonu H. cunea larvalarının beş evresi (1-5.) üzerinde test edildi. Her iki suş da H. cunea'nın birinci evre larvalarına karşı 7 gün içinde %96’nın üzerinde ölüm oranı oluşturdu.  Üçüncü evre H. cunea larvalarına karşı HC-Z1 ve HC-Z2 suşlarının LC50 değerleri sırasıyla 0.6 × 104 ve 1.2 × 104 konidia/ml olarak hesaplandı. LT50 değerleri ise HC-Z1 ve HC-Z2 suşları için sırasıyla 2.82 ve 3.44 gün olarak belirlenmiştir. Sonuç olarak, HC-Z1 ve HC-Z2 suşlarının potansiyel olarak H. cunea'ya karşı biyolojik kontrol etmeni olarak kullanılabileceği sonucuna varılabilir.
Yazar isimleri: ['Zeynep BAYRAMOĞLU']
Yayın Yılı: 28 Ekim 2022
Dergi ismi: Artvin Çoruh Üniversitesi Orman Fakültesi Dergisi
Yayın sayfa url: http://ofd.artvin.edu.tr/tr/pub/issue/73139/1181151
Yayın pdf linki: https://dergipark.org.tr/tr/download/article-file/2675448
