Makale Başlığı: TÜRKİYE’DE BELEDİYELERDE ÇALIŞAN PERSONELİN İŞ TATMİNİ VE ÖRGÜTSEL BAĞLILIK ALGISI
Özet: Yerel yönetimler içinde önemli bir bölümü belediyeler oluşturmaktadır. Yerel düzeyde hizmet sunan bu birimlerde çalışan personelin bir kısmı seçimle, bir kısmı ise atamayla göreve gelmektedir. Karma bir örgüt çalışma yapısına sahip olan bu birimlerin görevlerini yerine getirmede örgütsel bağlılık düzeyleri bu nedenle önemli bir yere sahiptir. Belediye çalışanlarının örgütsel bağlılık düzeyleri üzerinde işlerine duydukları tatmin düzeyinin önemli bir etken olduğu düşünülmektedir. İş tatmin düzeyi yüksek olan çalışanlardan oluşan belediyelerde örgütsel bağlılığında yüksek olması, dolayısıyla hizmet sunumunda çalışanlardan daha yüksek performans beklenmektedir. Bu çalışmanın amacını belediye personelinin iş doyum düzeyleri ile örgütsel bağlılıkları arasında bir ilişki bulunup bulunmadığını tespit etmek oluşturmaktadır. Bu amaç kapsamında Türkiye de 81 il belediyesinde görev yapan belediye personeli üzerinde bir alan araştırması yapılmıştır. Araştırma sonuçları iş tatmini ve örgütsel bağlılık arasında pozitif yönde bir ilişkiyi ortaya koymuştur. Çalışanların demografik özellikleriyle örgütsel bağlılık ve iş tatmin düzeyleri arasında anlamlı bir farklılık olup olmadığını test etmeye yönelik T testi ve Anova Analizlerine yer verilmiştir. Analiz sonucunda örgütün ileri yaştaki personelinin genç çalışanlara göre daha fazla örgütsel bağlılık algısına sahip oldukları sonucuna ulaşılmıştır.
Yazar isimleri: []
Yayın Yılı: 31 Mayıs 2020
Dergi ismi: Akademik Bakış Uluslararası Hakemli Sosyal Bilimler Dergisi
Yayın sayfa url: https://dergipark.org.tr/tr/pub/abuhsbd/issue/54664/745907
Yayın pdf linki: https://dergipark.org.tr/tr/download/article-file/1128437
