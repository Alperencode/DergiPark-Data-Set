Makale Başlığı: Kullanımlar ve Doyumlar Yaklaşımı Perspektifinden Televizyon Yarışma Programları: SURVIVOR Yarışması Üzerine Bir İnceleme
Özet: Günümüzde iletişim teknolojilerindeki gelişmelere rağmen geleneksel kitle iletişim araçları insanların bilgilenme, eğlenme vb, gereksinimlerinin büyük bir bölümünü halen karşılayabilir durumdadır. İnsanların gündelik yaşamında birçok gereksinimini karşılayabilir durumda olan bu geleneksel iletişim araçlarından biri de televizyondur. İnsanlar televizyonu, gündemde ne olup bittiğinden haberdar olmadan, eğlence amaçlı kullanımlara kadar birçok amaçla kullanabilmektedirler. Bu araştırmada, bir eğlence programı olan ve 2005’den bu yana televizyon ekranlarında kendisine seyirci bulan Survivor yarışmasının, yayınlandığı dönemlerde yüksek reytingler almasının altında yatan nedenler kullanımlar ve doyumlar perspektifinden değerlendirilmesi amaçlanmıştır. Araştırmanın evrenini Türkiye’de yaşayan 18 yaş ve üzeri Survivor izleyicileri oluşturmaktadır. Araştırmanın örneklemi ise kartopu örneklem yöntemi ile belirlenmiştir. Araştırmada veri toplama aracı olarak anket kullanılmış, anket 553 kişiye uygulanmıştır. Çalışmada değişkenler arasındaki ilişkileri açığa çıkarmak için ilişkisel tarama modelinden karşılaştırılmalı tarama modeli kullanılmıştır. Araştırma sonucunda elde edilen bulgulara göre katılımcılar Survivor yarışma programını sırasıyla Eğlence ve rahatlama, Kaçış ve arkadaşlık, Alışkanlık ve Moral ve destek motivasyonları ile izlemektedirler. Araştırmada elde edilen bir diğer bulgu; söz konusu bu motivasyonların cinsiyet ve yaş değişkenine göre anlamlı bir farklılık göstermediğidir. Diğer taraftan araştırmada elde edilen önemli bir bulgu ise; aylık geliri düşük olanların, aylık geliri yüksek olanlardan daha fazla söz konusu yarışmayı Kaçış ve arkadaşlık ve Alışkanlık motivasyonları ile izlemektedirler.
Yazar isimleri: ['Muhammet Emin SÖZKESEN', 'Yusuf ŞAHİN']
Yayın Yılı: 17 Ekim 2022
Dergi ismi: Gümüşhane Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/gumus/issue/73042/1098968
Yayın pdf linki: https://dergipark.org.tr/tr/download/article-file/2355384
