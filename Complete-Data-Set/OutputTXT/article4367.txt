Makale Başlığı: Çok Katmanlı Malzemelerde Açısal Renk Değişimleri ve Işıltı Etkilerinin Analizi
Özet: Çok katmanlı malzemeler, her bir katmanı farklı bir saçılım davranışına sahip olabilen ve katmanları içerisinde anizotropik davranışa sahip bileşenler barındıran malzeme yapılarıdır. Çok katmanlı malzemeler kozmetik, mücevher ve araba boyası endüstrilerinde yoğun olarak kullanılmaktadır. Ayrıca, bir çok gerçek dünya malzemesi kompozisyon içeriğinde açısal renk değişimi (goniochromatic) ve ışıltı (sparkle) etkilerine neden olan mikroskobik parçacıklar içerir. Bu sebeple, malzemenin gerçekçi görselleştirmesini sağlamak için malzemenin doğru temsil edilmesi büyük önem arz etmektedir ve bu doğrultuda bir çok model önerilmiştir. Bu makalede, çok katmanlı modern araba boyası malzemesi baz alınarak, malzemenin üzerinde görülen açısal renk değişimleri ve ışıltı etkilerini modelleyebilen çalışmaların analizi yapılmış ve deneysel karşılaştırmalar ile modellerin örnek malzemeleri doğru temsil etme kapasiteleri karşılaştırılmıştır. Ek olarak, çalışmamız içerisinde modellerin performans değerleri de karşılaştırılarak deneysel çalışmalarımız içerisinde bu bilgiler paylaşılmıştır. En son kısımda ise bir tablo halinde analizi yapılan çalışmaları içerdikleri karmaşık özel etkileri özetleyerek, okuyucuların bilgisine sunmaktayız.
Yazar isimleri: ['Sermet MİR', 'Barış YILDIRIM', 'Murat KURT']
Yayın Yılı: 19 Eylül 2022
Dergi ismi: Dokuz Eylül Üniversitesi Mühendislik Fakültesi Fen ve Mühendislik Dergisi
Yayın sayfa url: https://dergipark.org.tr/tr/pub/deumffmd/issue/72304/999851
Yayın pdf linki: https://dergipark.org.tr/tr/download/article-file/1991145
