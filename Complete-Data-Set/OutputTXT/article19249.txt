Makale Başlığı: DEVLET DESTEKLİ SOSYAL İNOVASYON POLİTİKASI: ALMANYA ÖRNEĞİ
Özet: Sosyo-ekonomik alanlarda acil toplumsal ihtiyaçlara akıllı projelerle cevap verebilmek ve yeni sosyal sorunlara optimal çözüm stratejileri geliştirmek amacıyla dünya çapında sosyal inovasyon (yenilik) merkezli devlet politikalarının önemi son yıllarda artmıştır. Prensip olarak bütün sosyal inovasyonlar, toplumsal zorlukları aşmak ve yeni sosyal sorunlara tatmin edici çözüm bulmak veya bunların çözümüne katkıda bulunmak amacını gütmektedir. Tatmin edici çözümler, etkilenen herkes için sosyal sorunları kalıcı olarak çözen veya kişilerin durumlarını önemli ölçüde iyileştiren inovasyonlar olarak anlaşılmaktadır. Bu makale, inovasyon alanında dünyada sayılı ülkelerden olan Almanya örneği üzerinden özellikle ekonomik ve teknolojik önemi olan sosyal inovasyonlara odaklanmıştır. Makalede sosyal inovasyon kavramının değişim boyutlarına ve süreçlerine yer verilmiş ve Alman devleti eliyle yürütülen teşvik politikalarının ve somut olarak finansal destek programlarının sosyo-politik stratejileri ve enstrümanları ülkeler arası boyutuyla kıyaslanarak değerlendirilmiştir. Makalenin temel amacı, Alman federal hükümetinin son yıllarda “Yüksek Teknoloji Stratejisi” gibi belge veya raporlara dayanan yeni destekleyici politikalarıyla sosyal inovasyonlara neden ve nasıl önem verdiğini örnekleriyle araştırmak ve değerlendirmektir. Araştırma, Almanya'nın son yıllarda bütün toplumsal sorunları içine alan değişik sosyal inovasyon projelerine artan oranda kamusal destek verdiğini göstermektedir.
Yazar isimleri: ['Ali SEYYAR', 'Yunus KÖLEOĞLU', 'Osman SARI']
Yayın Yılı: 13 Aralık 2022
Dergi ismi: Hak İş Uluslararası Emek ve Toplum Dergisi
Yayın sayfa url: https://dergipark.org.tr/tr/pub/hakisderg/issue/73809/1120939
Yayın pdf linki: https://dergipark.org.tr/tr/download/article-file/2445679
