Makale Başlığı: OKUL PSİKOLOJİK DANIŞMANLARININ PSİKOLOJİK DANIŞMA ÖZ YETKİNLİKLERİ İLE İKİNCİL TRAVMATİK STRES DÜZEYLERİ ARASINDAKİ İLİŞKİNİN İNCELENMESİ
Özet: Bu araştırmanın yapılmasındaki amaç devlet okullarında çalışan psikolojik danışmanların psikolojik danışma öz yetkinlikleri ile ikincil travmatik stresleri arasındaki ilişkileri ortaya koymaktır. Araştırmanın örneklemini, kartopu ve kolay örnekleme yöntemi ile çevrimiçi ortamlarda hazırlanmış formları dolduran 219 okul psikolojik danışmanı oluşturmaktadır. Araştırma verileri araştırmacılar tarafından hazırlanmış “Katılımcı Bilgi Formu”, “Psikolojik Danışma Öz Yeterlik Ölçeği” ve “İkincil Travmatik Stres Ölçeği” aracılığıyla toplanmıştır. Araştırma verilerinin analizinde “Pearson Korelasyon Analizi”, bağımsız örneklemler için kullanılan “t Testi” ve “Kruskal Wallis Testi” kullanılmıştır. Araştırmanın bulguları incelendiğinde okul psikolojik danışmanlarının ikincil travmatik stres puanları, psikolojik danışma öz yeterliğinin toplam puanı ve onun üç alt boyutu olan “oturum yönetmeye ilişkin öz yeterlik”, “yardım becerileri öz yeterliği”, “psikolojik danışma sürecindeki zorluklara ilişkin öz yeterlik” ile negatif yönlü anlamlı ilişkilere sahiptir. Ayrıca psikolojik danışma öz yeterliği ve alt boyutları cinsiyet, hizmet yılı ve psikolojik danışma uygulaması yaparken danışmanların kendilerini yakın hissettikleri psikolojik danışma kuramlarına göre anlamlı farklılıklar gözlenmiştir. Araştırma bulguları bu bağlamda tartışılmış ve öneriler sunulmuştur.
Yazar isimleri: ['Bilge BAĞCI', 'Ahmet UĞUR', 'İsmail B. UZUN', 'İbrahim H. BAŞIBEYAZ']
Yayın Yılı: 30 Temmuz 2021
Dergi ismi: Milli Eğitim Özel Eğitim ve Rehberlik Dergisi
Yayın sayfa url: https://dergipark.org.tr/tr/pub/ozelegitimrehberlikdergisi/issue/66067/1032320
Yayın pdf linki: https://dergipark.org.tr/tr/download/article-file/2114793
