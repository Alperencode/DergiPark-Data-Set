Makale Başlığı: OSMANLI ORMANCILIĞINDA TEKNİK ELEMAN YETİŞTİRME ÇABASI: ISLAHİYE ORMAN AMELİYAT MEKTEBİ (1917-1919)
Özet: Osmanlı Devleti’nde modern ormancılık eğitimi 1858 yılında başlamıştır. Orman Mektebi’nden mezun olanlar ağırlıklı olarak keşif ve üretim işlerinde görev almıştır. Orman mektebinin sınırlı sayıda mezun vermesi, orman idaresinin yerelde tam olarak teşkilatlanamaması ve koruma hizmetlerinin yetersiz kalması nedeniyle teknik ormancılık faaliyetleri sürekli ötelemiştir. Orman Mektebi’nin açılışından yaklaşık 50 yıl sonra Hoca Ali Rıza Efendi ormanlarda bakım, imar ve ağaçlandırma yapacak uygulayıcı (ameli)  elaman yetiştirilmesini gündeme getirmiştir. Birinci Dünya Savaşı yıllarında Orman Müşaviri olarak görev yapan Veith bu fikri desteklemiştir. Böylece ilki 1915 yılında Hendek’te ikincisi 1917 yılında Islahiye’de Orman Ameliyat Mektebi açılmıştır. Ancak savaşın getirdiği zorluklar eğitim faaliyetlerini olumsuz etkilemiştir. Hendek Orman Ameliyat Mektebi önce Adapazarı’na sonra Beykoz’a taşınmıştır. Islahiye Orman Ameliyat Mektebi ise önce Adana’ya sonra Beykoz’a nakledilmiştir. Islahiye Orman Ameliyat Mektebine iki dönemde toplam 60 civarında talebe başvurduğu halde sadece 15 talebe mezun olmuştur. Ancak bu mekteplerden mezun olanların azlığı veya çokluğundan ziyade uygulamaya geçilmiş olması önemlidir. Cumhuriyet Dönemi’nde orman tekniker okulları bu tecrübeyle kurulmuştur. Mühendis muavini ve orman teknikerleri Türkiye ormancılığına büyük katkı sağlamıştır.
Yazar isimleri: ['Erhan KILIÇ']
Yayın Yılı: 31 Ekim 2022
Dergi ismi: Turkish Journal of Forest Science
Yayın sayfa url: https://dergipark.org.tr/tr/pub/turkjforsci/issue/73235/1165415
Yayın pdf linki: https://dergipark.org.tr/tr/download/article-file/2609721
