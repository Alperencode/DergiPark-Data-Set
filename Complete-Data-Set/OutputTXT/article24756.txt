Makale Başlığı: Mağaza İçi Bilgilendirme Tasarımlarının Tüketiciyi Yönlendirmedeki Rolü
Özet: Gelişen yeni medya teknolojileriyle bağlantılı olarak, bireyler gündelik yaşamında çok fazla bilgi, ekran ve görsel göstergeler ile karşı karşıya kalmaktadır. Yaşamın her alanında olduğu gibi mağaza içerisinde de bilgiyi düzenli bir şekilde sunmak ve bireyler arasındaki iletişimi kolaylaştırmak amacıyla etkileşimli, açıklayıcı, işlevsel özellikte bilgilendirme grafiklerine her zamankinden daha fazla ihtiyaç duyulmaktadır. Dolayısıyla bilgilendirme tasarımlarının mağazada bireylere iletişim kolaylığı sağlayacak nitelikte olması önemlidir. Bu araştırmanın amacı, mağaza içi bilgilendirme tasarımlarının tüketiciyi yönlendirmedeki etkisini araştırarak önemini ortaya koymak, sorunlarını belirlemek, belirlenen sorunların çözümü için öneriler geliştirmektir. Mağaza atmosferinde bilgilendirme tasarımının rolünün ön plana çıkarılması çalışmanın temel konusunu oluşturmaktadır. Çalışmada mobilya sektöründen İKEA, Koçtaş ve Bauhaus mağazalarındaki bilgilendirme tasarımı örnekleri grafik tasarım ilke ve ögeleri açısından incelenerek iletişimdeki rolü tartışılmaktadır.
Yazar isimleri: ['Sevim KARAALİOGLU']
Yayın Yılı: 27 Nisan 2021
Dergi ismi: Fine Arts
Yayın sayfa url: https://dergipark.org.tr/tr/pub/nwsafine/issue/62049/885810
Yayın pdf linki: https://dergipark.org.tr/tr/download/article-file/1598197
