Makale Başlığı: Vesîletü’n-Necât’ta Bağımsız Gönderim Ögeleri
Özet: Mevlid olarak da bilinen Vesîletü’n-Necât, Süleyman Çelebi’nin 1409 yılında yazdığı mesnevi türünde eseridir. Hz. Muhammet’in dünyaya gelişi ve onun peygamber oluşu, miraca çıkışı gibi önemli olayları anlatan manzum bir metindir. Metindilbilimsel bir incelemenin yapıldığı bu çalışmada, metinsellik ölçütlerinden olan ve dilbilimin daha çok dilbilgisel alanıyla yakından ilişkili olan bağdaşıklık ölçütlerinden gönderim ögesi esas alınmıştır. Halliday ve Hasan (1976), gönderimi dış gönderim (exophora) ve iç gönderim (endophora) olmak üzere iki başlık altında, iç gönderimi de kendi içinde art gönderim (anaphora) ve ön gönderim (cataphora) olarak ele alır.  Bu çalışmada, Vesîletü’n-Necât ile ilgili son yayınlardan biri olan Boz’un (2022) İstanbul Millet Kütüphanesi’nde 1357 numarada kayıtlı yazmasından hareketle hazırladığı eser incelenmiştir. Bu eser taranarak kişi adılları, işaret adılları, belirsizlik adılları, dönüşlülük adılları, karşıtlılık adılı ve işaret sıfatları ile en çok Hz. Muhammet’e, Allah’a, ümmete, eserin kendisine, Süleyman Çelebi’ye gönderim yapıldığı görülmektedir.
Yazar isimleri: ['Nazmi ALAN']
Yayın Yılı: 15 Aralık 2022
Dergi ismi: Disiplinler Arası Dil Araştırmaları
Yayın sayfa url: https://dergipark.org.tr/tr/pub/dada/issue/73777/1204088
Yayın pdf linki: https://dergipark.org.tr/tr/download/article-file/2770460
