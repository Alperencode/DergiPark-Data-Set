Makale Başlığı: Vietnam’ın Güney Çin Denizi Politikası: Çatışma Tırmanma Potansiyeli
Özet: Güney Çin Denizi, Vietnam’ın güvenlik ve ekonomik çıkarları ile bölgesel ve büyük güçlerle ilişkileri açısından en önemli dış politika sorunudur. Çin ve ABD ile geliştirdiği ilişkilere bağlı olarak şekillenen Güney Çin Denizi politikası bölgesel istikrar üzerinde önemli etkiler doğurmaktadır. Son yıllarda Vietnam’ın bu politikası Güney Çin Denizi’nde hak iddiasında bulunmayan Japonya, Hindistan ve Rusya gibi devletlerle diplomatik ve askeri tercihlerinin çeşitlendirilmesi istikametinde ilerlemektedir. Bu politika çeşitlendirme çabaları aynı zamanda enerji güvenliği meseleleriyle yakından ilişkilidir. Bu makale çatışma tırmanmasına yönelik potansiyel riskin sadece Çin’in bölgede artan etkinliği sebebiyle değil aynı zamanda Vietnam’ın artan enerji güvenliği kaygıları nedeniyle büyüdüğünü iddia etmektedir. Vietnam’ın güvenlik çıkarlarına dönük kaygıları, ama özellikle enerji güvenliği kaygıları, Vietnam-Çin işbirliğini sınırlandırmaktadır. Dolayısıyla Vietnam’ın son yıllarda izlediği enerji politikaları yönelimi iki ülke arasındaki ilişkilerin geleceği açısından ciddi potansiyel risk oluşturmaktadır. Bu bağlamda önümüzdeki yıllarda Güney Çin Denizi’nde ortaya çıkması muhtemel çatışma tırmanmasını önlemek için acilen gerekli adımların atılması önerilmiştir. 
Yazar isimleri: ['Mustafa TÜTER']
Yayın Yılı: 31 Ağustos 2022
Dergi ismi: Uluslararası Politik Araştırmalar Dergisi
Yayın sayfa url: https://dergipark.org.tr/tr/pub/icps/issue/72403/1145238
Yayın pdf linki: https://dergipark.org.tr/tr/download/article-file/2544043
