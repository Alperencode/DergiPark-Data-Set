Makale Başlığı: İHRACATTA COVID-19 ETKİSİ: TÜRKİYE’NİN İHRACATTA İLK 5 ÜLKEYE İHRACAT PERFORMANSININ ANALİZİ
Özet: 2019 yılında Çin'in Wuhan kentinde başlayan Covid-19 salgını, kısa sürede birçok ülkeye yayılarak küresel bir sağlık krizine dönüşmüştür. Salgının uluslararası ticaret üzerindeki etkileri göz önüne alındığında, birçok ülke gümrük işlemlerine yönelik önlemler almış ve bu önlemler ticarette tedarik zinciri akışında küresel değişimlere neden olmuştur. Ticaretle ilişkili pandemi önlemlerinin yol açtığı tedarik zinciri aksaklıkları, ekonomik büyümenin azalmasına, ticaretin yavaşlamasına ve finans piyasalarının zayıflamasına neden olmuştur. Türkiye de gümrük önlemleri alan ülkeler arasında yer almıştır. Bu çalışmada, ticaretle ilişkili pandemi önlemlerinin Türkiye'nin ihracat performansını nasıl etkilediğinin anlaşılması amaçlanmıştır. Bu kapsamda, gümrüklerde sıkı pandemi önlemlerinin uygulanması sırasında Türkiye'nin ihracatının etkilenip etkilenmediği incelenmiştir. Sonrasında, ülke genelindeki normalleşmeyle birlikte gümrüklerde alınan pandemi önlemlerinin azalmasının ardından ihracatta "yeni bir normal"in ortaya çıkıp çıkmadığı değerlendirilmiştir.
Yazar isimleri: ['Nilay Özlem TÜRKMEN', 'Ramazan ERTURGUT']
Yayın Yılı: 8 Ekim 2022
Dergi ismi: Elektronik Sosyal Bilimler Dergisi
Yayın sayfa url: https://dergipark.org.tr/tr/pub/esosder/issue/70796/1015298
Yayın pdf linki: https://dergipark.org.tr/tr/download/article-file/2048715
