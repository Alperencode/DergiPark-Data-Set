Makale Başlığı: Ülkeler, Krallıklar ve Beylikler Bilgi Kitabı: Ülkelerin ve Beyliklerin Armaları, Hüküm Süren Krallar ve Beyler
Özet: Kösedağ Savaşı (1243) sonrası Moğolların Anadolu’yu istilası ve ardından Selçukluların inhitatı ile beraber oluşan otorite boşluğundan istifade ederek XIII. yüzyılın ikinci yarısından itibaren geniş bir hareket alanı bulan Türkmenler, özellikle Anadolu’nun batı kıyılarında faaliyetlerde bulunmuş, bölgenin Türkleşmesi ve İslamlaşması yolunda önemli rol oynamışlardır. İkinci Beylikler Dönemi olarak isimlendirilen bu dönem özelinde, çeşitli nedenlerden dolayı kendisinden önceki ve sonraki dönemlere kıyasla daha az bilgi sahibiyiz. Bilhassa dönemin siyasi yapısı dışındaki ortam hakkında pek fazla malumat mevcut değildir. Bu konudaki kısıtlı bilgilerimizi bölgeyi gezen seyyahlar ve tüccarların eserleri tarafından sağlamaktayız. Mevzubahis eserler de dönemin siyasi teşekküllerinin bayrakları/armaları veya simgeleri hakkında pek fazla ayrıntı vermemektedir. Çalışmamızda ele aldığımız Ülkeler, Krallıklar ve Beylikler Bilgi Kitabı, tenkit süzgecinden geçirilmek şartıyla çok önemli veriler sunmaktadır. XIV. yüzyıla tarihlenen ve yazarı meçhul  olan bu eser bir Fransisken keşişin  elinden çıkmıştır ve sadece Anadolu ile ilgili değil Avrupa, Afrika ve Asya kıtaları ile o dönem bilinen dünyanın çoğu hakkında bilgi ihtiva etmektedir.
Yazar isimleri: ['Müjdat NAMDAR']
Yayın Yılı: 30 Haziran 2022
Dergi ismi: Sosyal ve Beşeri Bilimler Araştırmaları Dergisi
Yayın sayfa url: https://dergipark.org.tr/tr/pub/sobbiad/issue/70637/1104927
Yayın pdf linki: https://dergipark.org.tr/tr/download/article-file/2379989
