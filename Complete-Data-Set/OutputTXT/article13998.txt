Makale Başlığı: SENSİZ YAŞAYAMAM VE SEVMEK ZAMANI FİLMLERİNİN ANLATI YAPILARI VE GELENEKLE İLİŞKİLERİ ÜZERİNE
Özet: Makale Metin Erksan’ın gelenekten yararlanma veya klasik sinemanın dışında farklı denemeler yapma amacı taşıdığı ileri sürülebilecek iki filmine odaklanıyor. Erksan’ın Sevmek Zamanı ile Sensiz Yaşayamam filmlerini klasik sinema ile olan ilişkileri bakımından incelemeye çalışmak ve eğer varsa klasik anlatımdan ayrıldıkları noktaları tespite girişmek,  bu sayede klasik dışı bir sinema anlayışı ile olan muhtemel bağlarını anlamaya çalışmak yazının ilk aşamasındaki amaçtır. Daha sonra filmlerin gelenekle kurulabilecek bağlarının mevcudiyetine bakılmış, ardından klasik anlatımdan ayrıldıkları ölçüde başka okumalara imkân verip vermedikleri tartışılmıştır. Bunun yanı sıra, filmlerin klasik stilden ayrılma biçimlerinin bir örüntü oluşturup oluşturmadıkları incelenmiş ve bu açıdan bir örüntü inşa edilemeyeceği sonucuna varılmıştır.  Bahsedilen filmlerin klasik biçimden ayrılma konusunda aralarında ortak bir yapı varsa, ortak örüntünün (özellikle Sevmek Zamanı için) bir alternatif yapı veya gelenekten yararlanma biçimi oluşturup oluşturamayacağı da çalışmanın ilgi alanı içindedir. Böylesi soruların ortaya atılmasının veya varolan soruların çeşitlendirilip zenginleştirilmesinin,  sadece alternatif arayışları değil, yerel kaynaklardan beslenen bir sinema anlayışının kökeninin ve yapısının berraklaştırılmasını sağlayacağı umudu çalışmanın temelinde yer almaktadır. Ancak çalışmada Metin Erksan’ın klasik stile ve neorealist etkilere göreli olarak mesafeli duran Sevmek Zamanı ve Sensiz Yaşayamam gibi yapıtlarının alternatif okumalara daha fazla elverecek diri veriler sunamayabileceği izlenimine varılmıştır. Bu durum onların yapı ile oynama potansiyeli olan eserler diye nitelendirilmelerini ve gelenekten yararlanarak derinleşmelerini bir ölçüde engelleyebilmektedir.
Yazar isimleri: []
Yayın Yılı: 12 Ekim 2022
Dergi ismi: sinecine: Sinema Araştırmaları Dergisi
Yayın sayfa url: https://dergipark.org.tr/tr/pub/sinecine/issue/72962/1173723
Yayın pdf linki: https://dergipark.org.tr/tr/download/article-file/2644110
