Makale Başlığı: 2000’li yıllarda Türkiye’de Emek Piyasasında Gelişmeler: Karşılaştırmalı Bir Analiz
Özet: Bu çalışmanın temel amacı 2008 küresel krizi öncesi ve sonrasında Türkiye emek piyasasında oluşan değişimleri ve refah kayıplarını analitik yöntemler kullanarak incelemektir. Çalışmada öncelikle 1990’lı ve 2000’li yıllarda Türkiye ve Dünya’da işsizliğin seyri ele alınmıştır. Görülmektedir ki, Türkiye’nin işsizlik oranı ortalaması dünya ortalamasının üzerinde artmıştır. İkinci ana başlıkta küresel krizde Türkiye’nin emek piyasası incelenmiştir. Burada eğitim, kent-kır ve tarım dışı işsizlik konuları ele alınmıştır. Tarım dışı işsizlik oranları Hodrick-Prescott filtresi kullanılarak analiz edilmiştir. Buna göre ülkemizde küresel kriz, işsizliği yaklaşık 4 puan artırmıştır ve işsizlik serisi asimetriktir. Ayrıca kriz ve toparlanma döneminde erkek ve kadınlar farklı dinamiklere sahiptir. Devamında Türkiye istihdam piyasasındaki değişimler incelenmiştir. İstihdam önce sektörel bazlı olarak değerlendirilmiş, tarım ve hizmetler sektörleri arasındaki geçişlilik ortaya konulmuştur. Diğer alt başlıklarda küresel krizin istihdama etkileri işteki durum, eğitim ve cinsiyet üzerinden incelenmiştir. Dördüncü ana başlıkta Türkiye’de krizlerde kazançların seyri işteki durum ile cinsiyet ve eğitim açısından incelenmiştir. Son olarak Türkiye ve Avrupa Birliği ülkelerinin emek ekonomisi performansı karşılaştırmalı olarak analiz edilmiştir. İlk alt başlıkta ücretler ve maliyetlerin seyri analiz edilmiştir. Türkiye’nin küresel kriz öncesi ve sonrasında birim işgücü maliyetleri diğer ülkelerden yüksektir. Diğer bir konu kayıt dışı istihdamdır. Türkiye kayıt dışı istihdam oranlarını azaltmasına rağmen, hâlen Avrupa ülkelerinin üzerinde bir orana sahiptir.
Yazar isimleri: ['Yıldırım Beyazıt ÇİÇEN']
Yayın Yılı: 7 Ekim 2022
Dergi ismi: The Journal of International Scientific Researches
Yayın sayfa url: https://dergipark.org.tr/tr/pub/isrjournal/issue/72945/1150218
Yayın pdf linki: https://dergipark.org.tr/tr/download/article-file/2562892
