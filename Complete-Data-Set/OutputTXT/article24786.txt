Makale Başlığı: Çörek otu yağının sıçan karaciğer gelişimine etkisi
Özet: Çörek otu ve çörek otu yağı halk arasında sıklıkla kullanılmaktadır. Fakat gebelerin kullanımında yavruya toksik etkisi bilinmemektedir. Biz bu çalışmada çörek otu yağının sıçan fetüslerinde karaciğer gelişimine etkisini araştırmayı amaçladık. Çalışmamızda 4 tanesi kontrol, 6 tanesi deney grubu olmak üzere 10 adet dişi sıçan kullanıldı. Sıçanlar gebe bırakıldıktan sonra kontrol grubuna gebelik süresince 2.5 ml/kg/gün serum fizyolojik, deney grubuna ise 2.5 ml/kg/gün çörek otu yağı orogastrik yolla verildi. Gebelerin doğumlarını takiben yavru sıçanlar tartılıp servikal dislokasyonla sakrifiye edildi. Yavru sıçanlardan alınan karaciğerler tespit ve doku takibi işlemlerinden geçirildi. Karaciğer bloklarından alınan kesitler hemotoksilen-eozin ve Masson trikrom boyalarıyla boyanıp ışık mikroskobunda incelendi. Gruplar karşılaştırıldıklarında deney grubuna ait yenidoğan karaciğer dokularındaki histopatolojik bulguların, hidropik dejenerasyon dışında, kontrol grubundan istatistiki olarak farklı olmadığı görüldü. Sonuç olarak, gebelikte kullanılan çörek otu yağı, fetüste karaciğer üzerinde önemli bir toksik etki yapmamıştır. Anahtar kelimeler: Çörek otu yağı; karaciğer; sıçan; yenidoğan Abstract
Yazar isimleri: []
Yayın Yılı: 1 Nisan 2013
Dergi ismi: Gaziantep Medical Journal
Yayın sayfa url: https://dergipark.org.tr/tr/pub/gantepmj/issue/6514/86348
Yayın pdf linki: https://dergipark.org.tr/tr/download/article-file/73816
