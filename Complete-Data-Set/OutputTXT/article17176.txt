Makale Başlığı: Sporda Tuzak Pazarlama: Kavramsal Bir Çerçeve
Özet: Sponsorluk, spor, sanat, eğlence gibi nedenlerle bir etkinliğin ticari olarak kullanılabilir potansiyeline erişim karşılığında ödenen nakit veya ayni ücret olarak tanımlanmaktadır. Tuzak pazarlama, ilk kez 1984 Los Angeles Yaz Olimpiyatları’nda kullanılmış ve sponsorluğa büyük bir tehdit olarak ortaya çıkmıştır. Tuzak pazarlama terimi, herhangi bir sponsorluk ücreti ödemeden bir etkinliğin itibarından ve popülaritesinden yararlanma girişimi ya da bir etkinlikle ilgili rakip işletmenin ilgisini zayıflatmak için kasıtlı çabaları ifade etmektedir. Tuzak pazarlamada amaç, tüketicilerde kafa karışıklığı yaratmak, rakibin faaliyetlerini baltalamak ve etkinlik organizatörlerine herhangi bir ücret ödemeden hedef kitlenin zihninde işletme markasını söz konusu etkinlikle ilişkilendirmektir. Bu çalışma, sporda tuzak pazarlama ile ilgili kavramsal bir çerçeve oluşturmaya odaklanmaktadır. Ayrıca çalışma, tuzak pazarlama stratejileri ve tuzak pazarlamayı önlemek için kullanılabilecek yöntemleri de inceleyerek işletme yöneticilerine yardımcı olmayı amaçlamaktadır.
Yazar isimleri: ['Yasemin GEDİK']
Yayın Yılı: 31 Ağustos 2022
Dergi ismi: Uluslararası Yönetim Akademisi Dergisi
Yayın sayfa url: https://dergipark.org.tr/tr/pub/mana/issue/72441/1135005
Yayın pdf linki: https://dergipark.org.tr/tr/download/article-file/2504191
