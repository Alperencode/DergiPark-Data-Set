Makale Başlığı: MAKSİLLOFASİYAL CERRAHİ UYGULAMALARINDA KEMİK REJENERASYONU İÇİN BİFOSFONAT YÜKLÜ PLGA MİKROKÜRELERİ İÇEREN İN SİTU JEL FORMÜLASYONLARININ GELİŞTİRİLMESİ; FORMÜLASYONLAR, İN VİTRO KARAKTERİZASYON VE SALIM KİNETİK ÇALIŞMALARI
Özet: Amaç: Bu çalışmada maksillofasiyal cerrahide implant bölgesinde kemik rejenerasyonunu artırmak için hazırlanan bifosfonat yüklü mikrosfer ilaç taşıyıcı sistemin in situ jel formülasyonu ile lokal olarak uygulanması amaçlanmıştır.        Gereç ve Yöntem: Kombinasyon taşıyıcı sistemini tasarlamak için bifosfonat yüklü PLGA mikroküreleri, hazırlanan in situ jell formülasyonlarına yüklenmiştir. Geliştirilen formülasyonlar için in vitro ilaç salım, pH, berraklık, sol-jel geçiş sıcaklığı ve salım kinetik çalışmaları değerlendirilmiştir.        Sonuç ve Tartışma: Üretilen formülasyonların yerinde jelleşme sıcaklıkları 33 ila 37°C arasında; pH değerleri 6 civarında ve bütün formülasyonlar 20 gauge’lik şırıngalardan uygulanabilir düzeydeydi. Preparatlar içerisinde yer alan, P407 ve kitosan miktarları arttıkça, in vitro patlama salınımını düşürürken aynı zamanda viskoziteyi yükselmiştir. Bununla birlikte, her bir in situ jel formülasyonu, 14 günlük bir süre içinde salım yapmıştır. Sonuç olarak, Bifosfonat yüklü PLGA mikroküreleri yüklü in situ jel formülasyonlarına ayrıntılı olarak değerlendirilmiş ve özellikle dental implant uygulamalarında maksillofasiyal cerrahide lokal olarak uygulanabilir bir ilaç taşıma sistemi olarak sunulmuştur.
Yazar isimleri: ['Heybet Kerem POLAT', 'Sedat ÜNAL']
Yayın Yılı: 30 Eylül 2022
Dergi ismi: Ankara Üniversitesi Eczacılık Fakültesi Dergisi
Yayın sayfa url: https://dergipark.org.tr/tr/pub/jfpanu/issue/72856/1149890
Yayın pdf linki: https://dergipark.org.tr/tr/download/article-file/2561649
