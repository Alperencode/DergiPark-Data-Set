Makale Başlığı: Metin Madenciliği ve Duygu Analizi ile Siber Zorbalık Tespiti
Özet: Tarihte iletişim metotları teknolojinin gelişmesine bağlı olarak değişim göstermiştir. Günümüzde ise bu değişime bağlı olarak iletişim sosyal medya üzerine kaymıştır. Bu kapsamda bazı olumlu yönler olmakla birlikte bazı olumsuz yönleri de vardır. Bu olumsuz yönlerden en belirgin olanı ise siber zorbalıktır. Siber zorbalık daha çok gerçek hayatta insanların söyleyemediği ve söylediğinde karşısındakinden büyük tepki alacağı şeyleri gizli kimlikler aracılığıyla birilerini incitmeye ve kırmaya yönelik söylemlerdir. Bu projede siber zorbalığın tespitine yönelik çalışmalar yapılmıştır. Bu kapsamda öncelikle Twitter Application Programming Interface (API) kullanarak twitter üzerinden veriler elde edilmiş ve bu verileri düzenleyerek metin madenciliğinde yaygın olarak kullanılan yapay zeka yöntemlerinden Destek Vektör Makinesi (SVM), Lojistik Regresyon (LR), Naive Bayes (NB) yöntemleri ile analiz edilmiştir. Yapılan performans analizlerini değerlendirirken f1-skor, kesinlik, hassasiyet ve doğruluk değerlerinden yararlanılmıştır. Bu değerler göz önüne alınarak doğruluk değeri 87% olan LR hazır olarak elde edilen veri setinde kullanılmaya karar verilmiştir. Ve oluşturulan web sitesi  bulut platform hizmetlerinden Amazon Web Services (AWS) kullanılarak gerekli ayarlamalar yapıldıktan sonra bulut platform üzerinde çalıştırılmıştır
Yazar isimleri: ['Elif Şevval DİNÇER', 'Duygu KAYAOĞLU', 'Sımara SAFARLI']
Yayın Yılı: 31 Mayıs 2022
Dergi ismi: Eskişehir Türk Dünyası Uygulama ve Araştırma Merkezi Bilişim Dergisi
Yayın sayfa url: https://dergipark.org.tr/tr/pub/estudambilisim/issue/68981/1070884
Yayın pdf linki: https://dergipark.org.tr/tr/download/article-file/2243434
