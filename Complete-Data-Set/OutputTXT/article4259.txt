Makale Başlığı: İŞ TUTKUSUNUN SÜRDÜRÜLEBİLİR REKABET AVANTAJINA ETKİSİNDE ALGILANABİLİR ÖRGÜTSEL DESTEĞİN ARACI ROLÜ
Özet: Araştırma, iş tutkusu, örgütsel destek algısı ve sürdürülebilir rekabet avantajı arasındaki ilişkiyi araştırmak amacıyla yapılmıştır. Türkiye'deki 18 vakıf üniversitesinden 406 akademisyen ile internet üzerinden görüşme yapılmıştır. Bu görüşmelerden yola çıkarak akademisyenlerin iş tutkularının algılanan örgütsel destek ve sürdürülebilirlik üzerindeki etkileri analiz edilmiştir. Çalışma tutkusu akademisyenlerin performansı ile yakından ilişkilidir. Bu araştırma, özellikle akademisyenlerde çalışma tutkusu kavramına odaklanmaktadır.  Bu kavramın alt boyutlarından biri olan uyumlu tutku, algılanan örgütsel destek ve sürdürülebilir rekabet avantajını olumlu yönde etkilemektedir. İş tutkusunun bir diğer alt boyutu olan saplantılı tutku ise bu iki değişken üzerinde olumsuz etkilere sahiptir. Ayrıca, çalışma, sürdürülebilir rekabet avantajını artırmaya yardımcı olmak için algılanan örgütsel desteğin aracı rolünü de araştırmaktadır. Amaç, iş tutkusunun sürdürülebilirliği ne ölçüde etkilediğini ortaya çıkarmaktır. Ayrıca algılanan örgütsel destek aracı olarak modele eklendiğinde bu durumun sürdürülebilirlik üzerindeki etkiyi artırıp artırmadığını ortaya koymak bir diğer amaçtır. Bu aracı değişken ile oluşturulan araştırma modellerinde de benzer sonuçlar görülmektedir. Önemli bir nokta olarak saplantılı tutkunun sürdürülebilir rekabet avantajı üzerindeki etkisinde algılanan örgütsel desteğin aracı rolünün olmadığı görülmüştür.
Yazar isimleri: ['Hilal ÇELİK', 'Bora COŞAR']
Yayın Yılı: 30 Temmuz 2022
Dergi ismi: Doğuş Üniversitesi Dergisi
Yayın sayfa url: https://dergipark.org.tr/tr/pub/doujournal/issue/71547/1131783
Yayın pdf linki: https://dergipark.org.tr/tr/download/article-file/2490758
