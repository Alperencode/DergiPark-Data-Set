Makale Başlığı: Tıp Fakültesi Öğrencilerinin Fiziksel Aktivite Düzeyleri: küresel bir sorun
Özet: Amaç: Düzenli fiziksel aktivitenin genel sağlık, bilişsel işlevler ve zihinsel sağlık üzerinde olumlu etkileri gösterilmiştir. Üniversite öğrencilerinin büyük çoğunluğu, kabul görmüş rehberlerin fiziksel aktivite önerilerini karşılamamaktadır. Bu çalışmada tıp fakültesi öğrencilerinin fiziksel aktivite düzeyleri ve ilişkili faktörleri belirlemeyi amaçladık.Gereç ve Yöntem: Çalışmamız kesitsel ve gözlemsel bir anket çalışmasıdır. Çalışmada çevrimiçi bir Google anket aracı kullanıldı. Gönüllü onam formunu onaylayan beş yüz yirmi sekiz öğrenci çalışmaya dahil edildi. Sosyodemografik verileri ve kişisel yaşam tarzını sorgulayan bir anket kullanıldı. Katılımcıların fiziksel aktivite düzeyleri Uluslararası Fiziksel Aktivite Anketi-kısa formu (IPAQ-SF) ile, depresyon ve anksiyete düzeyleri sırasıyla Beck Depresyon Ölçeği (BDÖ) ve Beck Anksiyete Ölçeği (BAÖ) ile belirlendi. Bulgular: Katılımcıların ortalama toplam IPAQ-SF puanları 1658±1793,91 MET idi. BDÖ skoru ile fiziksel aktivite düzeyi arasında istatistiksel olarak anlamlı negatif korelasyon bulundu (r=-0.102, p=0.019). Aktif hobisi ve düzenli fiziksel aktivite katılımı olanların fiziksel aktivite düzeyleri istatistiksel anlamlılıkla daha yüksekti (sırasıyla, p<0.001, p=0.001). Aktif hobisi olanların BDÖ ve BAÖ skorları olmayanlara göre istatistiksel anlamlılıkla daha düşük saptandı (sırasıyla,13.60±7.57 vs 16.46±9.59, p<0.001; 10.33±8.31 vs 12.64±10.13, p=0.004).Sonuç: Aktif hobi varlığı ve düzenli fiziksel aktivite katılımı tıp fakültesi öğrencilerinde fiziksel aktivite düzeyi ve mental sağlığı olumlu etkilemektedir.
Yazar isimleri: ['Tuba BAYKAL', 'Feray SOYUPEK']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1190953
Yayın pdf linki: https://dergipark.org.tr/tr/download/article-file/2715888
