Makale Başlığı: Dünya Sağlık Örgütü ve Asya-Pasifik endeksleri ile karşılaştırılan Türkiye beden kitle endisi kesim noktaları için öneri
Özet: Beden Kitle Endisi (BKE) hesaplamalarında, toplumlararası antropometrik farklılıklar nedeniyle ülke ve cinsiyet bazında belirli kesim noktalarının belirlenmesi önemlidir. Bu sebeple bu araştırmada, Türk genç yetişkinleri için spesifik beden kitle endisi [TR-BKE (kg/m2)] kesim noktalarını saptamak için bir çalışma yürütülmüştür. TR-BKE, Dünya Sağlık Örgütü endisi (DSÖ-BKE) ve Asya-Pasifik endisi (AP-BKE) sınıflandırmaları ile karşılaştırılmıştır. Bu araştırmada 196 olgunun (97 Erkek, 99 Kadın, yaş ortalaması 22,5 yıl) ağırlık ve boy ölçümlerini içeren verileri incelenmiştir. DSÖ-BKE ve AP-BKE’ye göre hesaplanan BKE sınıflandırılmıştır. Bu verilere istatistiksel Ampirik Kural uygulanarak TR-BKE ve ayrıca erkekler ve kadınlar için TR-BKE erkek ve TR-BKE kadın endisi kesim noktaları bulunmuştur. Veriler hem DSÖ-BKE hem de AP-BKE’ye göre sınıflandırıldığında sonuçlar tutarsızlık göstermiştir. Bu nedenle TR-BKE hesaplanarak cinsiyete göre belirlenmiştir. Bu çalışmada, Türkiye’ye özgü BKE kesim noktaları ve aynı zamanda erkekler ve kadınlar için ayrı BKE kesim noktaları bulunmuştur. Buna göre “genç erişkin” yaş grubunda erkeklerin %70,1’i kadınlarda ise %78,8’i normal sınıflamaya, erkeklerin %14,4’ü, kadınların ise  %10,1’i zayıf gruba girerken, erkeklerin %5,2’i ve kadınların %4,0’ı obez gruba girmektedir. Bu sonuç Türk genç erişkinler için obez olma durumuna kıyasla, zayıf olma durumunun daha ciddi olduğunu ortaya çıkartmıştır. BKE hesaplamalarında araştırılan ülkeye özgün olarak; yaş gruplarının, cinsiyetin ve bu hesaplamalarda yaşlanmaya bağlı boy kısalma miktarının göz önüne alınması önerilmiştir.
Yazar isimleri: ['Rukiye DAĞALP', 'Doruk IPER', 'Bahar AKA', 'Sema P. AKA', 'Yavuz Sinan AYDINTUĞ', 'Itır AYDINTUĞ']
Yayın Yılı: 30 Haziran 2022
Dergi ismi: Antropoloji
Yayın sayfa url: https://dergipark.org.tr/tr/pub/antropolojidergisi/issue/71088/1056457
Yayın pdf linki: https://dergipark.org.tr/tr/download/article-file/2186752
