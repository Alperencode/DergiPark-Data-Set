Makale Başlığı: 2030 YILI ISPARTA İLİ ELEKTRİK SİSTEMİNDE YENİLENEBİLİR ENERJİ SENARYOSU
Özet: Son yıllarda küresel olarak iklim değişikliği, enerji arz güvenliği ve hava kirliliği gibi birçok zorluk ortaya çıkmıştır. Bu sorunların en büyük nedeni artan enerji talebi ve enerji için fosil yakıtlara olan bağımlılıktır. Fosil yakıtların olumsuz etkilerine ilişkin artan endişeler, elektrik üretimi için yenilenebilir enerji kaynaklarına yapılan yatırımların artmasına neden olmuştur. %100 yenilenebilir enerji sistemlerine geçiş sürerken, sürdürülebilirlik, maliyet ve depolama alanları konusunda da endişeler var. Bu çalışmada, EnergyPLAN programı kullanılarak Isparta ili için 2030 yılı enerji planlaması yapılmıştır. 2030 enerji senaryosunda, enerji dengesi kabul edilerek sürdürülebilirliği sağlamak için biyokütle kullanılmıştır. 2030 yılında %100 yenilenebilir enerji sistemlerinin teknik ve ekonomik modellemesi için bir metodoloji sunuldu. Sonuçlar, 2020 yılında 0,231 Mt olan CO2 emisyon miktarının 2030 yılına kadar 0,096 Mt'a düştüğünü gösterdi. Yenilenebilir enerji sistemlerinin kullanımının artması ile fosil yakıtların olumsuz etkilerinin giderilebileceği görülmüştür. Çalışma sonucunda Isparta ilinde 2030 yılı için %100 yenilenebilir enerji sistemlerine geçişin teorik olarak gerçekleştirilebileceği gösterilmiştir.
Yazar isimleri: ['Ahmet Buğrahan BAYRAM', 'Kemal YAKUT']
Yayın Yılı: 1 Ekim 2022
Dergi ismi: International Journal of Engineering and Innovative Research
Yayın sayfa url: https://dergipark.org.tr/tr/pub/ijeir/issue/73173/1144163
Yayın pdf linki: https://dergipark.org.tr/tr/download/article-file/2539786
