Makale Başlığı: Eşler Arası Saygının Sınırı bağlamında 'Secde Hadisi'ne Bir Bakış
Özet: İslam vahyi ile muhatap kabul edilen kadınların, İslam öncesinde toplum içerisindeki telakkileri içler acısıdır. Hz. Peygamberin, erkekler gibi onların da sorumluluk sahibi olduklarını, hak ve vazifelerinin bulunduğunu ifade ettiği pek çok kere vakidir. Fakat Peygamber sonrası değişen toplum yaşantısıyla birlikte eski düşüncelere dönüş mahiyetinde bazı değişimler gözlenmiştir. Özellikle de bu bağlamda “secde” kelimesi, bulunduğu anlam zenginliği içerisinde sadece ibadet boyutuyla değerlendirilmiş. Rasulullah (sa) tarafından ifade edilen bir hadisle birlikte kadına dair fikirlerin, İslam öncesine benzer bir anlayışa bürünmesine yol açarak, anlam ve yorum kargaşasına sebep olmuştur. Çalışmamızda konu edindiğimiz hadis, bağlamından koparılmadan bir bütünlük içerisinde ele alınmaya özen gösterilecek, bulunduğu toplumun dil yapısına uygun bir şekilde tahlil edilerek içerisinde kullanılan kelime yapısı, lafız itibariyle kullanılan edat, fiil beraberliği çerçevesinde doğru anlamlandırılmaya çalışılacaktır.
Yazar isimleri: ['Hatice ERİŞ']
Yayın Yılı: 29 Haziran 2022
Dergi ismi: Akademik-Us
Yayın sayfa url: https://dergipark.org.tr/tr/pub/akademikus/issue/70769/1118443
Yayın pdf linki: https://dergipark.org.tr/tr/download/article-file/2435541
