Makale Başlığı: Sporda Kaygı ve Optimal Performans Duygu Durumu; Tematik Spor Lisesi Öğrencileri Üzerine Bir Çalışma
Özet: Çalışmada, Tematik spor lisesi öğrencilerinin sporda kaygı düzeyleri ile optimal performans duygu durumlarının cinsiyet, sınıf düzeyi ve yaptığı sporda takım-ferdi değişkenleri bakımından karşılaştırılması amaçlamıştır. Tesadüfü örneklem yöntemi kullanılarak toplamda 985 öğrenciye kişisel bilgi formu ile spor kaygı ve optimal performans duygu durumu ölçekleri uygulanmıştır. Verilerin değerlendirilmesinde T-testi, tek yönlü varyans analizi ve analiz sonucunda önemlilik bulunduğunda ise Tukey testi kullanılmıştır. Çalışma sonucunda, katılımcıların cinsiyetine göre sporda kaygı ölçeği puanları karşılaştırıldığında somatik ve endişe alt boyutlarında farklılık anlamlı bulunmuştur. (p<0,05) Cinsiyete göre optimal performans duygu durumu ölçeği puanları karşılaştırıldığında görev zorluğu-beceri dengesi, eylem farkındalık birleşimi, belirli geri bildirim, göreve odaklanma, kontrol duygusu, kendilik farkındalığının azalması, zamanın dönüşümü alt boyutlarında farklılık anlamlı bulunmuştur. (p<0,05) Sınıf düzeyine göre sporda kaygı ölçeği puanları karşılaştırıldığında, somatik ve konsantrasyon alt boyutlarında farklılık anlamlı bulunmuştur. (p<0,05) Sınıf düzeyine göre optimal performans duygu durumu ölçeği puanları karşılaştırıldığında açık hedefler ve amaca ulaşma deneyimi alt boyutlarında farklılık anlamlı bulunmuştur. (p<0,05) Sportif faaliyetlerde takım-ferdi durumlarına göre sporda kaygı puanları karşılaştırıldığında, somatik ve konsantrasyon alt boyutlarında farklılık anlamlı bulunmuştur. (p<0,05) Sportif faaliyetlerde takım-ferdi durumlarına göre optimal performans duygu durumu puanları karşılaştırıldığında, açık hedefler ve göreve odaklanma alt boyutlarında farklılık anlamlı bulunmuştur. (p<0,05)
Yazar isimleri: ['Sedat KAHYA', 'Hüseyin Fatih KÜÇÜKİBİŞ']
Yayın Yılı: 30 Ağustos 2022
Dergi ismi: Disiplinlerarası Eğitim Araştırmaları Dergisi
Yayın sayfa url: https://dergipark.org.tr/tr/pub/jier/issue/72377/1072895
Yayın pdf linki: https://dergipark.org.tr/tr/download/article-file/2250881
