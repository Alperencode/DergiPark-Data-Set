Makale Başlığı: Serebral otozomal dominant arteriyopati ile subkortikal enfarktlar ve lökoensefalopati (CADASIL)
Özet: Serebral otozomal dominant arteriyopati ile subkortikal enfarklar ve lökoensefalopati (CADASIL) küçük damar hastalığıdır. Notch3 genindeki mutasyon sonucunda ortaya çıkan otozomal dominant geçişli bir hastalıktır. Birden fazla semptom verdiğinden bir sürü sistemi etkiler. En erken ve sık belirtisi migrendir. Auralı migrende Notch3 geninin duyarlılık belirteci olarak davranabileceği düşünülmektedir. Daha sık iskemik inme atağıyla raporlanmıştır. Nöbetler ve bilişsel değişikliklerle beraber seyreden akut lökoensefalopati tablosuyla da gelebilir. Vasküler depresyon olarak tanımlanan ve hastanın sosyal hayatını zorlaştıran psikiyatrik semptomlar görülmektedir. Bunun yanı sıra küçük damar hastalığı olduğundan bazı hastalarda periferik nöropati ve myopatiye de rastlayabiliriz. Çevre etkisiyle de değişik fenotip gösterebildiği ve otozomal dominant bir hastalık olması sebebiyle aile taraması ve genetik danışmanlık burada önemli bir yer tutmaktadır. Bu makalede CADASIL hastalığının etkileri, semptomları ve nöropatolojisi gözden geçirilmiştir.
Yazar isimleri: ['Gül ATEŞ', 'Melise Gözde KÜTÜK']
Yayın Yılı: 25 Aralık 2022
Dergi ismi: Çukurova Tıp Öğrenci Dergisi
Yayın sayfa url: https://dergipark.org.tr/tr/pub/cukurovatip/issue/73528/1204501
Yayın pdf linki: https://dergipark.org.tr/tr/download/article-file/2772137
