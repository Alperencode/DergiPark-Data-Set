Makale Başlığı: Metastatik Kolorektal Kanserli Hastalarda KRAS/NRAS Gen Mutasyon Profilleri
Özet: Amaç: RAS genleri, Epidermal Büyüme Faktörü Reseptörü (EGFR) tarafından indüklenen RAS-MAPK Sinyal yolağının bir üyesidir. Bu yolaktaki genlerde meydana gelen mutasyonlar kanser gelişimini tetiklemektedir. Kolorektal kanserde (KRK), RAS genlerinde meydana gelen mutasyonlar EGFR hedefli tedaviye karşı direnç gelişimine neden olur. EGFR monoklonal antikorları, kemoterapötik ajanlar olarak metastatik kolorektal kanser tedavisinde yaygın şekilde kullanılmaktadır. KRAS mutasyonları KRK’nın 30-50%’sinde, NRAS mutasyonları ise 2-3%’ünde bulunur. Bu çalışmada, KRK’lı hastalarda KRAS/NRAS mutasyonlarını analiz etmeyi amaçladık.  Yöntem: EGFR-hedefli tedaviye direnç gösteren 100 metastatik KRK hastası, Real-Time Polimeraz Zincir Reaksiyonu yöntemi ile KRAS mutasyonu (ekzon 2, 3, 4) ve NRAS mutasyonu (ekzon 2, 3, 4) durumu için tarandı.Bulgular: Bu çalışma sonucunda, KRAS mutasyonu oranı 48% ve NRAS mutasyonu oranı 1,92% olarak bulundu. En yaygın KRAS mutasyonları kodon 12’de saptandı. Kodon 12 mutasyonlarının dağılımı G12V (25%), G12D (23%), G12C (14,5%) olarak elde edildi.Sonuç: Çalışmamızda saptanan KRAS ve NRAS mutasyon sıklıkları benzer raporlar ile uyumlu bulundu. Sonuçlarımız, RAS mutasyonlarının test edilmesinin EGFR-hedefli tedaviden fayda sağlayacak hastaları belirlemede hayati rolünü desteklemektedir.
Yazar isimleri: ['Seda EREN KESKİN', 'Eda GÜZDOLU', 'Deniz SÜNNETÇİ AKKOYUNLU', 'Naci ÇİNE', 'Hakan SAVLI']
Yayın Yılı: 3 Ekim 2022
Dergi ismi: Kocaeli Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/kusbed/issue/72881/1052876
Yayın pdf linki: https://dergipark.org.tr/tr/download/article-file/2172761
