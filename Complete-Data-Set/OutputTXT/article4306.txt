Makale Başlığı: Fen Bilgisi Öğretmen Adaylarının Çevrimiçi Fizik Öğretimi Konusundaki Görüşleri
Özet: Bu çalışmanın amacı fen bilgisi öğretmen adaylarının çevrimiçi Fizik öğretimi konusundaki görüşlerini incelemektir. Araştırmada, nitel araştırma yöntemlerinden durum çalışması kullanılmıştır. Araştırmanın örneklemini İstanbul’da bir devlet üniversitesinin Eğitim Fakültesinde öğrenim gören 50 fen bilgisi öğretmen adayı oluşturmaktadır. Araştırmanın verileri nitel olarak toplanmıştır. Veri toplama aracı olarak “Öğretmen Adayı Soru Formu” kullanılmıştır. Araştırmacı tarafından geliştirilen soru formu altı adet açık uçlu sorudan oluşmaktadır. Bu nitel veri toplama aracı, öğretmen adaylarının çevrimiçi Fizik öğretimi hakkındaki görüşlerini incelemek amacıyla geliştirilmiştir. Bu çalışmada, veriler içerik analizi kullanılarak analiz edilmiştir. Araştırma sonucunda, öğretmen adaylarının çoğunlukla Fizik dersine yönelik olumsuz yargılara sahip olduğu sonucu ortaya çıkmıştır. Katılımcıların çoğunluğu Fizik dersinin zor bir ders olduğu düşüncesine sahip olduğu görülmektedir. Öğrencilerin Fizik derslerini almadan önce çevrimiçi olarak yürütülmesi konusunda hem olumlu hem olumsuz hem de kararsız oldukları yargılarının olduğu görülmüştür. Ancak araştırma sonucunda öğretmen adaylarının çoğunluğu, Fizik dersini çevrimiçi olarak öğrendikten sonra çevrimiçi öğretim yerine yüz yüze eğitimi tercih etmişlerdir.
Yazar isimleri: ['Gülbin ÖZKAN']
Yayın Yılı: 30 Haziran 2022
Dergi ismi: Dokuz Eylül Üniversitesi Buca Eğitim Fakültesi Dergisi
Yayın sayfa url: https://dergipark.org.tr/tr/pub/deubefd/issue/70599/1112804
Yayın pdf linki: https://dergipark.org.tr/tr/download/article-file/2412066
