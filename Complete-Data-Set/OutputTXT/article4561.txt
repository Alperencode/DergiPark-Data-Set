Makale Başlığı: KONVANSİYONEL SİGORTA KULLANICILARININ KATILIM SİGORTACILIK SİSTEMİNE YÖNELİK ALGI DÜZEYLERİ
Özet: Amaç:Konvansiyonel sigorta kullanıcılarının katılım sigortacılık sistemine yönelik algı düzeylerinin ölçülmesi.Gereç: Anket formları, internet, bilgisayar analiz programları.Yöntem:Araştırmada nicel araştırma yöntemi kullanılmıştır. 400 Katılımcı üzerinde tesadüfi olmayan örneklem yöntemlerinden kolayda örneklem yöntemi kullanılarak ve yüz yüze anket yöntemi uygulanmıştır.Bulgular:Katılımcıların Katılım sigortacılığına sıcak baktıkları anlaşılmaktadır. Ancak bu sistem hakkında yeteri kadar bilgi sahibi olmamaları, uygulanma alanının yetersiz olması, gerekli tanıtımların yapılmaması, pirim tutarlarının yüksek olması gibi bulgulara ulaşılmıştır.  Sonuç: Ebedi olan ahiret hayatını kazanmak gayesi ile bir emanetçi algısı güdülerek, mülkiyet hukukunu gözetecek bir şekilde İslam hukukunun ışığında, uygun bir sigorta sisteminin var olması gerektiği düşüncesinin ağır bastığı sonucuna ulaşılmıştır.Katılım sigortacılığı, İslam hukukuna uygun bir model olarak sunulmuştur. İslam hukukuna uygun olan bu sigortacılık sistemi günümüzde İslam ülkelerinde olduğu kadar Avrupa ülkelerinde de uygulanan alternatif bir sigorta modeli haline gelmiştir. Modelin Türkiye’de uygulanmaya başlanması ise ilk kez 2010 yılında Neova Sigorta şirketi ile başlamıştır. Bu çalışmada ortaya konulan iddia; İslam’ın, sigortacılık sistemine dair mülkiyet ile ilgili ilkelerini ortaya koymak ve İslamiyet’in sunduğu sigortacılık sistemini mevcut durumun, kapitalist uygulamalarına kıyasla insana huzur, güven ortamı sağlamak ve hayatını kolaylaştırma noktasında daha tutarlı ve daha yararlı sonuçlar doğurabileceğidir.
Yazar isimleri: ['Cahit AYDEMİR', 'İshak TURĞUT']
Yayın Yılı: 31 Temmuz 2022
Dergi ismi: Düzce Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/dusbed/issue/69925/1000665
Yayın pdf linki: https://dergipark.org.tr/tr/download/article-file/1994364
