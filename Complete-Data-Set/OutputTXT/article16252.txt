Makale Başlığı: KUYUMCULUK DÖKÜM TEKNİĞİNİ UYGULAYAN ATÖLYELERDE TASARIM, ÜRETİM VE PAZARLAMA DURUMLARININ DEĞERLENDİRİLMESİ
Özet: Araştırmanın amacı, kuyumculuk sanatında mum kalıba alma ve döküm tekniğini uygulayan atölyelerde çalışan ustaların tasarım, üretim ve pazarlama durumları hakkında görüşlerinin anket yolu ile değerlendirilmesidir. Araştırmanın örneklemini, İstanbul ve Ankara’dan rastgele seçilen 30 kuyumcu atölyesi ve çalışanları oluşturmaktadır. Bu çalışanlara araştırmacı tarafından hazırlanan anket formları uygulanmıştır. Anketlerden elde edilen verilerden frekans ve yüzde hesaplamaları yapılmıştır.Araştırma sonucunda; İstanbul ve Ankara’da bulunan döküm atölyelerinde döküm makinelerinin gelişmiş olduğu, atölye araç ve gereçlerinin yeterli sayıda bulunduğu görülmüştür. Gelişen teknolojinin de katkılarıyla tasarım ve döküm tekniğinin de hayli ilerlediği görülmüştür. Altın ve gümüş dökümcülüğünün eskiye oranla şimdi daha iyi olduğu saptanmıştır. Ayrıca incelenen atölyelerde kişilerle görüşme sonucunda pazarlamada işçilik kalitesi ve fiyatın önemli birer unsur olduğu düşünülmektedir.
Yazar isimleri: ['Birsen ERGÜN']
Yayın Yılı: 29 Eylül 2022
Dergi ismi: Türkiye Mesleki ve Sosyal Bilimler Dergisi
Yayın sayfa url: https://dergipark.org.tr/tr/pub/jovosst/issue/72805/1107239
Yayın pdf linki: https://dergipark.org.tr/tr/download/article-file/2389626
