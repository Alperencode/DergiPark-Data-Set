Makale Başlığı: Yerel Mutfak ve Sağlıklı Beslenme Arasındaki İlişkinin İncelenmesi: İzmir İli Örneği
Özet: Beslenme insanları içine alan bir yaşam etkinliğidir. Günümüzde bireylerin bölgesel düzeyde tüketim alışkanlıkları toplumların sosyo-kültürel özellikleri hakkında bilgi sunmaktadır. İzmir ili tarih boyunca farklı kültürel etmenlerle harmanlanmış bir mirasa sahiptir. Yerel alışkanlıklar olarak tanımlanan bu miras İzmir’e özgü yöresel lezzetler olarak tanınmaktadır. Çalışmanın amacı, İzmir ili merkez ilçelerinde ikamet eden kişilerin sağlıklı beslenmeye ilişkin tutumlarının yerel mutfak yaklaşımı üzerindeki etkisinin incelenmesidir. Bu çalışmada araştırma verilerinin toplanması amacıyla 279 kişi ile anket uygulanmıştır. Sağlıklı Beslenme Tutumu; beslenme hakkında bilgi (BHB), olumlu beslenme alışkanlığı (OBA), beslenmeye yönelik duygu (BYD) ve kötü beslenme alışkanlığı (KBA) olmak üzere dört faktör altında incelenmiştir. Yerel mutfak eğilimi ile beslenme hakkında bilgi, olumlu beslenme alışkanlığı ve kötü beslenme alışkanlığı arasında pozitif yönlü ilişki olduğu tespit edilmiştir. Bu doğrultuda, sağlıklı beslenme hakkında bilgi düzeyi arttıkça İzmir yerel mutfak tercihlerinde artış olduğunu söylenebilir. Ayrıca olumlu beslenme alışkanlığı artan bireylerde yerel mutfak tüketimine eğilim artmaktadır.
Yazar isimleri: ['Derya SAYGILI', 'Özge Elmas GÜNAYDIN', 'Derman KÜÇÜKALTAN', 'Hande DEMİRCİ']
Yayın Yılı: 29 Haziran 2022
Dergi ismi: Aydın Gastronomy
Yayın sayfa url: https://dergipark.org.tr/tr/pub/aydingas/issue/70799/1053655
Yayın pdf linki: https://dergipark.org.tr/tr/download/article-file/2175862
