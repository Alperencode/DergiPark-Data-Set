Makale Başlığı: Tenisçilerde 8 haftalık bosu ball antrenmanlarının denge yetisi üzerine etkisi
Özet: Bu çalışmanın amacı; 20-24 yaş aralığındaki tenisçilere, 8 hafta boyunca tenise yönelik bosu topu egzersizleri yaptırarak dinamik denge gelişimlerinin incelenmesidir. Araştırma deneysel araştırma modelinde yapılmıştır. Çalışmaya 10 deney grubu 10 kontrol grubu olmak üzere toplam 20 kişi katılmıştır. Deney grubuna 8 hafta boyunca Alanya Tenis Kulübü’nde tenise yönelik bosu topu antrenmanları haftada 1 gün 60 dakikalık program şeklinde uygulanmıştır. Dinamik dengenin ölçümü için Yıldız Denge Testi kullanılmıştır. Veriler SPSS 25.0 paket programı aracılığıyla analiz edilmiştir. Normallik testi sonucunda bazı verilerin normal dağılım gösterdiği gözlense de veri sayısının azlığından dolayı non-parametrik testler tercih edilmiştir. Ön test ve son test arasındaki farklılıklara bakmak için “Wilcoxon İşaretli Sıralar Testi” kullanılmıştır. Anlamlılık düzeyi p<0,05 olarak belirlenmiştir. Araştırma sonucunda sağ ayak için denge puanında erkek deney grubunda tüm yönlerde istatistiksel olarak anlamlı bir farklılık bulunmuştur (p=0,028). Sağ ayak için denge puanında kadın deney grubunda istatistiksel olarak anlamlı bir farklılık bulunmamıştır. Sağ ayak için denge puanında her iki cinsiyet açısından kontrol grubunda istatistiksel olarak anlamlı bir farklılık bulunmamıştır. Sol ayak için denge puanında ise yine erkek deney grubunda tüm yönlerde istatistiksel olarak anlamlı bir farklılık bulunmuştur (p=0,028). Sol ayak için denge puanında kadın deney grubunda istatistiksel olarak anlamlı bir farklılık bulunmamıştır (p=0,066 - p=0,68). Sol ayak için denge puanında her iki cinsiyet açısından kontrol grubunda istatistiksel olarak anlamlı bir farklılık bulunmamıştır. Sonuç olarak; artan devamlılık ilkesi baz alınarak bosu topu egzersizlerinin kapsamı, yoğunluğu ve şiddeti artırılarak 8 hafta ve üzeri uygulanmasının dinamik denge gelişimi açısından fayda sağlayacağı düşünülmektedir.
Yazar isimleri: ['Sergen ŞAHİNER', 'Erhan Toprak ÇAĞLIN', 'Halil Orbay ÇOBANOĞLU']
Yayın Yılı: 30 Haziran 2022
Dergi ismi: Herkes için Spor ve Rekreasyon Dergisi
Yayın sayfa url: https://dergipark.org.tr/tr/pub/jsar/issue/70893/1123465
Yayın pdf linki: https://dergipark.org.tr/tr/download/article-file/2456234
