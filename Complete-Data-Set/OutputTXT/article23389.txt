Makale Başlığı: Hayvan beslemede alternatif fermente yem olarak: Chia (Salvia hispanica L.)  bitkisi silajı
Özet: Çalışmanın temel amacı Chia (Salvia hispanica L.) bitkisinin silaj üretiminde kullanılabilirliğini belirlemek ve yem değerini ortaya koymaktır. Chia bitkisi süt olum döneminde hasat edilmiş ve 4 muamele 3 tekerrür (kontrol, %2.5 melas, %1 tuz, %2.5 melas + %1 tuz) olacak şekilde silaja dönüştürülmüştür. Chia bitkisi silajının fiziksel (sıcaklık, renk, pH, suda çözünür karbonhidrat miktarı), kimyasal (kuru madde, ham protein, organik madde, kül, toplam karbonhidrat, eter miktarı, asit deterjan lignin, asit deterjan lif, nötr deterjan lif, ham lif, sindirilebilir ham protein, toplam sindirilebilir besin maddeleri, sindirilebilir kuru madde, kuru madde alımı, lifsiz karbonhidratlar, metabolize edilebilir enerji, bağıl besleme değeri, bağıl yem kalitesi, hemiselüloz, selüloz, azot içermeyen öz, enerji değeri) ve mikrobiyel (toplam aerob mezofilik bakteri, laktobasil ve enterobakter sayısı) özelliklerini belirlemek için analizler yapılmıştır. Mevcut RFV değerlerine göre %2.5 melas + %1 tuz katkılı chia bitkisi silajı 164.58±4.73 değer ile yüksek kaliteli silaj olarak kabul edilmiştir. Ayrıca %2.5 melas + %1 tuz katkılı silajın kontrol grubuna göre daha iyi olduğu tespit edilmiştir.
Yazar isimleri: ['Gökhan FİLİK', 'Ayşe Gül CİVANER', 'Gizem KEZER']
Yayın Yılı: 16 Aralık 2022
Dergi ismi: Kırşehir Ahi Evran Üniversitesi Ziraat Fakültesi Dergisi
Yayın sayfa url: https://dergipark.org.tr/tr/pub/kuzfad/issue/73921/1167554
Yayın pdf linki: https://dergipark.org.tr/tr/download/article-file/2618243
