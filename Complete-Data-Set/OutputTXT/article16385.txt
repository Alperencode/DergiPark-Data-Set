Makale Başlığı: RESİMDE MELANKOLİK İMGENİN DUYGULAR TARİHİ AÇISINDAN İNCELENMESİ
Özet: Bu makalede, duygunun ne olduğu sorusuna dair bir çeşit kavrayışa dayanan duygular tarihine başvurularak melankolinin resimde hangi imgelerle, imgesel dizilimlerle karşımıza çıktığı, günümüzde bu imgesel kullanımların hala geçerli olup olmadığı problemi ele alınmıştır. Melankoli duygusunun imgeleşme biçimi dönemine göre doğal olarak değişiklik göstermektedir. Ancak sadece değişen resimsel tarzlar üzerinden bu durumu ele almak, türler, dönemler, akımlar üzerinden bir okumaya hızlıca dönüşebilecektir. Oysa değişen sadece türler, biçimler, ele alışlar değil, aynı zamanda duygulardır da. Zamanın duygulanım ruhunun imgeye tezahürü o imge üzerinde nasıl yeni anlamlar üretmektedir?  Bu bağlamda yöntem olarak Dürer’in ikonik baskısı Melencolia I’i, pop sürreal türünde çalışmalar yapan Marion Peck’in, Mark Ryden’ın resimleri ve Banksy’nin bir duvar resmi üzerinde durulmuştur. Bu resimlerdeki melankolik duyguyu yaratan dizilim nedir? İmge nedir? gibi sorulara da yanıtlar aranmıştır. Sonuca doğru duyguların kapitalizmle birlikte değişmesiyle resimsel imgeler bundan etkilenmekte midir? sorusu cevaplanmaya çalışılmıştır. Sanat alanını duygular tarihi alanı ile buluşturma amacındaki bu makale, imge okumalarına da yeni bir bakış açısı sunmayı denemektedir.
Yazar isimleri: ['Havva DEMİRCAN']
Yayın Yılı: 30 Haziran 2022
Dergi ismi: Tykhe Sanat ve Tasarım Dergisi
Yayın sayfa url: https://dergipark.org.tr/tr/pub/tykhe/issue/71003/1114266
Yayın pdf linki: https://dergipark.org.tr/tr/download/article-file/2417977
