Makale Başlığı: Geleneksel Türk Konutu Üzerine Bir Envanter Çalışması: Fatma Sevim Dönmez Evi, Taraklı
Özet: Sakarya iline bağlı olan Taraklı, Osmanlı mimarisine ait örnekleriyle kültürel mirasımızın var olduğu önemli bir yerleşim yeridir. Taraklı bölgesi, çevresi ile uyumlu, yerel malzemelerden üretilmiş geleneksel konutlar barındırmakta olup, bu tarihi dokunun gelecek kuşaklara aktarılabilmesi için özgün kimliklerinin korunarak yaşatılması, halkın ve kamu kurum ve kuruluşlarının bilinçlendirilmesi gerekmektedir. Bu bilgiler ışığında çalışma; Sakarya ili Taraklı ilçesi, Ulu cami mahallesi, Yunus Paşa sokak, 5. pafta, 531 no’lu parselde yer alan sivil mimari yapılardan biri olan tescilli Fatma Sevim Dönmez Evi’nin rölöve ve restorasyon proje çalışmalarını konu almaktadır. Yapının strüktürel ve işlevsel açıdan değerlendirilmesi ve mevzu bahis olan özgün tarihi yapının rölöve ve yerinde yapılan gözlemlerle hasar tespitlerinin ortaya konması, koruma sorunlarının ortaya çıkarılması, devamında restitüsyon ve restorasyon projelerinin oluşturulup belgelenmesi hedeflenmiştir. Bu sayede kentsel sit alanı sınırları içerisinde bulunan Fatma Sevim Dönmez Evi’nin envanter güncellenmesi sağlanacak olup, restorasyon çalışmaları için bir rehber rolü üstlenmesi beklenmektedir.
Yazar isimleri: ['Özlem ÖZKAN ÖNÜR', 'Esra MUTLU', 'Ahmet Celal APAY']
Yayın Yılı: 30 Haziran 2022
Dergi ismi: Kültürel Miras Araştırmaları
Yayın sayfa url: https://dergipark.org.tr/tr/pub/kulmira/issue/70206/1026811
Yayın pdf linki: https://dergipark.org.tr/tr/download/article-file/2093408
