Makale Başlığı: Hemşirelik öğrencilerinin mesleki risk algısı, etkileyen faktörler ve mesleki kazalar ile ilişkisi: Kesitsel, çok merkezli bir çalışma
Özet: Amaç: Mesleki riskler kazalara ve hastalıklara yol açarak hemşirelik öğrencilerinin sağlığını olumsuz etkileyebilir ve ciddi yaralanmalara neden olabilir. Bu nedenle öğrencilerinin mesleki kazalar veya meslek hastalıklarının farkında olmaları ve önlem alabilmeleri için bu risklerin farkında olmaları beklenmektedir. Bu çalışmanın amacı, hemşirelik öğrencilerinin mesleki risk algılarını, etkileyen faktörleri ve bunun mesleki kazalar ile ilişkisini değerlendirmektir.Gereç ve Yöntemler: Çalışma altı üniversitede 728 hemşirelik öğrencisi ile gerçekleştirildi. Veriler, araştırmacılar tarafından hazırlanan “Veri Toplama Formu” ve “Mesleki Risk Algısı Ölçeği (MRAÖ)” kullanılarak toplanmıştır.Bulgular: Ortalama yaş 20,8±1,65 (en az 18-en fazla 35) yıl olup, katılımcıların çoğunluğu (%82,0) kadındı. Klinik uygulama alanları, öğrencilerin %65,1'i tarafından yüksek riskli alanlar olarak tanımlandı. Klinik uygulamada sağlığı tehdit eden herhangi bir mesleki kaza ile karşılaşan öğrenci sayısı 223'tü (%30,6). MRAÖ puanı kadınlarda, sağlık meslek lisesi mezunlarında, daha önce iş sağlığı ve güvenliği eğitimi almış öğrencilerde ve daha önce mesleki kaza geçirmiş öğrencilerde anlamlı olarak daha yüksekti (p<0.05). Araştırmaya dahil edilen öğrencilerin MRAÖ puanları yüksek bulundu (71,8±11,27; en az 17-en çok 85).Sonuç: MRAÖ puanının cinsiyet, sağlık meslek lisesi mezuniyeti, iş sağlığı ve güvenliği eğitimi ve geçirilmiş mesleki kazalardan etkilendiği bulundu. Hemşirelik öğrencilerinin mesleki risk algılarında klinik uygulamalar sırasında mesleki kaza yaşamanın en çarpıcı faktör olduğu saptandı.
Yazar isimleri: ['Sevda TÜREN', 'Sevda EFİL', 'Elif BÜLBÜL', 'Tuğba YENİ', 'Meryem YILDIZ AYVAZ', 'Rahime ATAKOĞLU YILMAZ']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1158638
Yayın pdf linki: https://dergipark.org.tr/tr/download/article-file/2582750
