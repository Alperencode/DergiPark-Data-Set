Makale Başlığı: ULUSLARARASI GÖÇ VE AFGAN GÖÇMENLER ÖRNEĞİ
Özet: Tüm dünyayı ilgilendiren ve önemli bir sosyal hareketlilik ve değişim sürecini de beraberinde getiren göç olgusu, tarih boyunca ekonomik, sosyal, siyasal ve kültürel nedenlerle gerçekleşmiştir. Göç nedenleri kadar sonuçları açısından da önemli bir konudur. İçinde yaşanılan toplumsal süreçlere göre değişen boyutlarıyla göç, tarihin her döneminde çeşitli şekillerde ortaya çıkmıştır. Özellikle, savaşlar, çatışmalar, siyasal baskılar gibi nedenlerle insanlar göç etmektedirler. Türkiye göç dalgalarından yoğun bir şekilde etkilenmektedir. Afganistan coğrafyasında yaşanan çatışmalar, iç karışıklıklar, politik ve ekonomik nedenlerle Afganistan’dan yoğun bir göç dalgası Türkiye’ye gelmektedir. Uluslararası koruma başvurusu yapan göçmenler arasında, Afgan göçmenler ilk sırada yer almaktadır. Türkiye’nin Afganistan’dan göç ile gelen göçmenler için hem bir hedef ülke hem de transit ülke konumunda olması, uluslararası korunma arayışında olan Afganların Türkiye’ye göçlerinde etkili olmaktadır. Çalışmada Van üzerinden giriş yaparak Ankara’ya gelen ve burada yaşayan 20 Afgan göçmenle derinlemesine görüşmeler yapılmış, göçmenlere Kartopu Örneklem Tekniği ile ulaşılmıştır. Akrabalık, arkadaşlık, aile bağları gibi göçmen ağları, göçün akışını etkilemektedir. Afgan göçmenlerin çoğunlukla belirli mahallelerde yaşamayı tercih etmeleri dikkat çekicidir. Göçmen gittiği yere tüm değerlerini beraberinde götürendir. Bu yüzdendir ki göç, kültürel ve toplumsal etkileri olan bir olgudur.
Yazar isimleri: ['Kutay ÜSTÜN', 'Berivan VARGÜN']
Yayın Yılı: 29 Haziran 2022
Dergi ismi: Belgü
Yayın sayfa url: https://dergipark.org.tr/tr/pub/belgu/issue/60401/1116206
Yayın pdf linki: https://dergipark.org.tr/tr/download/article-file/2425951
