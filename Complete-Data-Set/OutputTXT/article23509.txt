Makale Başlığı: Başarı Arttırıcı İmkanları Eşitlemede Yatılı Bölge Okulları’nın Rolü
Özet: Toplumda var olan etkin ve prestijli konumları elde etmek için yoğun bir yarış sürmektedir. Açık sınıf tabakalaşmasının olduğu demokratik toplumlarda bütün makam ve mevkiler liyakat sahibi her vatandaşa açıktır. Fakat liyakatleri kazandıran eğitim-öğretim süreçlerinde başarı için gerekli imkanlara sosyal, kültürel ve ekonomik bakımdan avantajlı kesimler ulaşabilirken dezavantajlı kesimler bu imkânlardan mahrum kalmaktadır. Türkiye’de TEOG  ve LGS gibi sınavlarda avantajlı ve dezavantajlı ailelerden gelen öğrencilerin aldıkları puanların bir karşılaştırmasının gösterdiği gibi üst konumlara gelmenin gerekli koşulu olan liyakatleri kazanma konusunda dezavantajlı grupların çocukları aleyhine bir eşitsizlik söz konusudur. Dezavantajlı ailelerin çocuklarının kendi seçimi olmayan okul başarısı açısından elverişsiz koşullarını avantajlı ailelerin çocuklarının sahip oldukları seviyeye mümkün olduğu kadar yükseltmek, onlara diğerleri ile eşit ve adil yarışma olanaklarını sunmak adaletin bir gereğidir. Dezavantajlı ailelerin çocuklarını daha başarılı yapmak için Yatılı Bölge Ortaokulları çok önemli bir işlev görmektedir. YBO’lar yoksul aile çocuklarının beslenme, barınma, giyinme, ders, etüt, orta sınıf kültürü ile kültürlenme gibi dezavantaj oluşturacak imkânsızlıklarını gidermektedir. Bu ek imkânlar sayesinde dezavantajlı ailelere ait çocuklar nispeten daha adil bir yarış imkânına kavuşmaktadır.
Yazar isimleri: ['Fazıl Alptekin CEYLAN', 'Hasan ÜNDER']
Yayın Yılı: 28 Haziran 2022
Dergi ismi: Muş Alparslan Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/maunef/issue/70625/1103668
Yayın pdf linki: https://dergipark.org.tr/tr/download/article-file/2375083
