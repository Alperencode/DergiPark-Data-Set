Makale Başlığı: YARGITAY KARARLARI IŞIĞINDA YURTDIŞI HİZMET BORÇLANMASI İŞLEMLERİNDE SİGORTA BAŞLANGICININ BELİRLENMESİ
Özet: Sosyal güvenlik hakkı, temel bir insan hakkı olup hem uluslararası belgelerde hem de hukukumuzda güvence altına alınmıştır. Sosyal güvenliğin sağlanmasına yönelik yol gösterici nitelikteki uluslararası belgeler ışığında imzalanan ülkemizin taraf olduğu ikili sosyal güvenlik sözleşmeleri de bulunmaktadır. Türk Hukukunda sigortalıların sosyal güvenliklerini sağlamaya yönelik birçok düzenlemeye yer verilmiştir. 3201 sayılı Yurt Dışında Bulunan Türk Vatandaşlarının Yurt Dışında Geçen Sürelerinin Sosyal Güvenlikleri Bakımından Değerlendirilmesi Hakkında Kanunla yurtdışında yaşayan vatandaşlarımızın sosyal güvenliklerini sağlamaya yönelik önemli adımlar atılmıştır. Uzun süre yurtdışında yaşayıp ülkesine dönen kişilerin ülkesinde hiç sigortalı çalışmasının olmaması veya sigortalı çalışması olmasına rağmen bu çalışmanın ilerideki yaşayacağı sosyal risklere karşı korumaya yetmeyecek ölçüde olması durumunda yaşayacağı mağduriyeti önlemek için 3201 sayılı Kanunla ve ikili sosyal güvenlik sözleşmeleri ile koruyucu hükümlere yer verilmiştir. Ülkemizin taraf olduğu ikili sosyal güvenlik sözleşmeleri, vatandaşlarımızın sözleşmeye taraf ülkedeki çalışmalarının ve bulundukları sürenin Türkiye’de yapılan çalışma gibi sayılması, her iki ülkedeki hizmetlerinin birleştirilmesi vb. birçok sosyal güvenlik hakkını barındırmaktadır. Ülkemizde zaman içerisinde yapılan yasal değişiklikler ile sosyal güvenlik hakkının kapsamının genişletilmesi sağlanmıştır.
Yazar isimleri: ['Çiğdem YORULMAZ']
Yayın Yılı: 12 Eylül 2022
Dergi ismi: Yıldırım Beyazıt Hukuk Dergisi
Yayın sayfa url: https://dergipark.org.tr/tr/pub/ybuhukuk/issue/72531/1113381
Yayın pdf linki: https://dergipark.org.tr/tr/download/article-file/2414428
