Makale Başlığı: Koçköprü Barajının Ornitofaunası (Erciş / Van)
Özet: Bu araştırmanın amacı Koçköprü Barajı’nda görülen kuş türlerinin varlığını ortaya koymaktır. 2018 Mart ve 2019 Haziran ayları arasında yapılan saha çalışmaları neticesinde 18 takımdan 43 familya içerisinde yer alan 141 kuş türü belirlenmiştir. IUCN ölçütlerine göre bölgede yaşadığı tespit edilen kuş türlerinin statüleri; 1 tür tehlike altında (Endangered), 3 tür yakında nesli tehlikeye girebilecek (Near Threatened), 2 tür hassas (Vulnerable), 133 tür düşük riskli (Least Concern) ve 2 tür ise kapsama dahil edilmemiştir. BERN sözleşmesine göre 95 tür Ek liste II içinde, 38 tür Ek liste III içinde ve 8 tür ise kapsam dışıdır. Biyolojik materyallerin uluslararası ticaret kurallarını belirleyen CITES’e göre belirlenen türlerin 16’sı Ek liste II içinde yer alırken, geriye kalan 125 tür listede yer almamaktadır. Koçköprü Barajı’nda görülen kuş türlerinin alan kullanım durumlarına bakıldığında ise: 7 türün Kış Ziyaretçisi, 28 türün Transit göçer, 42 türün Yerli ve 64 türün ise Yaz Ziyaretçisi olduğu görüldü. Yerli ve Yaz Ziyaretçi türlerinden 94’ü Koçköprü Barajı ve etrafında üreyebilmektedir. Bunlar incelenen türlerin %66’sını kapsamaktadır. Bu sonuç Koçköprü Baraj Gölü ve çevresinin kuş türlerinin üremesi bakımından önemini ortaya koymaktadır.
Yazar isimleri: ['Gökhan GÖK', 'Özdemir ADIZEL']
Yayın Yılı: 30 Ağustos 2022
Dergi ismi: Yüzüncü Yıl Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/yyufbed/issue/71465/1018717
Yayın pdf linki: https://dergipark.org.tr/tr/download/article-file/2062110
