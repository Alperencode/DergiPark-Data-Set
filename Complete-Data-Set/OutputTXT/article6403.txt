Makale Başlığı: KİŞİSEL BAŞARI ALGISININ BELİRLENMESİNE YÖNELİK BİR ARAŞTIRMA: ORDU İLİ NOVADA ALIŞVERIŞ MERKEZİ MAĞAZA YÖNETİCİLERİ ÖRNEĞİ
Özet: Günümüzde teknolojide yaşanan gelişmelerle birlikte dünya yeni bir durum almaktadır. Dünyada yaşanan bu değişim ve gelişmeler iş hayatıyla birlikte bireyleri de etkilemektedir. Bu değişimden etkilenen iş dünyası daha kalifiye, daha bilgili, daha idealist ve daha çalışkan bireyleri tercih etmeye başlamıştır. Buradan hareketle, yöneticilerin kişisel başarı algılarının belirlenmesi önem arz etmektedir. Bu kapsamda Ordu ili Novada alışveriş merkezindeki 85 mağaza yöneticisine anket uygulanmıştır. Anket formları bizzat araştırmacı tarafından dağıtılmış ve toplanmıştır. Anketlerden elde edilen veriler SPSS 21.0 paket programında analiz edilmiştir. Analiz sonuçlarına göre; yöneticiler yaptıkları işe hâkim olduklarını, kendilerine verilen görevi yerine getirmek için çok çalıştıklarını, yaptıkları işi kusursuz bir biçimde yaptıklarını, iş ile ilgili ortaya çıkan sorunlarla baş edebileceklerini, ikna edici ve etkileyici olduklarını ve insanları kolay organize edebileceklerini düşünmektedirler. Bunun yanı sıra yöneticilerin demografik özellikleriyle kişisel başarı algıları arasında istatistiksel olarak anlamlı bir farklılığın bulunmadığı tespit edilmiştir.
Yazar isimleri: ['İhsan CORA', 'Sinem AYDIN']
Yayın Yılı: 30 Haziran 2022
Dergi ismi: Giresun Üniversitesi İktisadi ve İdari Bilimler Dergisi
Yayın sayfa url: https://dergipark.org.tr/tr/pub/guiibd/issue/70507/1078705
Yayın pdf linki: https://dergipark.org.tr/tr/download/article-file/2273544
