Makale Başlığı: MÜZİK ÖĞRETMENİ ADAYLARININ BİREYSEL ÇALGI ÇALIŞMA ALIŞKANLIKLARI (AYDIN ADNAN MENDERES ÜNİVERSİTESİ ÖRNEĞİ)
Özet: Bu araştırmanın amacı, müzik öğretmeni adaylarının bireysel çalgı çalışma alışkanlıklarının cinsiyet, sınıf, mezun olunan lise türü, çocukken hayali kurulan meslek ve çalgı başarı notu değişkenlerine göre incelenmesidir. Bireysel çalgı eğitimi dersleri müzik öğretmenliği programlarındaki önemli derslerdendir. Bu dersin başarısını doğrudan etkileyen faktörlerden bir tanesinin de öğrencilerin ders saatleri dışındaki bireysel çalgı çalışma alışkanlıkları olduğu göz önünde bulundurulduğunda müzik öğretmeni adaylarının ders çalışma alışkanlıklarının ortaya konmasının öneminin büyük olduğu düşünülmektedir. Çalışma, betimsel tarama modelinde olup Aydın Adnan Menderes Üniversitesi Eğitim Fakültesi Müzik Eğitimi Anabilim Dalında öğrenim görmekte olan 95 müzik öğretmeni adayı ile gerçekleştirilmiştir. Çalışmada Küçükosmanoğlu vd. (2016) tarafından geliştirilen Bireysel Çalgı Çalışma Alışkanlıkları Ölçeği kullanılmıştır. Araştırmanın sonucunda katılımcıların çalgı çalışma alışkanlıkları ve çalgı çalışma alışkanlıkları alt boyutları ile onların cinsiyetleri, çocukken hayal ettikleri meslekleri ve sınıfları arasında anlamlı farklılıklar tespit edilirken katılımcın çalgı çalışma alışkanlıkları ve çalgı çalışma alışkanlıkları alt boyutları ile onların mezun oldukları lise türleri arasında anlamlı farka rastlanmamıştır. Ayrıca katılımcıların çalgı çalışma alışkanlıkları ve çalgı çalışma alışkanlıkları alt boyutları ile onların bireysel çalgı notları arasında pozitif yönde anlamlı ilişkiler olduğu saptanmıştır. Elde edilen bulgular literatür ışığında değerlendirilerek tartışılmıştır.
Yazar isimleri: ['Evin ERDEN TOPOGLU']
Yayın Yılı: 28 Eylül 2022
Dergi ismi: Trakya Eğitim Dergisi
Yayın sayfa url: https://dergipark.org.tr/tr/pub/tred/issue/72743/1136904
Yayın pdf linki: https://dergipark.org.tr/tr/download/article-file/2511593
