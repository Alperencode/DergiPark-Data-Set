Makale Başlığı: Üniversite Öğrencilerinin E-Spor Katılım Motivasyonlarının İncelenmesi
Özet: Bu çalışmanın amacı özellikle Z kuşağı arasında popülaritesi birçok konvansiyonel spor branşını geçen, spor ekonomisindeki pazar payını her geçen gün büyüten modern zaman serbest zaman değerlendirme ve kariyer olanağı olarak görülen E-spor’a bireylerin katılım motivasyonlarını Z kuşağı temsili olarak üniversite öğrencilerinde araştırmaktır. Bu amaçla çalışmaya 2021-2022 eğitim öğretim döneminde Selçuk Üniversitesi merkez kampüste eğitim gören 299 (Nkadın=138, Nerkek=161) öğrenci gönüllülük esasıyla katılım sağlamıştır. Tarama (survey) modeli esas alınarak yürütülen bu çalışmada; geçerlilik-güvenilirlik çalışması Öz ve Üstün (2019) tarafından yapılmış olan “E-spor Katılım Motivasyonu Ölçeği (EKMÖ)” uygulanmıştır. Verilerin değerlendirilmesinde ve hesaplanmış değerlerin bulunmasında SPSS 22.0 istatistik paket program kullanılmıştır. Demografik bilgiler yüzde, ortalama ve standart sapmalar verilerek özetlenmiştir. Veriler normal dağılım gösterdiğinden ikili küme karşılaştırmaları için bağımsız grup t testi, ikiden fazla küme karşılaştırmaları için Tek Yönlü Varyans Analizi (ANOVA) kullanılmıştır. Bu çalışma kapsamında ölçek güvenirlik katsayısı .98 olarak hesaplanmıştır. Sonuç olarak cinsiyet, yaş, günlük oyun oynama süresi değişkenlerine göre istatistiki olarak anlamlı farklılıklar tespit edilmiştir. Bu sonuçlar ışığında bireylerin E-spor’a katılım motivasyonlarının gelişimsel özellikleri destekleme, rekabet ve kaçış ortamı sağlama, serbest zaman değerlendirme üzerinde yoğunlaştığı tespit edilmiştir. Üniversiteler, bağlı topluluklar ve takımların artışı göz önüne alındığında ilginin gün geçtikçe artacağı öngörülmektedir.
Yazar isimleri: ['Ferhat ÜSTÜN', 'Nazlı Deniz ÖZ', 'Fatih ÖNAL', 'Yunus Emre DEMİRCİ', 'Sezer AKBABA']
Yayın Yılı: 5 Ekim 2022
Dergi ismi: Düzce Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/dujoss/issue/72736/1128524
Yayın pdf linki: https://dergipark.org.tr/tr/download/article-file/2477208
