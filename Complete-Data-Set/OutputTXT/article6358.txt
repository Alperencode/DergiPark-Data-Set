Makale Başlığı: İstanbul Terkos Gölü zamansal değişiminin Google Earth Engine kullanılarak belirlenmesi
Özet: Günümüzün önemli çevresel konularından biri olan su kaynakları yönetimi canlı yaşamı için hayati öneme sahiptir. Su kaynaklarından biri olan göllerin Uzaktan Algılama teknolojileri ile izlenmesi son yıllarda popüler hale gelmiştir. Göllerin doğru politikalar ile yönetilmesi, bu kaynakların korunabilmesi ve sürdürülebilirliği açısından önem arz etmektedir. Bu çalışmada, İstanbul’un en önemli içme suyu kaynaklarından biri olan Terkos Gölü’ne ait 2000-2020 yılları arasında meydana gelen alansal ve zamansal değişim uydu görüntüleri kullanılarak incelenmiştir. Terkos Gölü su yüzeyindeki zamansal değişimi analiz edebilmek için mevcut 1160 adet Landsat TM, ETM+ ve OLI görüntüsü Google Earth Engine platformunda işlenmiştir. Gölün su yüzey alanının tespiti için Normalize Edilmiş Fark Su İndeksi (Normalized Difference Water Index, NDWI) kullanılmıştır. Google Earth Engine’de yapılan sorgulamalar ile yıllık ve mevsimlik alan değerleri hesaplanmış ve karşılaştırılmıştır. Yapılan analiz sonuçlarına göre gölün 2000 yılı ve 2020 yılı alan değeri karşılaştırıldığında Terkos Gölü su alanında %6.9’luk bir azalma yaşandığı tespit edilmiştir. Bu azalmanın nedenleri incelendiğinde, İstanbul’daki hızlı nüfus artışı ve dengesiz yağış rejiminin gölün yok olma tehlikesi ile karşı karşıya olduğunu göstermektedir.
Yazar isimleri: ['Merve KARACA', 'Nur YAĞMUR', 'Filiz BALÇIK']
Yayın Yılı: 15 Aralık 2022
Dergi ismi: Geomatik
Yayın sayfa url: https://dergipark.org.tr/tr/pub/geomatik/issue/66138/975714
Yayın pdf linki: https://dergipark.org.tr/tr/download/article-file/1896765
