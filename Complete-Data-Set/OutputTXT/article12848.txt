Makale Başlığı: Rodos Sancağına Bağlı İstanköy Adası[İncirli Adası] Kükürt Madeni
Özet: Kükürtün birçok kullanım alanı vardır. Ham kükürdün büyük bölümü, kükürt dioksit gazı, sülfürik asit, karbon sülfür, tiyosülfat vb. üretiminde kullanılır. Arı kükürt, kara barut ve havai fişeklerin bileşimine girer. Bağlarda görülen külleme hastalığına karşı yapılan kükürtleme ile deri hastalıklarının tedavisinde kullanılan pomat ve şampuanların hazırlanmasında kükürtten yararlanıldığını özellikle belirtmek gerekir. Rodos Adası’nın İstanköy  kazası’na bağlı on iki adanın bir topluluğu olan İncirli Adası Nahiyesinde kükürt madeni bulunmaktadır.  1840 yılına ait  arşivdeki  ilk evrakta, madene işletme imtiyazı verilmek istendiğinden  adada kükürt madeni bulunduğunu anlıyoruz. 1857’ de bizzat Tophane-i Amire’ye bağlı olarak kurulan fabrikada kükürt madeni işlenmeye başlanmıştır. Belli bir dönem yabancıların imtiyazlarıyla işletilen kükürt madeninden üretilen toprak devlete bağlı olduğundan devletin verdiği   özel izinlerle etraftaki adalarda yetişen bağlara  yollanmıştır. Etraftaki başka adalarda da kükürtlü toprak bulunmasına rağmen, İncirli Adası’nın kükürt  toprağı   bağlara daha verimli  olmuştur.  İncirli Ada’da iki türde kükürt toprağı üretilmiştir.  Meydana gelen deprem nedeniyle adada yeni kükürt madeni alanları açılmış, buradaki fabrika Tophane-i Amire’den mültezimlere devredilmiştir.  Bu çalışmada kullanılan veri ve bilgiler ağırlıklı olarak Cumhurbaşkanlığı Osmanlı Arşivi’nde bulunan belgeler, döneme ilişkin resmi istatistikler ve diğer yayınlardan elde edilmiştir. İnceleme yaptığımız kükürt madeninin bulunduğu mevki, madenin cinsi ve üretim özellikleri, imtiyazın verildiği şahıslar  tek tek incelenmiş, kükürt madeni üretimi anlatılırken Osmanlı Devleti’nin ekonomik yapısı içinde yer alan maden sektörü açıklanmıştır.  
Yazar isimleri: ['Arzu BAYKARA TAŞKAYA']
Yayın Yılı: 15 Ekim 2022
Dergi ismi: Osmanlı Medeniyeti Araştırmaları Dergisi
Yayın sayfa url: https://dergipark.org.tr/tr/pub/osmed/issue/69786/1106980
Yayın pdf linki: https://dergipark.org.tr/tr/download/article-file/2388514
