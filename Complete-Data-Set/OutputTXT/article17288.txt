Makale Başlığı: KADINA KARŞI ŞİDDET OLGUSUNUN POSTA PULLARI ÜZERİNDEN DEĞERLENDİRİLMESİ
Özet: Küresel bir halk sağlığı problemi olarak görülen kadına karşı şiddet olgusu, özellikle az gelişmiş toplumların ortak paydası olarak karşımıza çıkmaktadır. Birçok ülke ve organizasyon bu konuda girişimlerde bulunarak farkındalığı artırmaya çalışmaktadır. Bu çalışmanın amacı; kadına karşı şiddet olgusuna toplumun ilgisini çekmek, şiddet konusunda bilgilendirmede bulunmak, farklı bir perspektiften içerik oluşturarak öneriler sunmaktır. Yöntem olarak; doküman analizi, görsel araştırma ve yorumlama üzerinden yürütülen bu çalışmada nitel araştırma yöntemlerinden betimleyici analiz yöntemi kullanılmıştır. Bulgular; dünya genelindeki kadınların yaklaşık ¼’üne yakınının partner/eş şiddetine maruz kaldığı ve yaşam boyu şiddet oranının en düşük olduğu bölgenin ise %19’luk pay ile Batı Pasifik olduğu saptanmıştır. Ayrıca Türkiye’deki kadın konulu pul tasarım çalışmalarının doğrudan kadına yönelik şiddeti konu almadığı tespit edilmiştir. Sonuç olarak; mevcut çalışma hem literatürdeki boşluğu doldurmayı hedeflemekte hem de alana farklı bir boyut kazandırmayı amaçlamaktadır. Bu bağlamda, kadına karşı şiddet olgusu ile posta pulları arasında ilişki kurmaya gayret eden bu çalışmanın, etkili araştırmalar arasında yer alacağı düşünülmektedir.
Yazar isimleri: ['Serkan AYCİL', 'Gökçin ÇUBUKCU']
Yayın Yılı: 1 Eylül 2022
Dergi ismi: Uygulamalı Sosyal Bilimler ve Güzel Sanatlar Dergisi
Yayın sayfa url: https://dergipark.org.tr/tr/pub/sosguz/issue/72443/1141192
Yayın pdf linki: https://dergipark.org.tr/tr/download/article-file/2528012
