Makale Başlığı: Silvopastoral Keçi Üretim Sistemleri için Önem Taşıyan Bazı Çalı ve Ağaç Yapraklarının Besin Madde Bileşimleri
Özet: Ülkemizde silvopastoral sistemin önemli bir parçası olan çalılı mera alanları hayvansal üretime kaba yem kaynağı sunmanın yanı sıra çevrenin sürdürülebilirliğine ve verimliliğe de katkı sunmaktadır. Bu çalışmanın amacını silvopastoral keçi üretim sistemlerinde beslemede önem taşıyan bazı çalı ve ağaç türlerinin besin madde bileşiminin mevsimsel değişiminin ortaya konması oluşturmuştur. Çalışmada katran ardıcı, çam, kermes meşesi ve tavşanmemesi bitkilerinin besin madde bileşimi ve sindirilebilir kuru madde (SKM) düzeyleri tahmin edilmiştir. Çalışmadan elde edilen bulgulara göre çalı ve ağaç türlerinin ham protein içeriklerinin (HP) kuru maddede %5.85-15.66, nötr çözücülerde çözünmeyen lif (NDF) düzeylerinin kuru maddede %31.70-48.93, asit çözücülerde çözünmeyen lif (ADF) düzeylerinin kuru maddede %13.96-31.33, asit çözücülerde çözünmeyen lignin (ADL) düzeylerinin kuru maddede %6.69-13.17, SKM değerlerinin kuru maddede %58.24-78.02 ve metabolize olabilir enerji (ME) düzeylerinin yine kuru maddede 2.27-2.96 Mcal/kg arasında değiştiği belirlenmiştir. Tavşanmemesi dışında kalan türlerin HP içerikleri düşük olduğundan yüksek verim düzeyini desteklemek için yıl boyu proteince zengin yem kaynaklarıyla ek yemlemeye ihtiyaç bulunmaktadır. Bitkilerin ME düzeyleri açısından ise yeterli olduğu belirlenmiştir.
Yazar isimleri: ['Hande Işıl AKBAĞ']
Yayın Yılı: 18 Ekim 2022
Dergi ismi: Türk Tarım ve Doğa Bilimleri Dergisi
Yayın sayfa url: https://dergipark.org.tr/tr/pub/turkjans/issue/73036/1136238
Yayın pdf linki: https://dergipark.org.tr/tr/download/article-file/2509104
