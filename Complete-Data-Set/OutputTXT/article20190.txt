Makale Başlığı: Celtis tournefortii LAM. Yaprak Özütüyle Gümüş Nanopartiküllerin Hızlı Biyosentezi; Antimikrobiyal ve Antikanser Aktivitelerinin İncelenmesi
Özet: Metalik nanopartiküllerin kullanım alanları çok yaygındır. Nanopartiküllerin elde edilmesinde çevre dostu yaklaşımlar getirdiği avantajlar ile oldukça fazla ilgi görmektedir. Bu çalışmada, Celtis tournefortii LAM yaprağı özütü ile gümüş nanopartiküllerin (AgNP'ler) kolay ve ekonomik bir biyosentezi yapıldı. Sentez ile elde edilen nanopartiküllerin karakterizasyonu için Spektrofotometre (UV-vis), Geçirmeli Elektron Mikroskopu (TEM), Alan Emisyon Taramalı Elektron Mikroskobu (FE-SEM), Atomik Güç Mikroskopisi (AFM), Enerji Dağılımlı X-Ray Floresans Spektrometre Cihazı (EDX), Fourier dönüşüm kızılötesi spektroskopisi (FT-IR), X-ışını difraksiyon (XRD), termogravimetrik ve diferansiyel termal analizi (TGA-DTA), Zetasizer ve zeta potansiyeli analiz verileri kullanıldı. Analiz verileri sonucunda AgNP'lerin küresel bir görünüme sahip olduğu, ortalama boyut dağılımının 4.8 nm olduğu, 482.13 nm dalga boyunda maksimum absorbansa, 10.95 nm kristal nano boyutuna ve -21.6 mV yüzey yüküne sahip olduğu belirlendi. AgNP’lerin patojen suşların üremesi üzerindeki inhibisyon aktiviteleri mikrodilusyon yöntemi ile belirlendi. Elde edilen sonuçlar nanopartiküllerin düşük konsantrasyonlarda bile etkili olduklarını gösterdi. Test edilen materyallerin suşların büyümesi üzerindeki Minimum İnhibitör Konsantrasyon (MIC) değeri 0.03-1.00 µg mL-1 arasında bulundu. AgNP'lerin antikanser aktivitesi, MTT yöntemi ile CaCo2, U118, Skov3 kanser hücre hatları ve sağlıklı hücre hattı HDF üzerinde araştırıldı.
Yazar isimleri: ['Ayşe BARAN', 'Cumali KESKİN', 'Sevgi İRTEGÜN KANDEMİR']
Yayın Yılı: 30 Aralık 2022
Dergi ismi: Kahramanmaraş Sütçü İmam Üniversitesi Tarım ve Doğa Dergisi
Yayın sayfa url: http://dogadergi.ksu.edu.tr/tr/pub/issue/73092/1036488
Yayın pdf linki: https://dergipark.org.tr/tr/download/article-file/2131878
