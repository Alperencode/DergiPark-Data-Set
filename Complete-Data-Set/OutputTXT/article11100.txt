Makale Başlığı: Uluslararası Basında Türkiye’ye İlişkin Haberlerin Yansıması
Özet: Küreselleşmenin etkisiyle dış politika-iç politika, siyasal alan, ekonomi ve askeri alan ayrımları silikleşmiş, soğuk savaşın sona ermesi ile birlikte yaşanan belirsizlik, uluslararası imajı koruma yolunda medyaya yeni sorumluluklar yüklemiştir. İmaj, gelişen ve dönüşüm günümüz şartlarında hem kişiler hem de kurumlar açısından önem taşımaktadır. Genel olarak herhangi bir kişi, kurum veya ülke hakkında zihinlerde bırakılan anlayış ve izlenimlerin toplamı olarak imajı açıklamak mümkündür. Ülke imajı, ülkelerin dışa yansıyan görüntüsü ve bu yansıma sonucunda kamuoyu tarafından nasıl algılandığı ile ilgilidir. Bir devletin kendini vatandaşlara nasıl gösterdiğinin yanı sıra uluslararası arenada nasıl görüldüğü de ülke imajı konusunda fikir edinmeyi sağlar. Bu anlamda ülke imajının belirlenmesinde kitle iletişim araçları önemli bir etken olarak karşımıza çıkmaktadır. Bu anlamda kitle iletişim araçları yoluyla ülkelerin dış basında nasıl lanse edildiği ve ülke imajının ne durumda olduğu hakkında bazı öngörüler yapmak mümkündür. Ülkeler bu gerçeği göz önünde bulundurarak, kitle iletişim araçlarında kendileri hakkında çıkan haberleri günlük olarak takip etmeli ve değerlendirmelidir. Bu yolla ülkeler kitle iletişim araçlarında nasıl temsil edildiklerini ve dolayısıyla toplumsal algıda nasıl bir imaj inşa edildiğini görebilmekte ve etki altına alabilme imkânı elde edebilmektedirler. Bu çalışmada da dış basında yer alan haberlerde Türkiye’nin nasıl temsil edildiğini ve bu bağlamda nasıl bir imaj yaratıldığını saptamak hedeflenmektedir. Aynı zamanda ortaya konacak çıktılar ile ülkenin temsil noktasında genel durumunu ortaya koyarak uluslararası kamuoyunun algı inşasına yönelik katkı sunmak da amaçlar arasında yer almaktadır.  
Yazar isimleri: ['Kayahan KÜÇÜK', 'Konur Alp KOZ', 'Uğur ÜNAL']
Yayın Yılı: 26 Ekim 2022
Dergi ismi: MANAS Sosyal Araştırmalar Dergisi
Yayın sayfa url: https://dergipark.org.tr/tr/pub/mjss/issue/73111/1147180
Yayın pdf linki: https://dergipark.org.tr/tr/download/article-file/2551980
