Makale Başlığı: Doğum Tipi ve Anksiyetenin Erken Anne Bebek Etkileşimine Etkisi: Türkiye’den Bir Çalışma
Özet: Amaç: Kadınların doğum şekli ve kaygısının erken anne-bebek etkileşimi üzerindeki etkisini araştırmaktır.Yöntem: Kesitsel bir çalışmadır. Araştırmanın örneklemini bir devlet hastanesi doğumhanesine Eylül 2015 Ağustos 2016 tarihleri arasında başvuran gebe kadınlar oluşturmuştur (n:324). Araştırmada sosyodemografik form, durumluk kaygı ölçeği ve anne-bebek etkileşim ölçeği kullanılmıştır.Bulgular: Annelerin %54.9’unun normal doğum yaptığı, %48.1’inin yüksek kaygıya sahip olduğu ve durumluk kaygı ölçeği puan ortalamasının 41.73±6.79 olduğu belirlenmiştir. Annelerin anne-bebek etkileşimi ölçeği ilk temas puan ortalaması 8.39 ± 1.92 iken, ikinci gün temas puanı 8.94 ± 1.67 olarak bulunmuştur. Ayrıca annelerin anne-bebek etkileşimi ilk temasta %28.1’inin, ikinci gün temasta ise, %19.8’inin ebe/hemşire desteğine ihtiyaç duyduğu belirlenmiştir. Doğum şekli ile anne-bebek etkileşim ölçeği ilk temas puanları arasında istatistiksel olarak anlamlı fark bulunurken (p<0.05), ikinci gün temas puanı ile anlamlı fark bulunmamıştır (p>0.05). Annelerin kaygı puanı ile anne bebek etkileşim ölçeği puanı arasında anlamlı düzeyde negatif bir ilişki saptanmıştır (p<0.05).Sonuçlar ve Öneriler: Araştırmada doğum şeklinin anne bebek etkileşimini etkilemediği, kaygı düzeyi yükseldikçe anne bebek etkileşim puanlarının düştüğü belirlenmiştir. Prenatal durumluk kaygısı yüksek gebelerin doğum sonrası anne-bebek etkileşimini artıracak girişimler planlanması önerilebilir.
Yazar isimleri: ['Seval CAMBAZ ULAŞ']
Yayın Yılı: 29 Ağustos 2022
Dergi ismi: Samsun Sağlık Bilimleri Dergisi
Yayın sayfa url: https://dergipark.org.tr/tr/pub/jshs/issue/72266/1081458
Yayın pdf linki: https://dergipark.org.tr/tr/download/article-file/2284224
