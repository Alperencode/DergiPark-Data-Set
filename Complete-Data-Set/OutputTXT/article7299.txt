Makale Başlığı: Doğan Medya’nın Satış Haberlerinin Eleştirel Söylem Analizi
Özet: Demirören Medya Grubu, Doğan Medya'yı satın alarak merkezi bir güç kazanmıştır. Bu çalışmada ana akım geleneksel yazılı basında yer alan haberler eleştirel söylem analizi yöntemi ile incelenmiştir. Söylem analizi uygulanan haberler ile olaya ilişkin köşe yazılarına içerik analizi uygulanmış ve haber-köşe yazısı ilişkisi sorgulanmıştır. Geleneksel medyada ana akım, basılı günlük haber medyasını örneklem temsilen altı basılı gazete olarak belirlenmiştir. Olay liberal muhafazakar gazetelerde finansal, kurumsal ve öyküsel bağlamda ele alınmıştır. İslami kanatta Doğan Medya’nın tasfiyeye zorlanma çerçevesinde ele aldığı olayı bir politik intikam söylemiyle ifade etmiştir. Muhalif kanatta olay hükümet eleştirisi, özgür basın ve demokrasi bağlamlarında ele alınmıştır. Olumlu ve olumsuz uçlardaki söylemleri kullanan gazetelerde haber ve köşe yazısı sayıları arasında negatif korelasyon bulunmuştur. En çok yer veren satışa konu gazeteler en az köşe yazısı yayınlayanlardır. Aksine en  az ve küçük haber veren yayın ise en çok köşe yazısı yayınlayan ikinci gazetedir. Köse yazısının çokluğu, söylemin olumsuzluğu ile eşleşmektedir. Sonuçta haberler ile yazarların söylemi arasındaki çelişkiler medya kurumunun iktidar ilişkileri filtrelerini görünür kılmaktadır. Literatürde görülen medyanın merkezileştirilmiş mülkiyet ilişkilerinin haberlerin popülist çerçevelerde bağlamsallaştırılmasına, gizlenmesine ve manipüle edilmesine neden olduğunu tekrar kanıtlanmıştır.
Yazar isimleri: ['Deniz GÖNÇ']
Yayın Yılı: 6 Temmuz 2022
Dergi ismi: International Anatolia Academic Online Journal Social Sciences Journal
Yayın sayfa url: https://dergipark.org.tr/tr/pub/iaaoj/issue/68789/939767
Yayın pdf linki: https://dergipark.org.tr/tr/download/article-file/1777530
