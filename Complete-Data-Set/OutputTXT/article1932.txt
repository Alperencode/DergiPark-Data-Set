Makale Başlığı: Jandarma Eğitiminde Fotoğrafçılık Dersi
Özet: Bu çalışmanın amacı, kuruluşundan günümüze kadar geçen süreç içerisinde jandarma okullarında kullanılan müfredat programlarını inceleyerek fotoğrafçılık dersinin kolluk eğitimindeki önemini vurgulamaktır.Jandarma personeli yetiştiren modern anlamdaki ilk eğitim kurumu 1904 yılında Balkanlar’da kurulmuştur. Bu tarihten itibaren çeşitli safhalardan geçen jandarma eğitim okulları, Cumhuriyet’in ilanıyla birlikte Anadolu’nun farklı bölgelerinde teşkilatlanmıştır. Okulların genel anlamda amacı jandarmaya nitelikli subay ve astsubay yetiştirmektir. Bu kapsamda Osmanlı’dan Cumhuriyet’e kadar geçen süreçte jandarma okullarının müfredat programlarının çağın kolluk eğitim ihtiyaçlarına uygun olarak hazırlanılması amaçlanmıştır. Programlardaki dersler ise subay ve astsubaydan beklenen nitelikleri öğrencilere kazandıracak şekilde müfredata eklenmiştir. Hukuk, genel kültür (okuma-yazma, tarih ve coğrafya gibi), sağlık ve spor odaklı derslerin yanı sıra jandarma mesleğinin taktik ve teknikleri ile kolluk mevzuatını öğretmeye yönelik dersler de müfredat programlarının merkezinde yer almıştır.Jandarma mesleğine yönelik verilen dersler arasında fotoğrafçılık eğitimi de bulunmaktadır. Bu dersin jandarma eğitim okulları müfredatlarına eklenmesindeki temel amaçlardan birisi adli olayların çözülmesinde kolluk personeline yardımcı olmaktır. Fotoğrafçılık eğitimiyle birlikte Jandarma personelinin deprem, sel gibi doğal afetleri kayıt altına alma yeteneği arttırılması da hedeflenmiştir. Fotoğrafçılık, jandarmanın dışında polis eğitiminde de önemli rol oynamıştır.
Yazar isimleri: ['İsmail DEMİRCİOĞLU', 'Ebru DEMİRCİOĞLU', 'Duygu YILMAZ', 'Onur GÜVEN']
Yayın Yılı: 7 Aralık 2021
Dergi ismi: Askeri Tarih Araştırmaları Dergisi
Yayın sayfa url: https://dergipark.org.tr/tr/pub/askeritarih/issue/66108/893171
Yayın pdf linki: https://dergipark.org.tr/tr/download/article-file/1625385
