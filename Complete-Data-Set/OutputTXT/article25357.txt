Makale Başlığı: PREDİYABETİK HASTALARDA SERUM UROTENSİN 2, HS-CRP, VÜCUT YAĞ  YÜZDESİ VE İNSÜLİN DİRENCİ ARASINDAKİ İLİŞKİNİN İNCELENMESİ
Özet: Giriş: Araştırmamızda ürotensin II, hs-CRP, Vücut yağ yüzdesi ve insülin direnci arasındaki ilişki incelenerek prediyabet patogenezinin anlaşılması amaçlanmıştır. Gereç ve yöntem: Çalışmaya 40 prediyabetik hasta ile 40 kontrol grubu olmak üzere toplam 80 hasta dahil edildi. Her iki grubun kanları ürotensin II düzeyi, hsCRP düzeyi, insülin direnci ve vücut yağ yüzdesi açılarından çalışıldı. İnsülin direnci HOMA-IR ve QUICKI yöntemleriyle hesaplandı. Bulgular: Araştırmamızda prediyabetik hastalarda serum ürotensin II düzeyi kontrol grubundaki hastalara göre istatistiksel olarak yüksek saptandı p=0.004 . Serum ürotensin II düzeyi ile insülin direnci göstergesi olan HOMAIR, sistolik kan basıncı ve diyastolik kan basıncı arasında anlamlı bir ilişki saptandı. Bu bulgular ile prediyabetin oluşumundaki temel mekanizmanın insülin direnci gelişimi ve insülin direnci gelişimindeki patofizyolojide ürotensin II düzeyi yüksekliğinin önemli bir rol oynuyor olabileceği gösterilmiş oldu. Sonuç: Sonuçta ürotensin II düzeyi ölçümü ile prediyabetin gelişiminin öngürelebileceği ve uygun yaşam tarzı değişikliği ile prediyabet oluşumunun önlenebileceği, ürotensin II ve/veya reseptörüne karşı geliştirilebilecek ajanlar ile prediyabet oluşumunun önlenebileceği veya geciktirilebileceği gösterildi
Yazar isimleri: []
Yayın Yılı: 1 Eylül 2016
Dergi ismi: İzmir Eğitim ve Araştırma Hastanesi Tıp Dergisi
Yayın sayfa url: https://dergipark.org.tr/tr/pub/izeahtd/issue/50117/643157
Yayın pdf linki: https://dergipark.org.tr/tr/download/article-file/848603
