Makale Başlığı: İKLİM ADALETİ BAĞLAMINDA SINIRLAR VE İKLİM GÖÇÜ
Özet: Küresel iklim değişikliğinin neden olduğu çevresel afetler ülkeleri ya da ülkelerin belli bölgelerini yaşanmaz hale getireceğinden, bununla mücadele edilememesiya da mücadele edilmesi mümkün olmayacakdüzeyde gerçekleşen afetler nedeniyleküresel bir göç yaşanması beklenmektedir. Hâlihazırda iklim değişikliği kaynaklı afetler, tarımın verimsizleşmesi, kuraklık vb. nedenlerle göç edenlerin mevcut olması ile birlikte önümüzdeki on yıllarda bu göçmenlerin tüm dünya için bir insani kriz yaratacağı tahmin edilmektedir. İklim değişikliğinden en az sorumlu olanların, iklim değişikliğinin neden olacağı felaketlerden en çok etkilenecek olanlar olması durumunun ortaya çıkardığı adaletsizliği dile getirmek için iklim adaleti kavramı kullanılmaktadır. İklim değişikliğine neden olan sera gazı emisyonundan en çok sorumlu ülkelerin aynı zamanda iklim göçüne karşı sınır duvarlarını en çok güçlendiren ülkeler olmaları durumu iklim adaleti açısından değerlendirilmesi gereken önemli bir konudur.
Yazar isimleri: ['Ayşe Nur BALCILAR']
Yayın Yılı: 20 Haziran 2022
Dergi ismi: Uluslararası Eşitlik Politikası Dergisi
Yayın sayfa url: https://dergipark.org.tr/tr/pub/uepd/issue/70405/1133399
Yayın pdf linki: https://dergipark.org.tr/tr/download/article-file/2497396
