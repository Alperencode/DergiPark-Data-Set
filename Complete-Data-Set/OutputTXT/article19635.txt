Makale Başlığı: Türkiye Ekonomisinin Dış Borç Döngüleri: Krizden Kaçış Mümkün Mü?
Özet: Çevre ülkelerin borç krizleri üzerine hâkim görüş, bu ekonomilerin ağırlıklı  olarak  iç  dinamiklerinden  kaynaklı  şoklara  maruz  kaldığı  ve  temerrütlerin  kendine  özgü  bir  yapıya  sahip  olduğu  şeklindedir.  Ne  var  ki,  finans  sermayesinin  gelişimine  paralel  olarak çevre ülkelerdeki borç krizlerinin çoğu; merkez ülkelerdeki dinamikler tarafından şekillenen sistematik bir yapıya sahiptir. Bu çalışmanın  amacı,  söz  konusu  yapıyı  borç  dalgaları  üzerinden  araştırmak  ve  bu  dalgaların  ekonomi  politik  dinamiklerine  ışık  tutmaktır. Bunun için Türkiye’deki borçlanma süreçleri tarihsel bir perspektiften masaya yatırılmıştır. Bu analizde merkez ülkelerdeki faiz oranları, Türkiye’deki borç krizlerinin ana belirleyeni olarak tespit edilmiştir. Dünya sahnesinde hegemonik bir gücün varlığı ise borç dalgalarının seyrini belirleyen temel politik etken olarak karşımıza çıkmaktadır. Aynı zamanda borç krizinin belirleyenlerinin araştırıldığı  ampirik  analizde;  faiz  oranları,  yüksek  enflasyon,  GSYH  büyümesi,  doğrudan  yabancı  yatırımların  GSYH’ye  oranı ve kısa vadeli borçların rezervlere oranı temel dinamikler olarak belirlenmiştir. Bu bağlamda, dış borcun sürdürülebilirliği ve  Türkiye  gibi  ağır  borçlu  bir  ekonominin  tekrarlayan  borç  krizlerinden  kaçınmasının  mümkün  olup  olmadığı  konusunda  değişen görüşler tartışılmaktadır.
Yazar isimleri: ['Parla ONUK']
Yayın Yılı: 30 Haziran 2022
Dergi ismi: İstanbul İktisat Dergisi
Yayın sayfa url: https://dergipark.org.tr/tr/pub/istjecon/issue/68938/1096657
Yayın pdf linki: https://dergipark.org.tr/tr/download/article-file/2345515
