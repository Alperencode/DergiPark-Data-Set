Makale Başlığı: NATO Üyelerinin %2’lik Savunma Harcama Hedefine Yakınsamasının Sınanması
Özet: Soğuk savaş sonrası dönemde, varlığı tartışmalara konu olan NATO’ya olan ilgi, Rusya’nın son dönemdeki Gürcistan ve Ukrayna savaşları ile yeniden artmıştır. Yeni üye katılımlarının söz konusu olduğu bu dönemde, NATO’nun yetenekleri ve üye ülkelerin askeri harcamaları da tartışmaların ilgi odağını oluşturmaktadır. Kurulduğu günden bu yana özellikle Avrupalı üye ülkelerin askeri harcamaları, sürekli ABD tarafından eleştirilmektedir. 2014 Galler Zirvesi ile resmi bir hedef olarak ortaya konan %2’lik askeri harcama hedefi ile bu tartışmalar yeni bir noktaya ulaşmıştır. Üye ülkelerin GSYİH’nın %2’si kadar askeri harcama yapmasını öngören bu hedefe, acaba üye ülkelerin yakınsaması söz konusu mudur? Bu sorunun cevabını verebilmek için 2015-2021 yıllarına ilişkin veriler ile Stokastik Yakınsama Analizi gerçekleştirilmiştir. Elde edilen bulgular 2021 yılında askeri harcama hedefini sağlayan ülkelerin dışında, İtalya, Norveç, Çekya, Bulgaristan, Hollanda, Danimarka, İspanya, Macaristan, Almanya ve Arnavutluk’ta %2’lik askeri harcama hedefine yakınsamaktadırlar. 2021 yılında %2’lik hedefin üzerinde yer alan ve analiz dışında kalan 10 ülke hesaba katıldığında, hedefi yakalayamayan ülkelerin %50’si, %2’lik hedefe yakınsamaktadırlar. Fakat son yıllardaki Rusya faktörüne rağmen NATO üyesi ülkelerin tamamında %2’lik hedefi yakalama gibi bir işaret olmaması da düşündürücüdür.
Yazar isimleri: ['Hüseyin ÖNDER']
Yayın Yılı: 30 Kasım 2022
Dergi ismi: Selçuk Üniversitesi Sosyal Bilimler Meslek Yüksekokulu Dergisi
Yayın sayfa url: https://dergipark.org.tr/tr/pub/selcuksbmyd/issue/73640/1177073
Yayın pdf linki: https://dergipark.org.tr/tr/download/article-file/2658080
