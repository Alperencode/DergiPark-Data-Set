Makale Başlığı: Türk Bankacılık Sektöründe Kurumsal Sosyal Sorumluluk ve Firma Performansı
Özet: Günümüzde işletmelerin karşı karşıya kaldığı rekabet koşullarının göreli olarak daha da zorlaştığı bir süreç içerisinde kurumsal sürekliliğin sağlanabilmesi git gide zorlaşan bir hedef haline dönüşmeye başlamıştır. Bu hedefe ulaşmak amacıyla atılan adımlar içerisinde kurumsal sosyal sorumluluk faaliyetlerinin de öne çıktığı görülmektedir. Kurumsal sosyal sorumluluk, toplumun refahını iyileştirmek için işletmeler tarafından üstlenilen, ikinci dünya savaşı sonrası döneminin bir ürünüdür. Olumlu yönde gelişen kurumsal sosyal sorumluluk uygulamaları bu kavramı daha da merkezi bir konuma taşımıştır. Bu temel çerçevede, çalışmanın amacı kurumsal sosyal sorumluluk faaliyetlerinin Türk bankacılık sektöründe firma performansına etkisini analiz etmektir. Elde edilen bulgulara göre, kurumsal sosyal sorumluk perspektifinde dikkate alınan değişkenlerden bazılarının, bankaların seçilen performans ölçütlerinden Tobins’ q dışında diğerlerinin üzerinde farklı düzey ve yönlerde etkiye sahip olduğu sonucuna ulaşılmıştır.
Yazar isimleri: ['Fatih KONAK', 'Yasemin DEMİR']
Yayın Yılı: 31 Temmuz 2022
Dergi ismi: Karadeniz Ekonomi Araştırmaları Dergisi
Yayın sayfa url: https://dergipark.org.tr/tr/pub/kared/issue/71196/952250
Yayın pdf linki: https://dergipark.org.tr/tr/download/article-file/1823439
