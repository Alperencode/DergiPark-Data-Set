Makale Başlığı: HİYERARŞİK İKTİDAR İLİŞKİLERİ VE TOPLUMSAL CİNSİYET: ULUSLARARASI İLİŞKİLER DİSİPLİNİNDE HEGEMONİK İKİLİKLER VE ERİL AKLIN ELEŞTİRİSİ
Özet: Bu çalışma, Joan W. Scott’ın iktidar ilişkilerini merkeze alan toplumsal cinsiyet yaklaşımından hareketle, Uluslararası İlişkiler (Uİ) disiplinindeki hegemonik ikili karşıtlıkların ve hiyerarşik iktidar ilişkilerinin cinsiyetçi ve eril dil vasıtasıyla inşa edildiğini ve meşrulaştırıldığını öne sürmektedir. Maskülen/feminen ikiliği üzerine inşa edilen bu dil erkeği güç, koruma, bağımsızlık, rekabet, saldırganlık gibi kavramlarla ilişkilendirmekte; bunun Kartezyen ikiliği olarak görülen kadını ise zayıf, kırılgan, duygusal, pasif gibi kavramlarla imlemektedir. Bu ikiliklere dayalı stereotipik toplumsal cinsiyet ilişkileri, Uİ disiplininde, realist kuramın hayatta kalma, kendine yardım, özerklik gibi temel varsayımlarının hegemonik erkeklikle ilişkilendirilen güç, bağımsızlık, cesaret gibi maskülen kavramlarla doğrudan bağ kurulmasıyla açığa çıkmaktadır. Bundan dolayı, çalışma Uİ disiplinindeki ben/öteki, dost/düşman, iç/dış, düzen/anarşi ve merkez/çevre gibi hegemonik ikili karşıtlıkları sorgulamaktadır.
Yazar isimleri: ['Muharrem DOĞAN']
Yayın Yılı: 15 Temmuz 2022
Dergi ismi: İmgelem
Yayın sayfa url: https://dergipark.org.tr/tr/pub/imgelem/issue/71259/1003452
Yayın pdf linki: https://dergipark.org.tr/tr/download/article-file/2004969
