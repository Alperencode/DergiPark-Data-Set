Makale Başlığı: Tüberkülozda ülkemiz verilerine güncel bir bakış
Özet: Tüberküloz, Mycobacterium tuberculosis kompleks tarafından oluşturulan granülomatöz enfeksiyondur. Tüberküloz basili, dünya genelinde çok fazla kişide görülür ancak enfeksiyon oluşturma potansiyeli düşüktür. Enfeksiyon en sık az gelişmiş ülkelerde görülmekle birlikte, gelişmiş ülkelerde kentleşmenin yükselmesi ile toplu yaşam alanlarının ve buralarda zaman geçiren birey sayısında artış nedeni ile vakalar artmıştır. Dünya Sağlık Örgütü’nün tüberkülozu bitirme politikası gereğince olgu sayıları yakından kontrol edilmektedir.  Dünya genelinde erişkin erkeklerde daha fazla oranda görülmektedir. HIV pozitif bireylerin tüberküloza olan hassasiyetleri bilinirken 2019 yılı içinde ortaya çıkan yeni tip Coronavirus, tüberküloz kaynaklı ölüm vakalarında artışa neden olmuştur. Vaka sayılarındaki artış ilaç tedavisi alan birey sayısının artmasına ve hastaların medikal takiplerinde aksaklıklar olmasına neden olmaktadır. İlaç kullanımının bırakılması en sık ilaç direncine sebep olan etkindir. Tüberküloz geçmişte olduğu gibi günümüzde de küresel halk sağlığı problemlerinin ilk sıralarında yer almaktadır. Yapılan çalışmalar ve alınan önlemler ile birlikte vaka sayılarında azalma trendi devam etmektedir. Bu azalışın sürekliliği için çalışmalar titizlikle devam etmelidir.
Yazar isimleri: ['Ahmet AKTAŞ', 'Yaşar NAKİPOĞLU', 'Dilek ŞATANA']
Yayın Yılı: 29 Eylül 2022
Dergi ismi: Sakarya Tıp Dergisi
Yayın sayfa url: https://dergipark.org.tr/tr/pub/smj/issue/72629/1078274
Yayın pdf linki: https://dergipark.org.tr/tr/download/article-file/2271992
