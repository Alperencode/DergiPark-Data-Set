Makale Başlığı: İşkence ve Kötü Muamele Yasağı Kapsamında Soruşturma Yükümlülüğü ve Türkiye'nin Soruşturma Yükümlülüğünü İcrası
Özet: İşkence ve kötü muamele yasağı, insanlık onurunu ve fiziksel bütünlüğü korumayı hedefleyen en önemli kurallardan biridir. Avrupa İnsan Hakları Sözleşmesi’nin (AİHS) 3. ve 13. maddelerinde ve 1982 Anayasası’nın maddesinde ele alınan bu yasak pek çok uluslararası belgede de varlığını korumaktadır. AİHS’de doğrudan düzenlenmemiş olsa da Avrupa İnsan Hakları Mahkemesi (AİHM) içtihatlarından anlaşıldığı üzere bu yasak üç adet yükümlülük doğurmaktadır. Bunlar negatif yükümlülük, pozitif yükümlülük, soruşturma ve kovuşturma yükümlülüğüdür (usul yükümlülüğü). Soruşturma ve kovuşturma yükümlülüğü soruşturmanın sağlıklı bir süreçte ilerlemesi, failin bulunması ve cezalandırılmasını düzenlediğinden azami önem gösterilerek  yerine  getirilmelidir.  Ülkemizde soruşturma yükümlülüğünün yerine getirilmesi zamanla daha çok önem kazanmış, 3. ve madde ihlalleri zamanla azalmıştır. Buna rağmen geçtiğimiz yıl 3. madde ihlallerinin en büyük sebebi etkin soruşturma yapılmaması olmuştur. AİHM kararlarının, Anayasa Mahkemesi (AYM) kararlarının ve yasaların, düzenlendiği şekilde uygulanmaması sebebiyle soruşturma ve kovuşturma yükümlülüğü ihlalleri ortaya çıkmaktadır. Bu yazıda işkence ve kötü muamele yasağı kapsamında soruşturma yükümlülüğü incelenmiş ve ülkemizin bu yükümlülüğü nasıl ele aldığı genel hatlarıyla açıklanmaya çalışılmıştır.
Yazar isimleri: ['Özge BALCIOĞLU']
Yayın Yılı: 23 Ağustos 2022
Dergi ismi: Türkiye İnsan Hakları ve Eşitlik Kurumu Akademik Dergisi
Yayın sayfa url: https://dergipark.org.tr/tr/pub/tihek/issue/72572/1131722
Yayın pdf linki: https://dergipark.org.tr/tr/download/article-file/2490492
