Makale Başlığı: Futbolcu Transferlerinin Hisse Senedi Fiyatlarına Etkisi: Stoxx Avrupa Futbol Endeksi Üzerine Bir Analiz
Özet: Bu çalışmada STOXX Avrupa Futbol Endeksinde işlem gören 14 futbol kulübünün transfer (satın alma) duyurularına yatırımcıların (futbol kulüplerinin hisse senedi için) tepkisi analiz edilmiştir. Bu doğrultuda toplam 14 futbol kulübünün 2010-2022 yılları arasında 5 milyon Avroya eşit veya üzerinde olan toplam 394 futbolcu transfer duyurusu analize dâhil edilmiştir. Çalışmada hisse senetlerine yatırımcıların tepkisini ölçmek için olay çalışması (event study) yöntemi kullanılmıştır. Bu doğrultuda toplam 11 farklı olay penceresinde birikimli ortalama olağanüstü getiriler (CAAR) hesaplanmıştır. Literatürdeki çalışmalardan farklı olarak, CAAR değerleri parametrik ve parametrik olmayan test istatistiklerine göre değerlendirilmiştir. CAAR değerleri bazı takımlar için transfer sayılarına ve büyüklüklerine göre üç farklı grupta, bazı takımlar için bir ve iki farklı grupta hesaplanmıştır. Analiz sonuçları her futbol kulübünün transfer duyurusuna yatırımcıların karışık (negatif veya pozitif) tepkiler verdiğini doğrulamaktadır. Analiz sonuçları genel olarak değerlendirildiğinde, tüm takımlar için bonservis bedeli yüksek (düşük) olan futbolcuların transfer duyurularına yatırımcıların daha yüksek (düşük) tepki (negatif veya pozitif) verdiğini göstermektedir.
Yazar isimleri: ['Binali Selman EREN']
Yayın Yılı: 16 Ekim 2022
Dergi ismi: Cumhuriyet Üniversitesi İktisadi ve İdari Bilimler Dergisi
Yayın sayfa url: http://esjournal.cumhuriyet.edu.tr/tr/pub/issue/71333/1070061
Yayın pdf linki: https://dergipark.org.tr/tr/download/article-file/2240193
