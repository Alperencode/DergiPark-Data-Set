Makale Başlığı: Günümüz Pandemisi Özelinde Aşılamanın Toplumsal Önemi
Özet: Toplum sağlığının korunmasında ve yükseltilmesinde önemli basamaklardan biri olan kişiye yönelik koruyucu sağlık hizmetlerinin en önemlisi bağışıklama ve dolayısıyla da aşılamadır. Aşılamanın sadece toplum sağlığı alanında değil, sosyoekonomik açıdan da pek çok faydaları söz konusudur. Aşılar 20. yüzyılda halk sağlığı alanında gerçekleştirilmiş en önemli başarılar listesinde ilk sıradadır. Dünyamız ve insanlık tarihi günümüze değin pek çok pandemi deneyimlemiştir. Günümüzde ise insanlığın başı yeni bir pandemiyle derttedir. COVID-19’u kesin olarak tedavi ettiği bilinen bir ilaç henüz piyasada yoktur. Toplumsal mücadelenin yanı sıra (sosyal izolasyon, hijyen, maske, mesafe gibi) tek silahımız aşılama ve toplumsal bağışıklığın sağlanmasıdır. Dünyada Covid-19’a karşı aşılamada yol almış ülkelerde, aşı oranlarında belli bir düzeyin üzerine çıkan artışlarla, enfeksiyon, hastaneye yatış, yoğun bakım ihtiyacı ve ölüm oranlarında bir azalma etkisinin başladığı görülmektedir. Hal böyleyken son zamanlarda aşı karşıtı tutumlar, söylemler, davranışlar gündemi meşgul etmeye başlamıştır. Sonuç olarak aşılanmak ya da aşılanmamak bireysel bir karar değildir. Toplumu aşı ile önlenebilir bulaşıcı hastalıklardan korumak için aşılanmak önemlidir. Dolayısıyla aşı tereddüdü, aşı karşıtlığı ve infodemiyle mücadele edilmelidir.
Yazar isimleri: ['Vasfiye BAYRAM DEĞER']
Yayın Yılı: 18 Kasım 2022
Dergi ismi: Sürekli Tıp Eğitimi Dergisi
Yayın sayfa url: https://dergipark.org.tr/tr/pub/sted/issue/73460/1034560
Yayın pdf linki: https://dergipark.org.tr/tr/download/article-file/2123634
