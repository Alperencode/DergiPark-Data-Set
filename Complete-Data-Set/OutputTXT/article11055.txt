Makale Başlığı: Dijital Platformlar ve Belgesel Sinema
Özet: Belgesel sinema toplumsal belleği temsil etme yönü ile yaşama dair bir gerçeklik sunar. ‘Sinema’ olması yönüyle sinematografik açıdan kurmaca özelliklerini de barındırmasından kaynaklanan tartışmalar olsa da ‘toplumsal’ açıdan ele alındığında en önemli özelliği topluma, toplumsal olaylara, döneme ve dönemin insanına dair gerçek bir belge niteliği taşımasıdır.  Bu bağlamda dijitalleşmenin getirisiyle ortaya çıkan izleme alışkanlıklarındaki dönüşüm, belgesel sinema algısına da yeni nitelikler kazandırmaktadır. Abonelikli isteğe bağlı izleme platformu olan (SVOD) dijital platformlar, izleyici politikaları doğrultusunda ürettikleri belgesel içerikleri ile kataloglarını zenginleştirerek belgesel izleyicilerini de kazanmak istemektedirler. Ancak bu platformlarda sayıca fazla olan belgesel içerikleri, belgesele toplumsal açıdan bakıldığında belgeselin ana amacı olan «toplumsal bellek» yönünü göz ardı etmekte ve izleyicilerin izleme alışkanlıklarının dönüşümünde köklü bir dönüşüme yol açmaktadır. Belgesel sinemanın dijital platformlardaki dönüşümünü ve bu dönüşümün ortaya çıkarabileceği sonuçları değerlendirmek için belgesel sinemanın gerçeklik ve toplumsal hafıza ile ilişkisini irdelemek gerekir.
Yazar isimleri: ['Ladin KARŞANBAŞ']
Yayın Yılı: 18 Temmuz 2022
Dergi ismi: Maltepe Üniversitesi İletişim Fakültesi Dergisi
Yayın sayfa url: https://dergipark.org.tr/tr/pub/iled/issue/71183/1136578
Yayın pdf linki: https://dergipark.org.tr/tr/download/article-file/2510426
