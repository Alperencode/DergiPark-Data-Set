Makale Başlığı: Syedra’dan Yeni Agonistik Yazıtlar
Özet: Dağlık Kilikia kentlerinden biri olan Syedra’nın yazıtları arasında agonistik içerikli metinler önemli bir yer tutar. Sporcular, kurucular ve agonothetes’ler hakkında bilgi veren, halihazırda bilinen yirmi bir metne beş yeni yazıt eklendi. Kireçtaşından yapılmış heykel kaidelerinin üzerine kazınan bu metinler galip gelen sporcuların onurlandırılmaları ile ilgilidir. Bir numaralı yazıt, Kalliklianos Rufinianos Poteitos’un agonothetes’liği sırasında, Tydiane oyunlarında yetişkin erkekler sınıfının güreş müsabakasını kazanan Aur. Dionysios’ı onurlandırmaktadır. İki ve üç numaralı yazıtlar, Syedra’nın agon’ları arasındaki en yüksek itibara sahip olan ve yabancı sporcuları cezbeden La(o)dike themis’i ile ilişkilidir. İki numaralı yazıt Side’li bir güreşçiden bahsetmektedir ve muhtemelen önceden bilinen Aur. Menandrianos Theophilos’un agonothetes olarak başkanlık ettiği oyunların dördüncü etkinliğine tarihlenmektedir. Üç numaralı yazıt aynı etkinliğe aittir ve çocuklar kategorisinin boks müsabakasında galip gelen Syedra’lı Aur. Konon’u onurlandırmaktadırr. Burada agonothetes’in ismi taşa eksik kazınmıştır. Bu bağlamda, agon’un kurucusunun, Syedra’daki Mousonios oyunlarını eşi Q. Tineius Sacerdos (cos. 158) ile birlikte finanse eden Volussia Ladike ile aynı olup olmadığı sorusu tartışılmaktadır. Dört numaralı yazıt tanımlanamayan bir agon’da galip gelen, Satyros adıyla da bilinen genç boksör Aur. Gaianus Nere(us) içindir. Anonim bir sporcunun onurlandırıldığı beş numaralı yazıt kent yerleşiminin dışında keşfedilen tek agonistik yazıttır. Sapadere’deki bir Bizans köprüsünde kullanılmış olan bu anıt aslen buluntu yerinin yakınlarında aranması gereken Syedra’nın kırsal yerleşimlerinden birinde dikilmiş olmalıdır. Agon’un kurucusu (Aur. Zoilos Chrestos) aynı zamanda agonothetes olarak da görev yapmıştır. Bu bağlamda, kentin sur duvarına inşa edilen ve önceden bilinen bu agon’a ait dört onurlandırma yazıtı yeniden gözden geçirilmektedir.
Yazar isimleri: ['Nurgül SARAÇOĞLU']
Yayın Yılı: 31 Aralık 2021
Dergi ismi: PHILIA
Yayın sayfa url: https://dergipark.org.tr/tr/pub/philia/issue/68344/1067503
Yayın pdf linki: https://dergipark.org.tr/tr/user/project/new
