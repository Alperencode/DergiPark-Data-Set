Makale Başlığı: 8. SINIF ÖĞRENCİLERİNİN MEVSİMLERİN OLUŞUMU İLE İLGİLİ BİLGİLERİNİ ÖLÇMEYE YÖNELİK BİR BAŞARI TESTİNİN GELİŞTİRİLMESİ
Özet: Bu çalışma ile 8. sınıf öğrencilerinin, mevsimlerin oluşumu konusundaki bilgilerini değerlendirebilmek için geçerli ve güvenilir bir başarı testinin geliştirilmesi amaçlanmaktadır. Mevsimlerin oluşumu konusu ile ilgili alanyazın incelendiğinde genellikle kavram yanılgıları üzerine yapılan çalışmalar tespit edilmiş olup herhangi bir test geliştirme çalışmasına rastlanmamıştır. Çalışma tarama yöntemi ile yürütülmüş olup alanyazındaki başarı testi geliştirme basamakları kullanılmıştır. 2020–2021 eğitim öğretim yılı güz döneminde İç Anadolu Bölgesindeki bir il merkezi ile ona bağlı ilçe merkezlerindeki ortaokullarda öğrenim gören ve mevsimlerin oluşumu konusunu tamamlamış 347 sekizinci sınıf öğrencisi, araştırmanın örneklemini oluşturmaktadır. Çalışma kapsamında 2018 yılında yayımlanan fen bilimleri dersi öğretim programındaki F.8.1.1 Mevsimlerin Oluşumu konusuna yönelik 30 adet çoktan seçmeli sorunun yer aldığı bir başarı testi hazırlanmıştır. Testin geçerlik ve güvenirlik çalışmaları yapılmıştır. Testin kapsam geçerliği için belirtke tablosu hazırlanırken yapı geçerliğini sağlamak için Faktör analizi yapılmış ve Kaiser-Meyer-Olkin (KMO) değeri 0.743 olarak bulunmuştur. Testin Kuder-Richardson 20 (KR-20) güvenirlik katsayısı 0.83 olarak hesaplanmıştır. Yapılan analizler sonucu, düzenlenen veya çıkarılan maddeler olmakla birlikte testte kalması kararlaştırılan maddelerin ortalama güçlük (pj = 0.44) ve ortalama ayırt edicilik (rj = 0.50) değerlerinin uygun olduğu ifade edilebilir. Çalışma sonucunda mevsimlerin oluşumu konusunda 27 maddeden oluşan geçerli ve güvenilir bir başarı testi geliştirilmiştir.
Yazar isimleri: ['Aytekin BİRGİN', 'Hasan ÖZCAN']
Yayın Yılı: 6 Haziran 2022
Dergi ismi: Trakya Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/trakyasobed/issue/70085/817792
Yayın pdf linki: https://dergipark.org.tr/tr/download/article-file/1368878
