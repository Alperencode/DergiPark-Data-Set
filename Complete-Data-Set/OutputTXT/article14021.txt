Makale Başlığı: DNA, Gen ve Kromozom Kavramları İçin Geliştirilen Hikaye Tarzındaki Analojilerin Değerlendirilmesi
Özet: Bu çalışmanın amacı, fen bilgisi öğretmen adaylarının gen, DNA ve kromozom kavramları için geliştirdikleri hikaye tarzındaki analojilerin incelenmesidir. Analoji, bilinmeyen, yabancılık çekilen bir olgunun, bilinen benzer olgularla açıklanması işlemidir. Genel bir ifade olarak analoji benzetme veya benzeşim olarak tanımlanmaktadır. Hikaye tarzında analojiler; bir durumun açıklanmasının başka bir duruma benzetilerek yapılmasıdır. Araştırmada veri toplama süreci 2019-2020 öğretim yılı güz döneminde gerçekleştirilmiştir. Araştırmaya, Doğu Anadolu Bölgesinde bulunan bir üniversitesinin Eğitim Fakültesi Fen Bilgisi Öğretmenliği son sınıfında öğrenim gören toplam 50 öğretmen adayı katılmıştır. Veriler içerik analizi ile analiz edilmiştir. Ayrıca analizlerde hikâye haritası tekniği kullanılmıştır. Elde edilen sonuçlar kodlanıp, kategorize edildikten sonra tablolaştırılmıştır. Verilerin analizi sonucunda; fen bilgisi öğretmen adayları hikaye oluştururken DNA, gen ve kromozom kavramlarını çeşitli karakterlere dönüştürdükleri görülmüştür. Ayrıca karakter oluştururken kavramları isimlendirdikleri de belirlenmiştir. DNA, gen ve kromozom için yapılan hikaye analojilerinde hedef ve analog arasındaki ilişkilerde incelenmiştir. Öğretmen adaylarının kavramları oluştururken çeşitli yangılarının olduğu da tespit edilmiştir.
Yazar isimleri: ['Güldem DÖNEL AKGÜL', 'Nurgül ÇOLAK']
Yayın Yılı: 30 Haziran 2022
Dergi ismi: Sinerji Uluslararası Alan Eğitimi Araştırmaları Dergisi
Yayın sayfa url: https://dergipark.org.tr/tr/pub/synergy/issue/70798/1109208
Yayın pdf linki: https://dergipark.org.tr/tr/download/article-file/2397945
