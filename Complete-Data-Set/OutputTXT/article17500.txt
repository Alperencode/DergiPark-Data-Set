Makale Başlığı: GEÇİCİ KORUMA ALTINDAKİ SURİYELİ ÖĞRENCİLERİN EĞİTİM SORUNLARI ÜZERİNE SİSTEMATİK DERLEME
Özet: Çalışmamızın amacı, geçici koruma altındaki Suriyeli öğrencilerin bulunduğu okullarda yapılan çalışmaları sistematik derleme ile bir araya getirerek sentezlemek, yorumlamak ve sorunları genel olarak tespit etmek ve çözüm önerileri sunmaktır. Sistematik derleme amacıyla DergiPark ve Google Scholar taranmış, 2020’den itibaren yayınlanmış çalışmalar seçilmiş ve dokuz makale sistematik derlemeyle analiz edilmiştir. Derlemenin analizi sonucunda iletişim sorunları, bireysel sorunlar, akademik sorunlar, aileye ilişkin sorunlar ve yapısal sorunlar olmak üzere beş temel tema tespit edilmiştir. Eğitim sürecinde en önemli sorun Türkçe öğrenmede yaşanan sorunlardır. Türkçe dil becerilerinin yetersiz olması diğer sorunların çarpanı olarak görülmektedir. İletişim sorunlarının çözülmesinin diğer sorunların çözülmesinin de önünü açacağı düşünülmektedir. Zorlu ve travmatik bir süreç olan zorunlu göçün Suriyeli öğrencilerin yaşadığı ruhsal sorunları artırdığı, eğitim hayatını ve sosyal uyumu olumsuz etkilediği görülmüştür. Diğer bir sorun öbeği yapısal sorunlar olup bunların çözümü sadece Suriyeli öğrenciler için değil Türk öğrencilerin sorunlarının da çözümü olacaktır. Bu bağlamda Suriyeli öğrencilerin Türkiye’de olmasını şansızlık olarak değil, Türk eğitim sisteminde karşılaştığımız sorunları çözmek için bir şans olarak görmek, uzun vadede daha kalıcı sonuçlar alınmasını sağlayacaktır.
Yazar isimleri: ['Hüseyin Caner TAŞCI', 'Elif YÜKSEL OKTAY']
Yayın Yılı: 15 Ekim 2022
Dergi ismi: Yalova Sosyal Bilimler Dergisi
Yayın sayfa url: https://dergipark.org.tr/tr/pub/yalovasosbil/issue/72655/1146334
Yayın pdf linki: https://dergipark.org.tr/tr/download/article-file/2548718
