Makale Başlığı: Mahalle Ölçeğinin Pandemi Dönemi Yerel Sağlık Hizmetlerindeki Önemi ve Belediyelerin Öncü Hizmet Örnekleri
Özet: Covid-19, kentleşme ve yönetim mekanizmalarında derin sorgulamalara yol açmıştır. Kent yönetimi sistematiğinde, kenti büyüme ve rant odaklı gören anlayışın ürünü büyük projeler yerine, daha erişilebilir bir kent kurmayı zorlayan bir süreç yaşanmıştır. İnsani ölçeğe yeniden dönüşü işaret eden bu yaklaşım, peşi sıra pek çok mekânsal düzenlemeyi gerektirmiştir. Bunların en önemlisi evlerine kapanan insanların “göz erişimi”nde olan mahalleleri ile yeniden buluşmaları; “mahallenin toplumsal saydamlığı”nın hem korku hem de seyir amacıyla kabulü olmuştur. Türkiye’de ve dünyada, belediyeler bu süreçte, pek çok yenilikçi ve öncü kentsel sağlık ve sosyal destek uygulamaları gerçekleştirmişlerdir. Bu çalışmada konuya ilişkin tarihsel bağlam, bugünün ortamı ve en önemlisi salgın koşullarında mahalli hizmet, mahalle birimi, mahallelilik hali, Covid-19 dönemi belediye uygulama örnekleri üzerinden ele alınmaktadır. Örnek belediyelerin seçimi tesadüfi yöntemle yapılmış, ancak metropol kent belediyelerinden il ve ilçe belediyelerine, her düzey belediyeden öncü örnekler, makale sayfa sınırı dahilinde değerlendirilmeye çalışılmıştır.
Yazar isimleri: ['Azizeserap TUNCER']
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1126476
Yayın pdf linki: https://dergipark.org.tr/tr/download/article-file/2468654
