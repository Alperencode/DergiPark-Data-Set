Makale Başlığı: KUR’AN KURSU ÖĞRETİCİLERİNİN YETİŞKİN EĞİTİMİNDEN 4-6 YAŞ KURSLARINA GEÇİŞ SÜRECİ HAKKINDA FENOMENOLOJİK BİR ARAŞTIRMA
Özet: 2013-2014 eğitim öğretim yılında Diyanet İşleri Başkanlığı bünyesinde 4-6 yaş grubu Kur’an kursu projesi 10 ilde pilot bir uygulama ile başlamış, bir sene sonra ise Türkiye’nin her yerinde faaliyete geçmiştir. Uzun yıllar yetişkinlere yönelik olarak hizmet veren öğreticilerin bir kısmı 4-6 yaşlarındaki çocuklara eğitim vermeye başlamışlardır. Bu çalışma Kur’an kursu öğreticilerinin yetişkin eğitiminden 4-6 yaşa geçiş sürecinin öğreticiler tarafından nasıl algılandığını araştırmaktadır. Çalışmada nitel araştırma desenlerinden fenomenolojik desen kullanılmıştır. Türkiye’nin farklı illerinde görev yapan, 4-6 yaş grubuna eğitim veren 20 öğretici ile görüşülmüş ve 4-6 yaşa geçiş sürecini nasıl değerlendirdikleri ortaya koyulmaya çalışılmıştır. Öğreticiler 4-6 yaş dönemi din eğitimi sürecinde görev almaya olumlu anlamlar yüklemektedirler. Yetişkin eğitiminden çocuk eğitimine geçiş sürecinde pedagojik formasyon konusunda eğitimli ve tecrübeli olmayan öğreticilerin sınıf yönetimi, bilgilerin çocuğa aktarılması, farklı öğretim yöntem ve tekniklerinin kullanılması gibi konularda zorluklar yaşadığı görülmektedir. Ancak başlangıçta zorlanılsa da zaman içerisinde süreci iyi yönetebilmek için ellerinden geleni yapmaya çalıştıkları anlaşılmaktadır.
Yazar isimleri: ['Sümeyra ARICAN', 'Handan YALVAÇ ARICI']
Yayın Yılı: 15 Eylül 2022
Dergi ismi: Diyanet İlmi Dergi
Yayın sayfa url: https://dergipark.org.tr/tr/pub/did/issue/72787/1138753
Yayın pdf linki: https://dergipark.org.tr/tr/download/article-file/2518625
