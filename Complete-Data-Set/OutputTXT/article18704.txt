Makale Başlığı: Bilişsel Motivasyon Teorilerine Dayalı Olarak Lise Öğrencilerinin Matematik Motivasyon Düzeylerinin İncelenmesi
Özet: Bu çalışma, lise öğrencilerinin matematik motivasyon düzeylerinin bazı değişkenlere göre incelemek amacıyla yapılmıştır. Bu nedenle, çalışmanın verileri araştırmacı tarafından oluşturulan kişisel bilgi formu ve benzer çalışmalarda kullanılan Likert tipi bir ölçek ile toplanmıştır. Çalışma, 2020-2021 eğitim ve öğretim yılının bahar döneminde Doğu Anadolu Bölgesinin 80 bin nüfüslü bir ilçesinde bulunan beş farklı lisede okuyan toplam 321 öğrenci ile gerçekleştirilmiştir. Çalışmada elde edilen veriler, değişken sayısına göre t-testi ve ANOVA kullanılarak analiz edilmiştir. Yapılan analizler sonucunda; öğrencilerin matematik motivasyon düzeyleri ölçeğin geneli ve öz-yeterlik alt faktörü için “katılıyorum” düzeyinde, amaç yönelimi alt faktörü için " kısmen katılıyorum" düzeyinde ve beklenti değer yönelimi alt faktörü için ise kesinlikle katılıyorum düzeyine karşılık geldiği belirlenmiştir. Cinsiyet ve ailenin aylık gelir durumu değişkenlerine göre öğrencilerin matematik motivasyon seviyeleri  anlamlı olmadığı, ancak sınıf seviyesi, ebeveyn eğitim seviyesi ve matematik başarı düzeylerine göre ise istatistiksel olarak anlamlı olduğu tespit edilmiştir. Araştırmanın sonuçlarına bağlı olarak olarak bazı öneriler yapılmıştır.
Yazar isimleri: ['Cahit TAŞDEMİR']
Yayın Yılı: 15 Haziran 2022
Dergi ismi: Dicle Üniversitesi Ziya Gökalp Eğitim Fakültesi Dergisi
Yayın sayfa url: https://dergipark.org.tr/tr/pub/zgefd/issue/68741/995245
Yayın pdf linki: https://dergipark.org.tr/tr/download/article-file/1973682
