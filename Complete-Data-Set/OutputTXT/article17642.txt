Makale Başlığı: OSMANLI DEVLETİ’NİN İSLAM HUKUKUNA TESİRİ
Özet: İslam Hukuk Tarihinin son iki evresi, Taklit dönemi ve Kanunlaştırma ve yeni içtihat dönemidir. Bu iki dönem, Osmanlı Devleti dönemine tekabül etmektedir. Tarihi gelişim açısından bakıldığında, Osmanlı Devleti, klasik dönem ve Tanzimat dönemlerine ayrılmaktadır.Osmanlı Devleti’nin klasik dönemine tekabül eden taklit döneminde, birçok fıkıh kitabı, şerhler, metinler ve fetva kitapları çıkmıştır. Ancak bu dönemde bir önceki dönemin temel felsefesi içerisinde kalınmıştır. Osmanlı Devleti bu dönemde şeyhülislama ayrı önem vermiş, resmi mezhep anlayışına sahip olmuş ve örfi hukukun gelişimine katkı sağlamıştır.Osmanlı Devleti’nin Tanzimat sonrası dönemi, Kanunlaştırma ve yeni içtihat döneminin başlangıcıdır. Bu dönemde hem yerli hem batılı kanunlar uygulanmış, resmi mezhep anlayışı bazı hukuk branşlarında terk edilmiş ve modern tarzda hazırlanmış kanunlar yürürlüğe girmiştir. Hukukun birçok alanında farklı bakış açıları dile getirilmiştir. Birtakım hukukçular, yerli hukuka bağlı kanun yapımını savunmuş iken, diğerleri batı kanunların getirilmesini ifade etmişlerdir. Nihayetinde her iki anlayış da kabul görmüş, ancak bu durum ülkede ikili hukuk sisteminin doğmasına neden olmuştur.Osmanlı devleti, İslam hukukunun gelişmesinde mühim bir konuma sahiptir. Onun zamanında çıkmış olan hukuk kuralları, devlet yıkıldıktan sonra dahi başkaca ülkelerde uygulanmış, hatta günümüzde dahi Osmanlı hukuk kuralları, yeni oluşturulacak hukuk kuralları için örnek teşkil etmektedir.
Yazar isimleri: ['Ahmet KILINÇ']
Yayın Yılı: 12 Eylül 2022
Dergi ismi: Yıldırım Beyazıt Hukuk Dergisi
Yayın sayfa url: https://dergipark.org.tr/tr/pub/ybuhukuk/issue/72531/1090220
Yayın pdf linki: https://dergipark.org.tr/tr/download/article-file/2319546
