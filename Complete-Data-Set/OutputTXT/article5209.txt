Makale Başlığı: TERÖR ÖRGÜTLERİNİN SİBER UZAY KULLANIMI: DEAŞ ÖRNEĞİ
Özet: Terör eylemleri ve terör örgütleri zamanla gelişerek teknolojiye uyum sağlamıştır. DEAŞ terör örgütü ise radikal dini terör örgütleri arasında en büyük etkiyi bırakmış gruptur. Yapılan eylemler ve propaganda faaliyetlerini siber ortama taşımayı kolaylıkla başarmıştır. DAEŞ terör örgütü kurulma aşamasından itibaren sosyal medyaya önem vermiştir. Örgütün Levant bölgesinde hakimiyeti sona ermiş olmakla birlikte pek çok coğrafyada propaganda faaliyetlerine devam etmiştir. Çeşitli alanlarda propaganda faaliyetleri yürüten yayın organları örgütün eylemlerini ve misyonunu duyurmaktadır. Asya Pasifik ve Batı Afrika arasında faaliyet gösteren örgütün kurduğu sosyal ağ eğitim başta olmak üzere pek çok alanda ideolojisini duyurma fırsatı yakalamıştır. Sosyal medya uygulamaları ve geliştirdiği programlarla siber alanda farklı bir terör yaklaşımı oluşturmuştur. Terör örgütü ve siber faaliyetleri birlikte incelenmiştir. Örgütün siber faaliyetleri tek bir çalışmada toplanmıştır. Siber faaliyetleri duyurmak için Propaganda araçları, açık örgütsel kaynaklara erişerek incelenmiştir. Bu araştırmada, örgütün tarihi gelişimi ve sosyal medyada kullandığı yöntemlerle birlikte faaliyetleri incelenmiştir.
Yazar isimleri: ['Kerim Emre KARABACAK']
Yayın Yılı: 30 Haziran 2022
Dergi ismi: Erzincan Binali Yıldırım Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/ebyuiibfdergi/issue/70881/1076708
Yayın pdf linki: https://dergipark.org.tr/tr/download/article-file/2265992
