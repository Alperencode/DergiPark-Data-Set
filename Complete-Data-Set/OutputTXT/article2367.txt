Makale Başlığı: GIS Kanamalı Hastalarda En Sık Kullanılan 3 Skorlama Sisteminin Prospektif Karşilaştırılmasi
Özet: Amaç: Bu çalışmanın amacı Gastrointestinal kanamalı hasta yönetimini kolaylaştırmak için acil servise en uygun skorlama sistemini saptamaktır. Gereç ve Yöntem: Veriler, acil serviste 6 aylık (22.09.2021-31.03.2022) bir süre boyunca ileriye dönük olarak toplandı. GI kanaması olan yetişkin 117 hasta dahil edildi. Bileşik klinik sonuçlar, cerrahi veya endoskopik müdahale ihtiyacı, tekrar kanama, yoğun bakım ünitesine yatış veya hastane içi ölümden oluşuyordu. Bulgular: Hastaların ortanca yaşı 75 olup, %58,1'i (n=68) erkekti. Hastaların 21’i yoğun bakım, 85’i servise yatırıldı (% 17,94-72,64). Her üç skorlama sistemide hastalarının yatış yeri veya taburculuğunu belirleyebilmektedir. Glasgow-Blatchford ve AIMS-65 ile yatış süresi arasında pozitif anlamlı bir ilişki bulunmuştur (p<0,05). Hastaların 15’inde (%12,82) hastane içi mortalite gelişmiştir, Rockall, Glasgow-Blatchford, AIMS-65 skorlama sistemleri mortalite tahmini yönünden anlamlı bulunmuştur (AUC= 0.745 – 0.777 – 0,851 ). Hastaların 71’ine (%60,68) ES transfüzyonu yapılmıştır ve Rockall, Glasgow-Blatchford, AIMS-65 skorlama sistemleri ES transfüzyonu tahmini açısından anlamlı saptanmıştır (AUC= 0.624 – 0.826 – 0,653). Hastalardan 16’sında (%13,67) rebleeding gelişmiştir. Glasgow-Blatchford ve AIMS-65 skorlamaları rebleeding için anlamlı (p= 0,03-0,04), Rockall sınıflaması ise anlamsız saptanmıştır (p=0,57). Sonuç: Tüm skorlama sistemleri GIS kanama hastalarının yönetimi ve survey tahmini açısından başarılıdır. Sadece rebleeding tahmini açısından AIMS-65 ön plana çıkmaktadır. Bu sebepten ve daha pratik olduğundan AS için biz AIMS-65 skorlama sistemini önermekteyiz.
Yazar isimleri: ['Tufan ALATLI', 'Salih KOCAOĞLU']
Yayın Yılı: 4 Ekim 2022
Dergi ismi: Balıkesir Sağlık Bilimleri Dergisi
Yayın sayfa url: https://dergipark.org.tr/tr/pub/balikesirsbd/issue/72912/1105016
Yayın pdf linki: https://dergipark.org.tr/tr/download/article-file/2380340
