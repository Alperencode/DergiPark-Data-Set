Makale Başlığı: Covid -19 Pandemisi öncesi ve Pandemi Döneminde Endometrium Kanseri Vakalarının Karşılaştırılması Bir Eğitim Araştırma Hastanesi Örneği
Özet: Amaç: Bu araştırmanın amacı bir milyonu aşkın nüfusa hizmet veren jinekolojik onkoloji cerrahisinin yapıldığı üçüncü basamak hastanesine ait pandemi öncesi ve pandemi sürecindeki endometrium kanseri vakalarının incelenmesidir.Gereç ve Yöntem: Bu araştırma ülkemizde başlayan Covid-19 pandemisinden önceki altı ay ile pandemi dönemindeki ilk altı ay süresinde endometrium kanseri vakalarının retrospektif olarak incelendiği kesitsel tipte tanımlayıcı bir araştırmadır. Bu araştırmada yaş, VKİ, komorbidite, Ca-125 tümör belirteci, tümör çapı, invazyonu, çevre organ ve yapılara tutulumu, pelvik-paraaortik lenf nodu metastazı, uzak organ metastazı ve evreleri incelenmiştir. Bulgular: Pandemi öncesi dönemde 18, pandemi döneminde 21 endometrium kanseri vakası opere edilmiştir. Pandemi öncesi ve sonrası incelenen vakalar arasında yaş, VKİ ortalamaları arasında bir fark saptanmamıştır. Aynı dönemlerdeki vakalarda komorbidite, tümörün çapı, invazyonu, serviks ve seroza tutulumu, pelvik ve paraaortik lenf nodu tutulumu, uzak metastaz durumları ve evrelerinde bir farklılık saptanmamıştır.Sonuç: Hastalar benzer kanser evrelerine ve komorbiditelere sahip olup, hastaların tedavi yaklaşımlarında bir değişiklik olmamıştır. Pandemi döneminde kanser hastalarına kesintisiz olarak hizmet verilmiştir.
Yazar isimleri: ['Osman KÖSE', 'Orhan ÜNAL', 'Elif KÖSE', 'Koray GÖK', 'Mehmet Sühha BOSTANCI', 'Selçuk ÖZDEN']
Yayın Yılı: 29 Eylül 2022
Dergi ismi: Sakarya Tıp Dergisi
Yayın sayfa url: https://dergipark.org.tr/tr/pub/smj/issue/72629/1088491
Yayın pdf linki: https://dergipark.org.tr/tr/download/article-file/2312375
