Makale Başlığı: SELİM İLERİ’NİN ESERLERİNDEN TÜRKÇE SÖZLÜK’E KATKILAR
Özet: Sözlükler, bir dilin bütün veya belli bir dönemde kullanılmış olan kelime ve deyimlerini alfabetik sıraya göre alarak tanımlayan, açıklayan, başka dillerdeki karşılıklarını veren eserlerdir. Sözlüklerin kökenbilimi, tarihsel, argo, uzmanlık alanı sözlükleri gibi çeşitleri vardır.  Bu sözlük çeşitlerinden biri de sanatçı sözlükleridir. Sanatçı sözlükleri, bir sanatçının, yazar, şair ya da düşünürün yapıtlarında geçen ögeleri toplayan sözlükler olarak tanımlanmaktadır.Dillerin işlenip zenginleşmesinde bilim adamlarının, felsefecilerin katkıları olmakla birlikte en önemli katkıyı,hayal dünyaları son derece geniş ve zengin çağrışım gücüne sahip olan sanatçılar, özellikle de temel malzemesi dil olan edebiyatla ilgilenen şair ve yazarlar sunar.  Bu nedenle usta şair ve yazarların eserlerinin söz varlığının yeni yetişen nesillerce öğrenilebilmesi, gelecek nesillere bu zenginliğin aktarılabilmesi son derece önemlidir.  Bu amaçla, postmodernizm akımının önde gelen isimlerinden olan, Türkçeyi ustalıkla kullanan, Türkçenin zengin yapım eki sistemini işleterek anlatım gücünü geliştiren Selim İleri’nin bazı eserleri belgesel tarama yöntemiyle taranmış ve Türk Dil Kurumu tarafından yayımlanan basılı Türkçe Sözlük’te ve çevrimiçi sözlükte geçmeyen kelime ve kelime grupları Türkçe Sözlük’e katkı mahiyetinde ele alınmıştır.
Yazar isimleri: ['Okan Celal GÜNGÖR']
Yayın Yılı: 29 Haziran 2022
Dergi ismi: Recep Tayyip Erdoğan Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/rteusbe/issue/70773/1124257
Yayın pdf linki: https://dergipark.org.tr/tr/download/article-file/2459424
