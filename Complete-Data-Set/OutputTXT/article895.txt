Makale Başlığı: Öğretmenlerin Okullarındaki Yenileşme İklimine İlişkin Tutumları
Özet: Bu çalışmanın amacı Antalya Milli Eğitim Müdürlüğüne bağlı ilkokul, ortaokul ve lisede görev yapmakta olan öğretmenlerin okullardaki yenileşme iklimine ilişkin görüşlerini belirlemek ve bazı değişkenlere göre karşılaştırmaktır.Araştırmada nicel araştırma yöntemlerinden betimsel model kullanılmıştır.  Araştırmada, Antalya Milli Eğitim Müdürlüğüne bağlı ilkokul, ortaokul ve lisede görev yapmakta olan öğretmenlerin cinsiyet, öğretmenlikte çalışma süresi, mevcut okuldaki çalışma süresi, öğrenim durumu ve çalışılan eğitim kademesinin okullardaki yenileşme iklimi üzerindeki etkisini ortaya koyabilmek amaçlandığı için betimsel model benimsenmiştir. Araştırmanın evrenini 2020–2021 eğitim-öğretim yılında Antalya Milli Eğitim Müdürlüğüne bağlı ilkokul, ortaokul ve lisede görev yapmakta olan öğretmenler oluşturmaktadır. Örneklemi ise basit seçkisiz (olasılıklı) örnekleme yöntemi kullanılarak belirlenen 144 öğretmen oluşturmaktadır. Bu araştırmada üniversite öğrencilerinden verileri toplayabilmek için veri toplama aracı olarak Polatcan (2019) tarafından geliştirilen “Yenileşme İklimi Ölçeği” kullanılmıştır. Verilerin analizinde t-testi, tek yönlü varyans analizi (One Way ANOVA), Levene testi yapılmış ve SPSS 22,0 istatistik yazılımı kullanılmıştır.  Araştırma sonucunda okullarda yenileşme iklimi boyutlarının cinsiyet, öğrenim durumu, branş ve kıdeme göre anlamlı fark görülmezken, yenileşmeye destek boyutunda okulunda 0-5 yıl görev yapan öğretmenler ve 6-10 yıl görev yapan öğretmenler 11 yıl ve üzeri görev yapan öğretmenlere göre daha yüksek puana sahip olduğu görülmüştür. Ayrıca takım çalışması ve uyum boyutunda okulunda 6-10 yıl görev yapan öğretmenler 11 ve üzeri yıl görev yapan öğretmenlere göre daha yüksek puana sahiptir.
Yazar isimleri: ['Ebru Burcu ÇİMİLİ GÖK', 'Serdar ÖZÇETİN', 'Cemil Gökhan ÜNAL', 'Özcan DEMİREL', 'Emine ÇADIRCI', 'Mahmut YILDIZ']
Yayın Yılı: 29 Temmuz 2022
Dergi ismi: Akdeniz Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/akuned/issue/71400/1099360
Yayın pdf linki: https://dergipark.org.tr/tr/download/article-file/2357181
