Makale Başlığı: Diyarbakır Kadınlarının Pandemi Sürecinde Değişen Tüketim Alışkanlıkları
Özet: Ele alınan çalışmada, yeni süreçten en çok etkilenen kadınların, Diyarbakır özelinde söz konusu sürece uyum sağlarken tüketim alışkanlıklarının ne yönde şekillendiğinin değerlendirilmesi amaçlanmaktadır. Bu amaç doğrultusunda kadınların, hem aile bütçesi yönetiminin merkezinde olmaları hem de salgın döneminin en az hasarla atlatılabilmesi için başlatılan “hayat eve sığar (HES Kodu) uygulaması kapsamında karşılaştıkları sorumluluk artışı nedeniyle harcamalarında ve tüketim alışkanlıklarında nasıl bir değişim gösterdikleri sorgulanmaktadır. Diyarbakır kadınlarının dikkate alınmasının en önemli nedeni ise doğu kadınlarının zamanlarının çoğunu ailesi ve çocukları için ev işleriyle meşgul olarak geçirdiği ve çalışma hayatında çok fazla yer almadığı düşüncesinin yaygın olmasıdır.Çalışmada, Diyarbakır ili merkezinde yaşayan 400 kadın tüketici ile birebir görüşülerek gerçekleştirilmiştir. Katılımcılara 34 sorudan oluşan bir anket uygulanmıştır. Elde edilen veriler, SPSS 26.0 paket programı ile analiz edilmiştir. Analiz sonuçlarına göre, kadınların yaşları ile orantılı olarak genellikle zorunlu ihtiyaçların giderilmesi amacıyla yapılan tüketim harcamalarını arttırdıkları ve bunun için de online alışveriş yapma tercihinde bulundukları gözlemlenmiştir.
Yazar isimleri: ['Figen BÜYÜKAKIN']
Yayın Yılı: 29 Haziran 2022
Dergi ismi: Kocaeli Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/kosbed/issue/70717/1120586
Yayın pdf linki: https://dergipark.org.tr/tr/download/article-file/2444324
