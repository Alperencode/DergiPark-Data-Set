Makale Başlığı: Normal İşiten Bireylerde Görsel Dikkat Dağıtıcı Uyaran Varlığında Gürültüde Konuşmayı Ayırt Etme Testinin Değerlendirilmesi
Özet: Bu çalışmada günlük hayatta gürültülü dinleme koşullarında dikkat dağıtıcı uyaranların gürültüde konuşmayı ayırt etme üzerindeki etkisini incelemek amaçlandı. Bu bağlamda görsel dikkat dağıtıcı uyaran varlığının gürültüde konuşmayı ayırt etme performansları üzerindeki etkisi karşılaştırıldı.Çalışmaya, normal otolojik ve odyolojik bulgulara sahip 18-26 yaş aralığında 40 katılımcı (20 Kadın, 20 Erkek) dahil edilldi. Katılımcılara sinyal/gürültü +10 dB HL olacak şekilde gürültüde konuşmayı ayırt etme (GKAE) testi uygulandı. Ardından ikili görev paradigması uygulanarak dikkat dağıtıcı görsel uyaran varlığında GKAE testi uygulandı. Elde edilen skorlar her birey için karşılaştırıldı.Dikkat dağıtıcı görsel uyaran sunularak yapılan GKAE testi skorları ile görsel uyaran sunulmadan yapılan GKAE skorları arasında anlamlı farklılık elde edildi (p<0.05). Dikkat dağıtıcı görsel uyaran sunularak ve sunulmadan yapılan GKAE skorlarının cinsiyete göre dağılımı incelendi ve her iki yöntem içinde anlamlı bir farklılık elde edilemedi (p>0.05). Katılımcıların tekrar etmede en çok zorlandığı kelime %42,5 ile ‘zor’ kelimesi olarak bulundu.Katılımcılara dikkat dağıtıcı uyaran sunularak yapılan GKAE testi skorları, uyaran sunulmadan yapılan GKAE testi skorlarına göre düşük elde edildi. Dikkatin gürültüde konuşmayı ayırt etme test skorlarını etkilediği ve göz önünde bulundurulması gereken bir faktör olduğu sonucuna varıldı.
Yazar isimleri: ['Büşra Nur ESER', 'Beyza ÇANTAK']
Yayın Yılı: 28 Haziran 2022
Dergi ismi: Journal of Innovative Healthcare Practices
Yayın sayfa url: https://dergipark.org.tr/tr/pub/joinihp/issue/70608/1133707
Yayın pdf linki: https://dergipark.org.tr/tr/download/article-file/2498716
