Makale Başlığı: Kitabo Verin ê Hikayeyanê Zazaki Cer Hard Cor Asmen Ser yo Etud
Özet: Hikâye, modern türler içinde sayılır ve ‘olmuş veya olması mümkün olan olayları edebi bir üslupla kısa anlatmak’ olarak tanımlanır. Günümüzde hikâye olarak bilinen kısa olay anlatılı bu tür, klasik dönemlerde ‘destan, menkıbe, kıssa, rivayet, menkıbe ve mesele’ gibi isimlerle bilinen olay anlatılı türlerin devamıdır. Modern edebiyatlarda ilk örneklerin verilmesinde hikâye, etkili bir tür olmuştur. Modern Zaza edebiyatta da ilk örnekler çoğunlukla hikâye şeklinde kaleme alınmıştır. Zaza edebiyatı siyasi baskılar ve toplumsal nedenlere bağlı ilk örneklerini geç bir tarihte verir. Zaza edebiyatında ilk hikâye örneği 1963’te Roja Newe adlı gazetede yayımlanan Macera î Silêmonî Gince adlı hikâyedir. 1979’tan itibaren belirgin olmaya başlayan bu edebiyatta diasporadaki kişilerin gayreti önemlidir. Bu dönemde dergiler, modern Zaza edebiyatının oluşum, ilerleme, bilinme ve vitrine çıkmasında önemli bir rol üstlenir. Tirej, Çıra, Hevi, Kormışkan, Ayre, Piya, Vate, Şewçıla ve Vir gibi dergiler bu bağlamda akla gelen birkaç dergidir. Modern Zaza edebiyatında şiir, hikâye, roman, tiyatro, deneme, anı, biyografi ve mizah gibi modern türlerde 1990’dan bu yana 30 yıl gibi kısa bir sürede 200’den fazla eser yazılmıştır. Bu eserler içinde hikâye kitabları önemli bir yer tutmaktadır. Zazaca olarak yazılan ilk hikâye kitabı Kemal Astare’nin Cer Hard Cor Asmen adlı kitabıdır. Bu çalışmada bu hikâye kitabı inceleme yöntemiyle ele alınacaktır.
Yazar isimleri: ['İbrahim DAĞILMA', 'Elif AVCI']
Yayın Yılı: 22 Temmuz 2022
Dergi ismi: Bingöl Üniversitesi Yaşayan Diller Enstitüsü Dergisi
Yayın sayfa url: https://dergipark.org.tr/tr/pub/buydd/issue/71165/1127333
Yayın pdf linki: https://dergipark.org.tr/tr/download/article-file/2472130
