Makale Başlığı: Serebral Palsili Olgularda Fiziksel Aktivite Düzeyi ile Uyku Kalitesi Arasındaki İlişkinin Değerlendirilmesi
Özet: ÖZETAmaç: Serebral palsili bireylerin motor gelişim ve fonksiyonel kapasiteleri sağlıklı yaşıtlarına göre daha yavaş gelişim göstermektedir. Bu durumun ortaya çıkmasında uykunun ne kadar etkili olduğu bilinmemektedir. Bu çalışma, uyku kalitesinin serebral palsili bireylerin motor gelişim ve fiziksel aktivite kapasiteleri üzerindeki etkisini araştırmayı amaçlamaktadır.Materyal ve Metod:  Çocukların fonsiyonel kapasitelerini belirlemek için 6 Dakika Yürüme Testi, Kas Kuvveti Testleri (Sırt Ekstansör Kas Kuvveti ve Abdominal Kas Kuvveti), Kassal Endurans Testleri (Çömelme Testi, Mekik Testi, Ters Mekik Testi), Esneklik Testleri (Otur-Uzan Testi, Sırt Kasları Esneklik Testi) ve 20 Metre Hızlı Yürüme testlerini uyguladık. Uyku alışkanlıkları ve uykuyla ilişkili sorunlar,  Çocuk Uyku Alışkanlıkları Anketi kullanılarak değerlendirildi.Bulgular: Çalışmaya 48 serebral palsili birey dahil edildi.( ortalama; yaş 10,5 (6-18), VKİ 17,86 (10.52-30)). Bunların 20’si kız, 28’i erkekti. Uyku alışkanlıkları anketi sonuçları ile yürüme ve esneklik testleri sonuçları arasında negatif yönde orta dereceli ilişki olduğu görülürken (p<0,05), kassal kuvvet ve endurans testleri ile ilişki olmadığı görüldü (p0,05). Yürüme ve endurans testleri puanları ile toplam uyku süresi arasında ilişki olmadığı görülürken; tüm egzersiz testleri puanları ile uyku kalitesi verileri arasında korelasyon olduğu tespit edildi.Sonuç: Serebral palsili bireylerde, uyku kalitesi; yürüme, kuvvet, endurans, esneklik gibi fiziksel aktivite düzeyini gösteren parametrelerle değişen seviyelerde ilişkilidir. Bu  nedenle rehabilitasyonda hedeflenen başarının artırılabilmesi için uyku ile ilgili düzenlemeler gerekebilir.
Yazar isimleri: ['Fatih ENZİN', 'Hazel ÇELİK GÜZEL', 'Sevgi FELEK']
Yayın Yılı: 28 Ağustos 2022
Dergi ismi: Harran Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/hutfd/issue/71631/1074911
Yayın pdf linki: https://dergipark.org.tr/tr/download/article-file/2258853
