Makale Başlığı: TÜRKİYE’DE KAMU DENETÇİLİĞİ KURUMU İLE HUKUK DEVLETİ İLKESİ ARASINDAKİ İLİŞKİ
Özet: Kamu denetçiliği ya da diğer adıyla ombudsmanlık, idarenin işlem ve eylemleri dolayısıyla olumsuz bir şekilde etkilenen vatandaşların uğramış oldukları hak kayıplarının giderilmesi konusunda başvurdukları ve diğer denetim mekanizmalarına oranla daha hızlı ve maliyetsiz olan bir denetim mekanizmasıdır. Kamu denetçiliği kurumu, ülkemizde uygulanmaya başlandığı 2012 yılından itibaren çok önemli bir rol üstlenmiş ve vatandaşların sık sık başvuruda bulunduğu bir denetim mekanizması haline gelmiştir. Hukuk devleti ilkesi, kişisel hak ve özgürlüklerin korunmasını, idarenin şeffaflığı ve hesap verebilirliğinin söz konusu olmasını sağladığından kamu denetçiliği kurumu ile hukuk devleti ilkesi arasında bu anlamda çok yakın bir ilişki ve bağ vardır. Bu çalışmanın amacı Türkiye’deki kamu denetçiliği modelinin amacına uygun bir şekilde işleyebilmesi için ne gibi değişikliklere uğraması ve nelerin yanlış yapıldığının ortaya konmasıdır. Hukuk devleti gibi bireylerin temel hak ve özgürlüklerini korumayı amaç eden bir ilke ile kamu denetçiliği gibi yine bireylerin temel hak ve özgürlüklerini idareye karşı koruyan bir denetim mekanizmasının ortak amaçlarını yerine getirirken, birbirleri ile olan ilişkileri bu çalışmanın bir diğer öne çıkarılmak istenen amacını içermektedir.
Yazar isimleri: ['Serden Onur KARACA', 'Gülcan AZİMLİ ÇİLİNGİR']
Yayın Yılı: 28 Kasım 2022
Dergi ismi: Sosyal Bilimler Akademi Dergisi
Yayın sayfa url: https://dergipark.org.tr/tr/pub/sobad/issue/73542/1185918
Yayın pdf linki: https://dergipark.org.tr/tr/download/article-file/2695609
