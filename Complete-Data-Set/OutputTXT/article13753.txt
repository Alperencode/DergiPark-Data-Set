Makale Başlığı: Çocuklarda Genel Anestezi ve Sedasyon Altında Uygulanan Dental Tedavilerin Retrospektif Değerlendirilmesi
Özet: Amaç: Çocuklarda birçok tedavi lokal anestezi yardımıyla yapılabilse de özellikle kooperasyon kurulamayan ve ek sistemik rahatsızlığı ya da özel bir engel durumu olan çocuklarda tedavilerin genel anestezi/sedasyon altında yapılması gerekmektedir. Genel anestezi altında dental tedaviler maliyeti ve risk faktörlerinden dolayı aileler için son tercih olsa da günümüzde uzun sürede tamamlanabilecek tedavilerin genel anestezi altında aynı seansta güvenilir bir şekilde yapılabilmesi bu tedavi seçeneğinin kullanılmasını yaygınlaştırmaktadır.Gereç ve Yöntemler: Bu çalışma, Başkent Üniversitesi Konya Uygulama ve Araştırma Merkezi Pedodonti Kliniği’ ne muayene ve tedavi amaçlı başvuran ve tedavileri genel anestezi/sedasyon altında tamamlanan 1-14 yaş aralığına sahip toplam 1536 çocuk hastanın klinik kayıtlarının retrospektifolarak incelenmesi ile gerçekleştirilmiştir.Bulgular: Genel anestezi/sedasyon altında tedavileri yapılan hastalara 5144 adet restoratif dolgu, 4653 adet pulpa amputasyonu (pulpotomi), 732 adet kanal tedavisi, 967 adet paslanmaz çelik kron uygulaması, 48 adet pediatrik zirkonyum kron uygulaması, 2871 adet diş çekimi, 221 adet fissür örtücü, 23 adet kistik cerrahi, 47 adet labial frenektomi ve 8 adet lingual frenektomi uygulanmıştır. Bu hastaların 28’ inde  (% 1.82) tekrar tedavi gereksinimi duyulmuş ve kısa süreli işlemler için entübe olmadan sadece sedasyon uygulaması ile tedavi altına alınmışlardır.Sonuç: Çocuk diş hekimliğinde genel anestezi/sedasyon altında dental tedaviler, tek seansta tüm dental işlemlerin bitirilmesine olanak sağlaması, tedavi başarısında kooperasyon etkenini ortadan kaldırması ve özellikle engelli çocuklarda yaşam kalitesini yükseltmesi ile sıklıkla tercih edilen bir uygulamadır.
Yazar isimleri: ['Onur GEZGİN']
Yayın Yılı: 24 Ağustos 2022
Dergi ismi: Selcuk Dental Journal
Yayın sayfa url: https://dergipark.org.tr/tr/pub/selcukdentj/issue/72290/1100552
Yayın pdf linki: https://dergipark.org.tr/tr/download/article-file/2362281
