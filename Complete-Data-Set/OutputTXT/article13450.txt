Makale Başlığı: Peroksizom Proliferatör ile Aktive Edilen Reseptör-γ ve İntestinal Mikrobiyotanın Obezite Üzerine Terapötik Etkisi
Özet: Obezite, çevresel ve genetik faktörlerin etkilediği multifaktöriyel bir hastalıktır. Prevalansı son birkaç yılda artarak, gelişmiş ve gelişmekte olan ülkelerde epidemik düzeylere ulaşmıştır. Genetik faktörlerin yanısıra sedanter yaşam tarzı ve yüksek enerjili diyet tüketiminin artması gibi çevresel faktörler ile birlikte enerji dengesinin bozulması obezitenin gelişimine katkı sağlamaktadır. Enerji dengesinde önemli bir rol oynayan ve obezitenin oluşumunda etkisi olduğu düşünülen bir diğer unsur da instestinal mikrobiyotadır. İntestinal mikrobiyota, metabolik, fizyolojik ve immün sistem üzerinde önemli görevler üstlenmektedir. İmmün regülasyonun sağlanabilmesi için mikrobiyal kompozisyonun dengede olması gerekir. Bağırsak florasının kompozisyonunun bozulması olarak tanımlanan disbiyoz gerçekleştiğinde obezite görülmektedir. Yağsız vücut kütlesi, lipid ve glukoz metabolizmasının bir diğer düzenleyicisi de Peroksizom Proliferatör ile Aktive Edilen Reseptör-ɣ’ dır. Ayrıca tip 2 diyabet, obezite ve diğer kronik durumlarda metabolik göstergelerin iyileştirilmesine katkıda bulunur. Metabolizma üzerine etkisi olan bağırsak mikrobiyotası ve Peroksizom Proliferatör ile Aktive Edilen Reseptör-ɣ’ nın obezite ile ilgili yapılan çalışmalarda, yukarıdaki bulguların tümü ile birlikte obezitenin önlenmesi ve patogenezi tersine çevirme adına potansiyel bir terapötik etkisi olduğu ileri sürüldü.
Yazar isimleri: ['Vedat AKTAŞ', 'Şermin DURAK', 'Büşra AKSOYER', 'Ali GÜROL', 'Hayriye Arzu ERGEN', 'Şakir Ümit ZEYBEK']
Yayın Yılı: 28 Mart 2022
Dergi ismi: Sağlık Hizmetleri ve Eğitimi Dergisi
Yayın sayfa url: https://dergipark.org.tr/tr/pub/jhse/issue/69130/1066591
Yayın pdf linki: https://dergipark.org.tr/tr/download/article-file/2226514
