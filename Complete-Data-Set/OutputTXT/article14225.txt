Makale Başlığı: Tüketicilerin Açık Artırma Siteleri Hakkındaki Tutumlarını Belirlemeye Yönelik Bir Uygulama
Özet: Literatürde bu konuda yapılan çalışmaların eksikliği nedeniyle konu ele alınmıştır. Çalışma; tüketicilerin alışveriş alışkanlıkları ile çevrimiçi açık artırma hizmetlerinin kullanımı, hizmet kalitesinde yaşanan sorunların belirlenmesi, tüketicinin istek ve ihtiyaçlarının belirlenerek tüketicilere uygun zaman tasarrufu sağlayan ve yenilikçi hizmetin oluşturulması amacıyla hazırlanmıştır. Tüketiciden tüketiciye açık artırma sistemlerine kapsamlı yaklaşmayı, tüketicilerin e-açık artırma siteleri hakkındaki tutumlarını belirlemeyi amaçladığı için önem arz etmektedir. Anket yöntemi kullanılarak veri toplanmış ve toplanan veriler üzerinde faktör ve Anova analizi uygulaması yapılmıştır. Tüketicilerin açık artırma siteleri hakkındaki düşünceleri “güven”, “satın alma süreci”, “rekabet”, “bütçe” faktörleri çerçevesinde değerlendirilmiştir. Tüketicilerin faktör ve Anova testleri ile tüketici davranışları üzerinde “güven” P: 0,047 < 0,05 gelire bağlı olarak anlamlı şekilde farklılık gösterdiği, “satın alma süreci” P: 0,013 < 0,05 yaşa bağlı olarak anlamlı farklılık olduğu, “rekabet”, P:0,032 <0,05 cinsiyete bağlı olarak anlamlı, “bütçe” P: 0,046 < 0,05) gelire ve eğitime (F: 3, 422 - P: 0,031 <0,05) bağlı olarak anlamlı bir şekilde farklılık gösterdiği tespit edilmiştir.
Yazar isimleri: ['Musa TÜRKOĞLU', 'Gülhan DURAN', 'Serdar YETİŞEN']
Yayın Yılı: 25 Ekim 2022
Dergi ismi: Sosyoekonomi
Yayın sayfa url: https://dergipark.org.tr/tr/pub/sosyoekonomi/issue/73164/996883
Yayın pdf linki: https://dergipark.org.tr/tr/download/article-file/1980181
