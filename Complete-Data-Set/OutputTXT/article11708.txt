Makale Başlığı: Psikolojik Sağlamlık  İle Mesleğe İlişkin Kişisel Eğilim Arasındaki İlişkide Öznel İyi Oluşun Aracı Rolu
Özet: Son yıllarda,  psikolojik danışma eğitimi veren kurumların öğrencilerinin akademik olmayan özellikleriyle ilgili olan mesleğe ilişkin kişisel eğilimlerinin (MİKE) değerlendirilmesi, izlenmesi ve geliştirilmesi gerektiği vurgulanmaktadır. Bu nedenle mesleğe ilişkin kişisel eğilimlerin hangi psikolojik yapılar tarafından yordandığının ortaya çıkarılması daha etkili psikolojik danışman yetiştirmede önemli görünmektedir. Bu araştırmada lisansüstü düzeyde eğitim alan psikolojik danışma ve rehberlik öğrencilerinin, psikolojik /ego sağlamlıklarının MİKE’lerini yordayıp yordamadığı ve bu yordama ilişkisinde öznel iyi oluşlarının aracı rol oynayıp oynamadığı sorusuna yanıt aranmıştır. Araştırmanın yanıt aranan diğer soru lisansüstü psikolojik danışma ve rehberlik öğrencilerinin cinsiyetlerine. eğitimlerinin yüksek lisans ya da doktora düzeyinde olmalarına, çalıştıkları kurum  ve ünvana göre MİKE’lerinin değişip değişmediğidir. Bu amaçla 253 lisansüstü öğrencisinden, altı alt boyutu olan Mesleğe İlişkin Kişisel Eğilimleri Değerlendirme Ölçeği (MİKEDÖ, Öznel İyi Oluş Ölçeği  ve Ego Sağlamlığı Ölçeği aracılığı ile  veri toplanmıştır.  Yapılan hiyerarşik regresyon analizi sonuçları psikolojik danışmanların psikolojik sağlamlıklarının  MİKE’lerini yordadığı ve öznel iyi oluşlarının da  bu yordamada aracı rol oynadığını göstermektedir. Katılımcıların cinsiyetlerine göre MİKE’lerin değişmediği, eğitim düzeylerine göre MİKEDÖ’nün bir alt boyutunda fark olduğu, çalıştıkları kurum ve ünvana göre ise MİKEDÖ’nin toplam puanı ile dört alt boyutunda,  okullarda ve Rehberlik Araştırma Merkezlerinde psikolojik danışman olarak çalışanlar lehine fark olduğu saptanmıştır. Bulgular alanyazına göre tartışılmış ve bazı öneriler sunulmuştur.
Yazar isimleri: ['Fidan KORKUT OWEN', 'Meliha TUZGÖL DOST', 'Emir Tufan ÇAYKUŞ']
Yayın Yılı: 11 Kasım 2022
Dergi ismi: Milli Eğitim Dergisi
Yayın sayfa url: https://dergipark.org.tr/tr/pub/milliegitim/issue/73393/1051527
Yayın pdf linki: https://dergipark.org.tr/tr/download/article-file/2168106
