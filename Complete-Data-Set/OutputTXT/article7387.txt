Makale Başlığı: Fen Bilimleri Öğretmenlerinin İşbirlikli Öğrenme Yönteminin Uygulanabilirliği Hakkındaki Görüşleri
Özet: 21.yy bireylerinden araştırma, sorgulama, merak duyguları ile birlikte takım çalışması ve işbirlikli öğrenme gibi kritik becerileri sergilemesi beklenmektedir. Öğretmenlerin de bu kritik becerileri eğitim ortamına uyarlaması önem arz etmektedir. Bu bağlamda, araştırmada fen bilimleri öğretmenlerinin işbirlikli öğrenme yönteminin uygulanabilirliği hakkındaki görüşlerinin belirlenmesi amaçlanmıştır. Var olan bir durumun meydana gelişine, neden ve niçin sorularına bilimsel ve derinlemesine cevaplar aramak için kullanılan durum çalışması araştırmanın yöntemini oluşturmaktadır. Çalışma grubunu, İç Anadolu bölgesinde yer alan bir ilde görev yapan 22 fen bilimleri öğretmeni oluşturmaktadır. Çalışma grubu kolay ulaşılabilir durum örneklemesi yöntemi ile belirlenmiştir. Demografik bilgilerin toplanması için dört, öğretmenlerin yöntem hakkındaki görüşlerini tespit edebilmek için altı sorudan oluşan yarı yapılandırılmış görüşme formu kullanılmıştır. Görüşmelerde toplanan veriler içerik analizi ile değerlendirilmiştir. Araştırma sonucuna göre fen bilimleri öğretmenleri; (i) işbirlikli öğrenme yönteminin bütün sınıf düzeylerinde ve bütün konularda uygulanabileceği, (ii) derslerde işbirlikli öğrenme yöntemine bazen yer verildiği fakat öğretmenlerin önemli bir kısmının öğrencilerden, yöntemden, okul ve çevresinden, öğretmenlerin kendilerinden ve müfredattan kaynaklanan nedenlerden dolayı yöntemi yeteri kadar kullanamadığı, (iii) yöntemi uygulamaya başlamadan önce kuralların ve yönergelerin öğrencilere, velilere ve idarecilere anlatılmasının uygulama süresince sorunlarla karşılaşılmasını engelleyeceği yönünde görüş belirttikleri tespit edilmiştir.
Yazar isimleri: ['Murat SADİKOGLU', 'Tamer DEMİREL', 'Gamze HASTÜRK']
Yayın Yılı: 21 Temmuz 2022
Dergi ismi: International Journal of Active Learning
Yayın sayfa url: https://dergipark.org.tr/tr/pub/ijal/issue/70606/1056403
Yayın pdf linki: https://dergipark.org.tr/tr/download/article-file/2186537
