Makale Başlığı: Sosyal Dışlanmanın İşsizlik ve Siyasal Katılım İlişkisinin Ortaya Konulmasına Dair Bir Araştırma: Ardahan Üniversitesi İİBF Öğrencileri Örneği
Özet: Genel anlamda sosyal dışlanma; bireylerin ekonomik, sosyal, siyasal ve kültürel yaşama tam olarak katılamadığı bir durumu ve aynı zamanda bu durumu sürdüren süreç olarak tanımlanmaktadır. Sosyal dışlanmanın boyutlarını; siyasal, ekonomik ve sosyal boyut altında ele almak mümkündür. Sosyal dışlanma çok boyutlu bir kavram olmasına rağmen, işsizlikle beraber toplumda daha görünür hale gelmektedir. Bu çalışmada gençlerin sosyal dışlanma, işsizlik, sosyo-ekonomik durum ve siyasal katılım hakkındaki görüş ve farkındalıklarının ortaya konulması amaçlanmıştır. Ardahan Üniversitesi İktisadi ve İdari Bilimler Fakültesi Siyaset Bilimi ve Kamu Yönetimi ile İktisat Bölümü dördüncü sınıfta öğrenim gören öğrencilerle 2018-2019 Eğitim Öğrenim döneminde yapılan alan çalışmasında nicel araştırma yöntemi veri toplama tekniklerinden anket uygulamasına gidilmiştir. Araştırmaya 110 öğrenci katılmış olup veriler, SPSS 20.0 paket programıyla çözümlenmiştir. Çalışmanın sonucunda, işsizliğin sosyal dışlanmaya yol açtığı ve öğrencilerin işsizliğin çözümünde siyasal kurumlara güvenmedikleri ortaya konulmuştur. Bu sonuca ilaveten öğrencilerin işsizlik nedeniyle karşılaşacakları gelir yoksunluğunun sosyal dışlanmaya neden olacağı ve aynı zamanda işsizlik kaygısının psikolojik ve sosyo-ekonomik sonuçlar doğuracağı anlaşılmıştır. İşsizliğin yol açtığı sosyal dışlanma ve siyasi kurumlara güvenin azalmasına çözüm olarak, sosyal içerme kavramı ve refahı artıran sosyal politika önlemlerinin oluşturulması önerisinde bulunulmuştur.
Yazar isimleri: ['Sibel CENGİZ', 'Kutay ÜSTÜN', 'Berivan VARGÜN']
Yayın Yılı: 30 Haziran 2022
Dergi ismi: Uluslararası İnsan Çalışmaları Dergisi
Yayın sayfa url: https://dergipark.org.tr/tr/pub/uicd/issue/70572/1124014
Yayın pdf linki: https://dergipark.org.tr/tr/download/article-file/2458415
