Makale Başlığı: Otomobil Fiyatlarının Düşürülmesinde Vergi Geliri Azaltılmadan Tercih Edilebilecek Vergilendirme Yöntemleri
Özet: Hukuki güvenlik ve mali istikrar bakımından mali yüklerin hesap edilebilir ve  öngörülebilir  olması  gerekir.  Ancak,  olağanüstü  dönemlerde  kamu  gelirini  hızlı  bir  şekilde  artırabilecek  politika  uygulamaları  ancak  dolaylı  vergilerle  mümkün  olmaktadır.  Hızlı  maliye  politikası  kararları  alabilmesi  için   cumhurbaşkanına   alt   ve   üst   sınırı   belirleme   yetkisi   çoğunlukla   dolaylı  vergilerde  verilmektedir.  Vergilendirme  dönemlerinin  kısa  olması  dolaylı   vergilerde   politika   değişikliğinde   vergi   geliri   üzerinde   hızlı   etki  sağlayabilmektedir.  Konjonktürel  ve  siyasi  koşullar  temel  tüketim  malları üzerindeki dolaylı vergi yükünü artırma olanağını tercih edilebilir bırakmamıştır.   Diğer   taraftan   ağırlıklı   olarak   ithalata   dayalı   otomotiv   sektöründe  piyasaya  arz  edilen  özellikle  otomobillerin  çoğunlukla  lüks  tüketim  ürünü  olarak  kabul  edilmesi,  bu  ürünler  üzerinde  özel  tüketim  vergisinin artırılması, vergi adaleti bakımından sorunlu görülmemektedir. Ancak,   özel   tüketim   vergisinde   yapılan   artışlar   otomotiv   sahipliği   maliyetini yükseltmiştir. Bu da özel tüketim vergisi artışından etkilenmemiş olmasına   karşın   ikinci   el   araçlara   talebi   artırarak   bu   segmentte   de   fiyatların  yükselmesine  sebep  olmuştur.  Otomotivde  uygulanan  yüksek  ÖTV kapitalizasyon etkisi göstererek fiyatlarla yansıtılabilir hale gelmiştir. Bu   durum   otomobil   fiyatlarının   sürekli   olarak   yükselmesine   sebep   olmuş  ve  otomobili  yatırım  aracı  haline  getirmiş,  tasarruflardan  üretime  yönlenebilecek  sermayenin  azalmasına  neden  olarak  olumsuz  dışsallık  ortaya   çıkarmıştır.   Çalışmamızda   vergi   geliri   azaltılmadan   verginin   amortisman  etkisi  ile  tasarrufların  verimli  yatırım  alanlarına  yönlenmesi  ve otomobil fiyatlarının nasıl düşürülebileceği tartışılmıştır.
Yazar isimleri: ['Memduh ASLAN']
Yayın Yılı: 22 Kasım 2022
Dergi ismi: Maliye Çalışmaları Dergisi
Yayın sayfa url: https://dergipark.org.tr/tr/pub/jpfs/issue/73500/1163592
Yayın pdf linki: https://dergipark.org.tr/tr/download/article-file/2602738
