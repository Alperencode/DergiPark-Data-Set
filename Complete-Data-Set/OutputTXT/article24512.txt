Makale Başlığı: Siber Dünyanın Riskleri, Kişilerin ve Devletlerin Alabileceği Önlemler
Özet: Dünyayı örümcek ağı gibi saran sanal ağların oluşturduğu siber alan insanlara büyük kolaylıklar sağlamasının yanında ciddi riskleri de bünyesinde barındırmaktadır. İnsanların teknolojiden yararlanması onların hayatlarını kolaylaştırmanın yanında, belli merkezlerce kontrollerine imkân da tanımaktadır. İnternet üzerinden yapılan her işlem, kullanıcılar hakkında yapılan analizlere veri tabanı oluşturmaktadır. Teknolojiyi elinde bulunduran devletler uluslararası hukuki boşluktan yararlanarak devlet dışı aktörler üzerinden hasımlarına zarar verebilmektedir. Kötü niyetli hackerler ahlaki sorumluluk duymadan insanların bilgilerini kendi amaçları doğrultusunda kullanabilmektedir. Sanal dünyada yapılan bilgi devşirme ve manipüle davranışlarına karşı ise insanların savunma mekanizmaları yetersiz kalmaktadır. Devletlerarası rekabet de sanal alana kaymış ve rakip görülen tarafın ekonomisinden sağlığa, siyasete ve askeri alanlara kadar bilgileri kısa sürede toplanabilirken zorlayıcı önlemler hayata geçirilebilmektedir. Sanal tehlikelerden korunmanın en garanti yolu, onu kullanmamaktır. Ancak kişiler interneti kullanmasa bile devletler kamu hizmetlerinin büyük bir bölümünü bilişim sistemleri üzerinden yapmakta ve vatandaşlarının bilgilerini bazen koruyamamaktadır. Uluslararası yasaların yetersiz olması ise etkin güçlerce sanal saldırıların baskı unsuru olarak kullanılmasına zemin hazırlamaktadır. Saldırıya uğrayan tarafın meşru müdafaa hakkının bulunup bulunmadığı ise tartışmalıdır. Klasik Birleşmiş Milletler (BM) sisteminin sanal mağdurlara yönelik alacağı önlemlerin yetersiz olacağı düşünüldüğünde, siber suçlarla ilgili uluslararası toplumun ortak bir kavram oluşturması, insanların mahremiyetlerinin korunması ve suçluların cezasız kalmaması için ortak aklın hayata geçirilmesi gerekmektedir. Bu çalışmada kişilerin, kurumların ve devletlerin karşı karşıya kaldığı sanal tehditlerin neler olduğu üzerinde durulacaktır. Sanal alanı kötü niyetle kullananlara karşı, ulusal ve uluslararası alanda alınabilecek önlemler ve devletleri hedef alan saldırılarda meşru müdafaa hakkının kullanılıp kullanılamayacağı incelenecektir.
Yazar isimleri: []
Yayın Yılı: 31 Temmuz 2018
Dergi ismi: Cyberpolitik Journal
Yayın sayfa url: https://dergipark.org.tr/tr/pub/cyberj/issue/39157/460311
Yayın pdf linki: https://dergipark.org.tr/tr/download/article-file/536214
