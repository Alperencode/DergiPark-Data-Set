Makale Başlığı: TÜRKİYE’DE YÜKSEKÖĞRENİME YÖNELİK SOSYAL POLİTİKA ANALİZİ
Özet: Eğitim bireyin yaşadığı çevre içinde bilinçli, nitelikli ve entelektüel açıdan gelişmesine olanak sağlayan en temel haklardan biridir. Devletler eğitim gibi temel hizmetlere yönelik sosyal politikaları üretmek, geliştirmek zamanın koşul ve ihtiyaçlarına çözüm üretecek biçimde güncellemekle yükümlüdür. Bu göreviyle kalkınmayı, ekonomik gelişmeyi ve refah seviyesini artırmayı hedeflemektedir. Günümüzde 12 yıl zorunlu olan temel eğitim hizmetinin devlet tarafından ücretsiz sunulduğu devamında da çok sayıda kamu ve özel yükseköğretim kuruluşlarının bulunduğu bilinmektedir. Nitelikli eleman yetiştirme konusunda önemli eğitim kurumlarından olan üniversiteler eğitim sisteminde oldukça kilit bir noktada yer almaktadır. Özellikle sanayi devrimiyle birlikte kol gücü hakimiyetinin teknolojiye kayması ile nitelikli elemanlara duyulan ihtiyaç da artmıştır. Bununla birlikte kadının iş gücüne katılımının artmasında kent yaşamının ekonomik yetersizliklere ve hanedeki görevlerin çoğalmasına sebep olarak özellikle yükseköğretime yönelime artışın olduğu görülmektedir. Bu çalışma günümüzde nitelikli eleman yetiştirme konusunda temel eğitim kurumlarından olan üniversitelere ayrılan bütçeyi incelemek ve üniversitelere devamlılık açısından cinsiyet dağılımını değerlendirmek adına kaleme alınmıştır.
Yazar isimleri: ['Safiye Elif CIBIR']
Yayın Yılı: 30 Haziran 2022
Dergi ismi: Sosyal Politika ve Sosyal Hizmet Çalışmaları Dergisi
Yayın sayfa url: https://dergipark.org.tr/tr/pub/spshcd/issue/71000/1057240
Yayın pdf linki: https://dergipark.org.tr/tr/download/article-file/2189744
