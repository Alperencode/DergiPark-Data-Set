Makale Başlığı: Ekonomi ve Dış Ticaret Politikası Belirsizliklerinin ABD-Çin Dış Ticaret Dengesine Etkileri: Sınır Testi ve ARDL ile Bir Analiz
Özet: Bu araştırmada ABD ve Çin’deki ekonomik ve ticaret politikası belirsizliklerindeki artışların, ABD’nin Çin’e karşı olan dış ticaret dengesi üzerindeki etkileri, 2000:Q1-2021:Q3 dönemi verileri kullanılarak Ng-Perron birim kök testi, Sınır Testi ve ARDL yöntemleri ile analiz edilmiştir. Analizler sonucunda; ABD’nin ekonomi politikalarındaki belirsizliklerin artmasının ABD’nin Çin’e olan dış ticaret dengesini uzun dönemde olumlu yönde etkilediği, Çin’in ekonomi politikalarındaki belirsizliklerin artmasının ise ABD’nin Çin’le olan dış ticaret dengesini hem uzun hem de kısa dönemde de olumsuz yönde etkilediği bulgusuna ulaşılmıştır. ABD’deki ticaret politikalarındaki belirsizliklerin artmasının ABD’nin Çin’le olan dış ticaret dengesi üzerinde anlamlı bir etkisinin olmadığı görülürken, Çin’deki ticaret politikalarındaki belirsizliklerin artmasının ise ABD’nin Çin karşısındaki dış ticaret dengesini kısa ve uzun dönemlerde olumsuz yönde etkilediği gösterilmiştir. Tüm bu emareler ABD’nin Çin’e karşı uyguladığı ticari yaptırımların kendisine fayda sağlamadığına işaret etmektedir. Diğer taraftan reel döviz kurundaki artışların, ABD’nin dış ticaret dengesini kısa dönemde de uzun dönemde de olumsuz yönde etkilediği görülmüştür. Bu nokta, ABD’nin Çin’e karşı kur baskısına ilişkin politikalarının haklılığına dayanak teşkil etmektedir.
Yazar isimleri: ['Oğuzhan ÖZÇELİK']
Yayın Yılı: 14 Eylül 2022
Dergi ismi: Fiscaoeconomia
Yayın sayfa url: https://dergipark.org.tr/tr/pub/fsecon/issue/72567/1087191
Yayın pdf linki: https://dergipark.org.tr/tr/download/article-file/2307131
