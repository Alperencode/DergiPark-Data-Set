Makale Başlığı: İnsülin benzeri büyüme faktörü miyokard infarktüsünden on ay sonra prognozu etkiler mi?
Özet: Amaç: Akut miyokard infarktüslü (AMİ) hastalarda insülin benzeri büyüme faktörü-1 (İGF-1) düzeylerini araştırdık ve IGF-1’de bir azalmanın uzun vadeli prognozu etkileyip etkilemeyeceğini belirlemeyi amaçladık.Yöntemler: AMİ nedeniyle hastanemize başvuran 65 hasta ve 25 sağlıklı kontrol birey çalışmaya dahil edildi. İGF-1 ve insülin benzeri büyüme faktörü bağlayıcı protein-3 (IGFBP-3) seviyelerini belirlemek için AMİ’ den sonra en erken zamanda ve 10 ay sonra tüm hastalardan ve kontrol grubundan kan örnekleri alındı. Hastalar AMİ’ den 10 ay sonra kardiyak olayları açısından değerlendirildi.Bulgular: İGF-1 düzeyleri, AMI hastalarında sağlıklı kontrollerden daha yüksekti (p = 0,002); 10 ay sonra, hem İGFBP-3 hem de İGF-1 seviyeleri daha yüksekti. Düşük ve yüksek İGF-1 ve IGFBP-3 düzeyleri olan hastalarda kardiyak olay oluşumunda anlamlı fark bulunmadı (hem başlangıç ​​hem de 10 aylık değerler için).Sonuç: Serum total İGF-1 ve İGFBP-3 düzeyleri, AMİ hastalarında kontrol hastalarına göre daha yüksekti; ancak, İGF-1 ve iGFBP-3 seviyeleri ile AMİ sonrası 10 aylık dönemde kardiyak olaylar arasında korelasyon bulunamadı. AMİ sonrası İGF-1 ve İGFBP-3 düzey normalleşmesi için gereken süreyi netleştirmek ve AMİ sonrası hastaların uzun dönem prognozu üzerindeki etkilerini belirlemek için ilave çalışmalara ihtiyaç vardır.
Yazar isimleri: ['Yücel YILMAZ', 'Mustafa DURAN', 'Fatih TANRIVERDİ', 'Namık Kemal ERYOL']
Yayın Yılı: 1 Haziran 2020
Dergi ismi: Ortadoğu Tıp Dergisi
Yayın sayfa url: https://dergipark.org.tr/tr/pub/ortadogutipdergisi/issue/51958/506160
Yayın pdf linki: https://dergipark.org.tr/tr/download/article-file/936637
