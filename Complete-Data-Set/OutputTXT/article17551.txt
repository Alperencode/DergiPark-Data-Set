Makale Başlığı: Caz Müziğinin Farklı Grafik Yorumları: İzmir Avrupa Caz Festivali Afişleri
Özet: Bu çalışmada İzmir Kültür Sanat ve Eğitim Vakfı’nın düzenlediği İzmir Avrupa Caz Festivali afiş yarışmasında derece alan tasarımların caz müziğinin doğası ile bağlantıları araştırılmaktadır. İçeriği itibariyle caz müziğinin, afiş tasarımının ve uzun soluklu ulusal bir tasarım etkinliğinin yollarının kesiştiği bu araştırmada caz müziğinde öne çıkan doğaçlama, deneysellik, ifade, yorum, üslup gibi kavramların afişlerde kendine nasıl yer bulduğu incelenmektedir. Çalışmanın amacı, derece alan afişlerin tekil değerlendirmelerini yapmanın ötesinde, uzun yıllara yayılan yarışma aracılığıyla oluşan kümülatif bilgiyi ortaya koymaktır. Bu amaçla; caz müziğinin doğaçlama ve deneysellikten beslenen köklerine işaret eden giriş bölümünün ardından, etkinliğe dair bir fikir sunması adına İzmir Kültür Sanat ve Eğitim Vakfı ve Avrupa Caz Festivali’nin kısa tarihçesine değinilmektedir. Yirmi yıla yaklaşan tarihinde 600’den fazla caz afişi barındıran bu etkinliğe dair çalışmaya dâhil edilen örnekler, makalede görsel sayısının on iki ile sınırlı olması nedeniyle son dört yılda ilk üçe giren afişten oluşmaktadır. Bu etkinlik serisinin caz müziğinin özgürleştirici doğası ile afiş tasarımını buluşturarak genç kuşak tasarımcılara doğaçlama, deneysellik ve ifadeye dayanan bir üretim alanı yarattığını; sadece İzmir’in kimliğine değil aynı zamanda çağdaş Türk grafik tasarım dağarcığına da katkı sunmaktadır. Sonuç olarak, farklı sanat dalları arasındaki geçişliliğin doğurduğu potansiyellerin gözlemlenmesi adına güzel bir örnek oluşturan bu gibi platformların sayısının artması, uzun yıllar boyunca düzenli periyodlarla sürdürülmesi, gelenekselleşirken güncelliğini koruması, sistemli şekilde arşivlenmesi, akademik incelemelere konu edilmesi, çeşitli iş birlikleri ve katılımlar yoluyla desteklenmesi ulusal kültür tarihinin inşasında önemli bir rol üstlenmektedir.
Yazar isimleri: ['Sevgi ARI']
Yayın Yılı: 30 Eylül 2022
Dergi ismi: Yedi
Yayın sayfa url: https://dergipark.org.tr/tr/pub/yedi/issue/71473/1143908
Yayın pdf linki: https://dergipark.org.tr/tr/download/article-file/2538852
