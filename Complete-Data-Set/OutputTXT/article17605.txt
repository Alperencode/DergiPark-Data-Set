Makale Başlığı: İNTERNET ORTAMINDAKİ FUTBOL TAKIMI TARAFTARLARININ FUTBOLCULARA KARŞI NEFRET SÖYLEMİ
Özet: Yaşadığımız çağ enformasyon çağıdır. Bu dönemde bilgi elde etmek diğer çağlara nazaran daha kolay ve daha ucuz durumdadır. İhtiyaçlar doğrultusunda yirminci yüzyılın en büyük devrimi olarak nitelendirilen internetin buluşu teknolojinin ilerlemesinin bu denli olmasındaki en büyük etkendir. İnternetin doğuşu ve her gün yeni özellikler kazanması birçok yeni kavramın hayatımıza girmesine neden olmuştur. Bu kavramlardan biri de yeni medya kavramıdır. Bu internet altyapılı ortamlar bireylere hem olumlu hem olumsuz değişkenleri bir arada sunmuştur. Bu olumsuzluklardan biri nefret söyleminin dijital alanlarda yer edinmesidir. Nefret söylemi doğuştan gelen insanların seçme şansının olmadığı özelliklerinin başkalarına karşı bir üstünlük eğilimi ve bundan dolayı kendinden olmayana karşı bir şiddet biçimidir. İnsanların internet ortamının sunduğu denetimsizlik ve anonimlik özellikleri fırsata çevirmesi, söz konusu nefret söylemini daha da görünür hale getirmiş ve körüklemiştir. Bu çalışmada internet ortamında bulunan futbol taraftarlarının nefret söylemine maruz kalan futbolcular üzerine bir araştırma yapılacaktır. Aynı zamanda çalışmada bu tarz söylemlerin sıklıkla yaşandığı forum siteleri, bloglar ve sosyal medya platformları üzerinden seçilen paylaşımların ekran görüntüleri alınıp içerik analizi yöntemiyle araştırma yapılacaktır.
Yazar isimleri: ['Sefa HARRANOĞLU', 'Deniz YENGİN']
Yayın Yılı: 31 Ağustos 2022
Dergi ismi: Yeni Medya Elektronik Dergisi
Yayın sayfa url: https://dergipark.org.tr/tr/pub/ejnm/issue/72436/1121107
Yayın pdf linki: https://dergipark.org.tr/tr/download/article-file/2446390
