Makale Başlığı: Periaortic Adipose Tissue Index: A New Approach to the Relationship between Coronary Stenosis Severity/Lesion Complexity and Periaortic Adipose Tissue
Özet: Periaortik yağ dokusu (PYD) ile ateroskleroz ile ilişkilidir. PYD ile koroner darlık ciddiyeti konvansiyonel koroner anjiyografi (KAG) ile değerlendirilmemiştir. Çalışmanın amacı, PYD ile koroner darlık ciddiyeti/yaygınlığı arasındaki ilişkiyi saptamak, ek olarak, PYD’den türetilen yeni bir indeks olan periaortik yağ dokusu indeksi (PYDI) ile değerlendirmektir. Ocak 2017 ile Ocak 2022 tarihleri arasında KAG ve toraks bilgisayarlı tomografisi (BT) yapılan hastalar çalışmaya dahil edildi. PYD volümü BT görüntüleri değerlendirilerek, PYDI ise, PYD volümünün desendan aort çevresine bölünmesiyle hesaplandı. KAG’de ≥%50 darlık varlığına göre hastalar iki gruba ayrıldı. PYD ve PYDI'nın SYNTAX puanı ile korelasyonu değerlendirildi. Çalışmamızda 263 hasta [ortalama yaş 64.5(54/72), erkek 164 (%62.4)) değerlendirildi. 181 hastada (%68.8) ciddi KAH görüldü. Ciddi darlık bulunanlarda PYD hacmi ve PYDI anlamlı olarak daha yüksekti (her ikisi için p<0,001). PYD ve PYDI, KAH risk faktörleri ile birlikte değerlendirildiğinde, PYDI ile ciddi KAH arasında bağımsız bir ilişki bulundu (β:0.581, p:0.097, β:0.968, p:0.006, sırasıyla). SYNTAX skoru ile PYD ve PYDI arasında korelasyon bulunmadı (r:-0.026, p:0.73, r:-0.019, p:0.19, sırasıyla). Çalışmamızda PYD ve PYDI ciddi koroner darlığı bulunanlarda daha yüksekti, ayrıca PYDI ile ciddi darlık arasında bağımsız bir ilişki mevcuttu. PYD ve PYDI ile SYNTAX skoru arasında ilişki saptamadık.
Yazar isimleri: ['Ertan AKBAY', 'Sinan AKINCI', 'Ibrahim UYSAL', 'Adem ADAR', 'Ali ÇONER', 'Haldun MÜDERRİSOĞLU']
Yayın Yılı: 30 Ağustos 2022
Dergi ismi: Journal of Experimental and Clinical Medicine
Yayın sayfa url: https://dergipark.org.tr/tr/pub/omujecm/issue/72455/1113825
Yayın pdf linki: https://dergipark.org.tr/tr/download/article-file/2416194
