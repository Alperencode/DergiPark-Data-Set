Makale Başlığı: Lisânüddîn İbnü’l-Hatîb’in Dîvânında Kur’ân İktibâsları
Özet: Kuzey Afrika’nın fethini tamamlayan Müslümanlar 711 yılında İber yarımadasına yönelmişler ve üç yıl süren fetih faaliyetleri neticesinde 714 yılında yarımadanın büyük bir bölümünü ele geçirmişlerdir. 1492 yılına kadar birçok farklı İslâm devletinin hüküm sürdüğü İber yarımadasında son olarak Benî Ahmer devleti söz sahibi olmuştur. Endülüs’te İslâm hâkimiyeti süresince birçok eşsiz sima yetişmiştir. Bu simalardan birisi ise Lisânüddîn İbnü’l-Hatîb’tir. Endülüs’te Benî Ahmer döneminde yetişen İbnü’l-Hatîb, dönemin meşhur hocalarından ders almış ve birçok öğrenci yetiştirmiştir. İki kez vezirlik makamında bulunan İbnü’l-Hatîb, aynı zamanda iyi bir tarihçi ve ediptir. Başta tarih ve coğrafya olmak üzere birçok alanda eşsiz eserler kaleme almıştır. Hatta Endülüs tarihi ve coğrafyasının onun eserleri sayesinde günümüze ulaştığını söylemek yanlış olmayacaktır. İbnü’l-Hatîb’in günümüze ulaşan eserlerinden birisi ise iki ciltten oluşan divanıdır. İçerisinde hemen hemen her temaya dair şiirler barındıran divanda öne çıkan edebi sanatlardan birisi ise iktibâs sanatıdır. Yapılan bu çalışmada İbnü’l-Hatîb’in yaşadığı dönem ana hatlarıyla ele alınmış, İbnü’l-Hatîb’in hayatı hakkında bilgiler verilmiş ve şiirlerinde kullanmış olduğu iktibâs örnekleri gösterilmiştir.
Yazar isimleri: ['Mahmut ÜSTÜN']
Yayın Yılı: 28 Temmuz 2022
Dergi ismi: Kafkas Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/kafkasilahiyat/issue/68762/1114921
Yayın pdf linki: https://dergipark.org.tr/tr/download/article-file/2420666
