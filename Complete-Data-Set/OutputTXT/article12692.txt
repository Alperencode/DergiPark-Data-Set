Makale Başlığı: Gürcistan Kavakçılığını Geliştirme Projesi Fidanlık Aşaması Sonuçları
Özet: Türkiye-Gürcistan işbirliği kapsamında, ‘‘Gürcistan Kavakçılığını Geliştirme’’ projesi hazırlanarak, uygulamaya geçirilmiştir. Projenin ilk aşamasını oluşturan fidanlık denemeleri için Kavak ve Hızlı Gelişen Orman Ağaçları Araştırma Enstitüsü Müdürlüğü’ne ait klon bankasından 20 adet kavak klonu seçilmiştir. Kontrol klonu olarak Gürcistan’ın doğal kavak türleri (Populus alba ve Populus pyramidalis) kullanılmıştır. Gürcistan’ın Gori ve Jighaura fidanlıklarında iki deneme alanı tesis edilmiştir. Varyans analizi sonuçlarına göre, klonların çap ve boy büyümeleri ile yaşama oranları açısından hem bölgeler (Gori ve Jighaura) hem de bölgelerde klonlar arasında farklılık olduğu belirlenmiştir. Genel olarak denenen klonlar, kontrol materyallerinden daha başarılı olmakla birlikte Gori bölgesinde İzmit ile 89M044, Jighaura bölgesinde ise 89M060 ile 89M061 klonları en iyi büyüme performansını göstermişlerdir. Her iki deneme alanın birlikte değerlendirilmesi sonucunda ise, 89M044 klonu en başarılı klon olmuştur.
Yazar isimleri: ['Selda AKGÜL', 'Margalita BACHİLAVA', 'Ercan VELİOĞLU', 'Emrah ÖZDEMİR', 'Nana GOGİNASHVİLİ']
Yayın Yılı: 15 Aralık 2022
Dergi ismi: Ormancılık Araştırma Dergisi
Yayın sayfa url: https://dergipark.org.tr/tr/pub/ogmoad/issue/68488/1098736
Yayın pdf linki: https://dergipark.org.tr/tr/download/article-file/2354304
