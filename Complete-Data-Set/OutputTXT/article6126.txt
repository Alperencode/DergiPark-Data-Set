Makale Başlığı: Öğretmenlerin Örgüt İklimine İlişkin Görüşleri: Bir Durum Çalışması
Özet: Bu çalışmanın amacı, öğretmenlerin okullarının iklimine yönelik görüşlerini incelemektir.Araştırma, 2020-2021 eğitim-öğretim yılında Ankara’da bulunan bir ortaokulda görev yapanöğretmenler arasından, gönüllülük esas olmak kaydı ile maksimum çeşitlilik ve ölçüt örneklemeyöntemi ile seçilen öğretmenler ile gerçekleştirilmiştir. Araştırma nitel araştırma yöntemi ileyürütülmüş olup durum desenindedir. Araştırmada veri toplama aracı olarak araştırmacılartarafından geliştirilmiş olan yarı yapılandırılmış görüşme formu, verilerin analizinde ise içerikanalizi kullanılmıştır. Araştırmanın sonuçlarına göre; öğretmenler okullarındaki iklimi kapalıbulduklarını, okulda kendilerini iyi hissetmediklerini, okulda gruplaşmalar yaşansa da genelolarak iletişimlerinin kendi gruplarında iyi olduğunu ve güveni kendi grupları arasındasağladıklarını belirtmişlerdir. Öğretmenler okullarının ikliminin öncelikli olarak okul yönetimi,meslektaşları arasındaki iletişim ve okulun çevresi tarafından etkilendiğini vurgulamışlardır.Ayrıca veliler ile iletişimi, okulun fiziki donanımı, okul kuralları ve öğretmen sirkülasyonu okuluniklimine etki etmektedir. Araştırmada bulgulara dayalı olarak; güçlü, olumlu ve sağlıklı bir örgütikliminin oluşturulmasına yönelik öneriler sunulmuştur.
Yazar isimleri: ['İlknur ÇETİNKAYA', 'Didem KOŞAR']
Yayın Yılı: 29 Ağustos 2022
Dergi ismi: Gazi Üniversitesi Gazi Eğitim Fakültesi Dergisi
Yayın sayfa url: https://dergipark.org.tr/tr/pub/gefad/issue/72357/1109136
Yayın pdf linki: https://dergipark.org.tr/tr/download/article-file/2397576
