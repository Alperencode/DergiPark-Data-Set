Makale Başlığı: Faaliyet Tabanlı Maliyetleme Sisteminin Özel Eğitim Kurumlarında Uygulanması
Özet: Maliyet muhasebesi, işletmelere verecekleri stratejik kararlarda kritik bilgiler sunmaktadır. Ancak geleneksel maliyetleme, sadece faaliyet tabanlı maliyetleme sisteminde görülebilen gizli bilgileri ortaya çıkarmakta yetersiz kalabilmektedir. Faaliyet tabanlı maliyet sistemi, geleneksel maliyet sisteminin aksine maliyetleri işletmelerin faaliyetlerine atamaktadır. Faaliyet tabanlı maliyetleme sistemi işletmelerin kar maksimizasyonu sağlamak ve rekabet avantajı elde etmek için her bir faaliyetinin etkinliğinin denetlenmesine, bu doğrultuda değer yaratmayan faaliyetlerin belirlenmesine ve ortadan kaldırılmasına yardımcı olmaktadır. Bu araştırmanın amacı, faaliyet tabanlı maliyet sisteminin özel eğitim kurumlarında uygulanmasını ve çıktılarının geleneksel maliyet sisteminden nasıl farklılaştığını gözler önüne sermektir. Sonuçlar, geleneksel maliyet sisteminin işletmeler için değerli sinyalleri yakalamak konusunda yetersiz kaldığına dair güçlü kanıtlar sunmaktadır. Bu açıdan, faaliyet tabanlı maliyetleme sistemi, geleneksel maliyet sisteminin bir alternatifi olarak değil; tamamlayıcı, işletmelerin daha etkin karar vermelerine yardımcı ve geleneksel maliyet sisteminin potansiyel hatalı yönlendirmelerinin önüne geçen bir sistem olarak düşünülmelidir.
Yazar isimleri: ['Günay Deniz DURSUN']
Yayın Yılı: 31 Temmuz 2022
Dergi ismi: Ida Academia Muhasebe ve Maliye Dergisi
Yayın sayfa url: http://www.idaacademia.org/tr/pub/issue/71593/1083867
Yayın pdf linki: https://dergipark.org.tr/tr/download/article-file/2294130
