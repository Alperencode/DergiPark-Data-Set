Makale Başlığı: COVID-19 PANDEMİ SÜRECİNİN SAĞLIK ÇALIŞANLARININ MÜZİK BEĞENİLERİ ÜZERİNDEKİ ETKİLERİ
Özet: İçinde bulunduğumuz Covid-19 pandemi sürecinin dünya çapında başta sağlık olmak üzere siyasal, ekonomik ve sosyal alanlarda yıkıcı etkileri olduğu şüphe götürmez bir gerçekliktir. Bu salgına karşı en ön cephede savaş verenlerin başında kuşkusuz sağlık çalışanları gelmektedir.Toplumun her kesiminin derinden etkilendiği ve iki yılı aşkın süredir salgınla mücadeledeki bu süreçte, ön saflarda görev yapan sağlık çalışanları toplumsal yapıda en çok etkilenen grup olarak karşımıza çıkmaktadır. Salgın sürecinin sağlık çalışanlarının müzik beğenilerine etkilerinin araştırıldığı İnönü Üniversitesi Turgut Özal Tıp Merkezi doktor ve hemşireleri ile yapılan bu çalışma, durum tespiti yapmaya yönelik olup betimsel bir özellik sergilemektedir. Araştırmada, kişisel görüşmeler ve bunun yanı sıra ulaşılabilen 56 örnekleme yarı yapılandırılmış anket uygulanarak konuya yönelik daha kapsamlı bir görüş elde edilmeye çalışılmıştır. Araştırma sonuçlarından birkaçı sıralanacak olursa: Sağlık çalışanlarının büyük bir bölümünün bu süreçte duygusal olarak etkilendiği, işitsel dünyasının ve müzik beğenilerinin değiştiği elde edilen bulgular arasındadır.
Yazar isimleri: ['Mehmet Emin ŞEN', 'Hilal KAYABAŞ']
Yayın Yılı: 15 Ağustos 2022
Dergi ismi: İnönü Üniversitesi Kültür ve Sanat Dergisi
Yayın sayfa url: https://dergipark.org.tr/tr/pub/ijca/issue/71606/1094493
Yayın pdf linki: https://dergipark.org.tr/tr/download/article-file/2336965
