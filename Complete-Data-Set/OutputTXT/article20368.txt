Makale Başlığı: Coğrafya ders kitaplarındaki etkinliklerin öğrenme alanları ve eleştirel düşünme becerisi bağlamında analizi
Özet: Bu araştırmada ortaöğretim coğrafya ders kitaplarındaki etkinliklerin öğrenme alanları ve eleştirel düşünme becerisi bağlamında incelenmesi amaçlanmıştır. Araştırmada nitel araştırma yöntemlerinden doküman analizi yöntemi kullanılmıştır. Araştırma verileri coğrafya ders kitaplarında (9,10,11 ve 12. Sınıf) yer alan 222 etkinlikten oluşmuştur. Veriler araştırmacılar tarafından hazırlanan forma göre içerik analiziyle çözümlenmiştir. Araştırmanın sonucunda, ders kitaplarındaki etkinliklerin, ağırlıklı olarak “Doğal Sistemler” ve “Beşeri Sistemler” öğrenme alanında bulunduğu tespit edilmiştir. Ders kitaplardaki etkinliklerin, eleştirel düşünme becerisi bağlamında ise çoğunlukla “yorumlama” boyutunda olduğu saptanmıştır. Bu durum coğrafya ders kitaplarında yer alan etkinliklerin genel olarak öğrencilerin “coğrafi bilgileri anlama, sınıflandırma ve argümanları tartışma” gibi düşünsel süreçlerini destekleme eğiliminde olduğunu göstermektedir.
Yazar isimleri: ['Cennet ŞANLI', 'Turhan ÇETİN']
Yayın Yılı: 30 Eylül 2022
Dergi ismi: lnternational Journal of Geography and Geography Education
Yayın sayfa url: https://dergipark.org.tr/tr/pub/igge/issue/72781/1137990
Yayın pdf linki: https://dergipark.org.tr/tr/download/article-file/2515826
