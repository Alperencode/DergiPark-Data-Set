Makale Başlığı: Kastamonu Senatörleri ve Cumhuriyet Senatosu'ndaki Faaliyetleri (1961-1980)
Özet: Bu çalışmada Kastamonu senatörlerinin seçimi, özgeçmişleri ve senato faaliyetleri ele alınmıştır. Araştırmanın ana kaynağını Kastamonu senatörlerinin TBMM’deki özgeçmişleri ve seçim mazbataları, Resmî Gazete ve Kastamonu’da çıkan yerel gazeteler, Cumhuriyet Senatosu Tutanak Dergileri ve konu ile ilgili TBMM yayınları oluşturmaktadır. 27 Mayıs 1960’ta Türk Silahlı Kuvvetlerinin ülke yönetimine el koymasının ardından kabul edilen 1961 Anayasası ile çift meclisli sisteme geçilmiştir. 1961-1980 yılları arasında TBMM’nin bir kanadını Millet Meclisi diğer kanadını Cumhuriyet Senatosu oluşturmaktadır. Halk arasında “okumuşlar meclisi” olarak da bilinen Cumhuriyet Senatosu tabii üyeler, Cumhurbaşkanınca seçilen üyeler ve genel oyla seçilen 150 üyeden oluşmaktadır. Cumhuriyet Senatosu üyelerini belirlemek için Kastamonu’da 1961, 1968 ve 1977 yıllarında olmak üzere üç seçim yapılmıştır. Bu üç seçimden 1961 seçimi genel seçim, 1968 ve 1977 seçimleri üçte bir yenileme seçimidir. 1961-1980 yılları arasında Cumhuriyet Senatosu’nda Kastamonu’yu Ahmet Nusret Tuna, Mehmet Çamlıca, Mehmet Seydibeyoğlu ve Ali Münif İslamoğlu olmak üzere 4 senatör temsil etmiştir. Bu senatörlerin tamamı genel oyla seçilmiştir. Kastamonu senatörleri senatoda bulundukları 19 yıl boyunca çeşitli komisyonlarda görev almışlar ve toplam 453 faaliyette bulunarak faydalı olmaya çalışmışlardır.
Yazar isimleri: ['Emine PÜR']
Yayın Yılı: 29 Eylül 2022
Dergi ismi: Karadeniz Araştırmaları Enstitüsü Dergisi
Yayın sayfa url: https://dergipark.org.tr/tr/pub/karen/issue/72777/1126846
Yayın pdf linki: https://dergipark.org.tr/tr/download/article-file/2470095
