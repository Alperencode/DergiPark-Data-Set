Makale Başlığı: Oklüzal kuvvetin oklüzal temas yüzey alanı ve yoğunluk ile değerlendirilmesi: Ön çalışma
Özet: Amaç: Bu çalışmanın amacı, artikülasyon kağıdı ile tespit edilen oklüzal temas yüzey alanı ve oklüzal temas yoğunluk ölçümlerinin oklüzal kuvvetin değerlendirilmesinde kullanılmasıdır.Gereç ve Yöntemler: Preklinikte üretilmiş alt ve üst çene tam protezden elde edilen bir çift alt ve üst çene alçı modeli kullanıldı. Modeller artikülatöre bağlandı, modeller arasına 8 mikronluk kırmızı bir artikülasyon kağıdı yerleştirildi. Artikülatör üzerine 0,5 kg ve 5,0 kg ağırlıklar konarak oklüzal kuvvet uygulandı. Uygulama her ağırlık için on kez tekrarlandı ve alt birinci molar dişin oklüzal yüzeyi her seferinde sabit bir mesafeden mikroskop kullanılarak görüntülendi. Görüntüler önce kırmızı renkli pikselleri belirlemek için analiz edildi ve ardından tanımlanan piksellerden temas yüzey alanı ve yoğunluğu saptandı.Sonuçlar: 0,5 kg ve 5 kg kuvvetler, sırasıyla 1,5   1,2 mm2 ve 13,4   7,0 mm2'lik ortalama temas yüzey alanlarına yol açarken, ortalama temas yoğunluğu %78  2,9 ve %81,5  %1,9'dur. Temas yüzeyi alanı ile kuvvet arasında çok güçlü bir korelasyon varken (rho= 0.87) temas yüzeyi yoğunluğu ile kuvvet arasında orta derecede bir korelasyon (rho= 0.53) vardı. Her iki korelasyon da anlamlıdır (p< 0.05).Sonuç: Temas yüzey alanı ve yoğunluk ölçümleri, oklüzal kuvvetin tahmininde kullanılabilir ancak bu konuda daha kapsamlı yöntemlerin geliştirilmesi gerekmektedir.
Yazar isimleri: ['Burcu BAL']
Yayın Yılı: 22 Haziran 2022
Dergi ismi: European Journal of Research in Dentistry
Yayın sayfa url: https://dergipark.org.tr/tr/pub/erd/issue/70464/1111914
Yayın pdf linki: https://dergipark.org.tr/tr/download/article-file/2408654
