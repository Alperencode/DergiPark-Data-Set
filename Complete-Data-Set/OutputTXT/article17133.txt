Makale Başlığı: KAZAK TÜRKÇESİNDE DUYGU FİİLLERİ
Özet: Duygular zihinde anlamlandırılır, dil vasıtasıyla ifade edilir. Duygu fiilleri, karmaşık bilişsel süreçlerle algıladığımız duyumların söz varlığındaki dil bilimsel karşılığıdır. Duygu fiillerinin semantik rollerini, iç anlamsal değerlerini belirlemek için fiilleri belirli ölçütlere göre sınıflandırmak gerekmektedir. Duygu fiilleri sınıflandırılırken genel anlamları yanında morfolojik ve etimolojik yapıları üzerinde ayrıca durulmalıdır. Bu çalışmada, Kazak Türkçesinde duygu fiillerinin semantik açıdan sınıflandırılması ve etimolojik bakımından incelenmesi ele alınmıştır. Kazahsko-Russkiy Slovar (Kazakça-Rusça Sözlük) adlı eserin taranmasıyla tespit edilen toplam 139 duygu fiili, on bir başlıkta tasnif edilerek semantik özellikleri üzerinde durulmuştur. Yapılan çalışmayla Kazak Türkçesi ile Eski Türkçede müşterek olan fiillerin bir kısmında gerek yapı ve gerekse anlam bakımından önemli benzerlikler belirlenmiştir. Fiillerin Eski Türkçedeki kullanımları, çağdaş Kazak Türkçesindeki biçimleriyle karşılaştırılmış, tarihi süreçteki anlamsal ve yapısal değişimler ortaya konulmuştur.
Yazar isimleri: ['Muhammed Ali İ. FAKİRULLAHOĞLU']
Yayın Yılı: 15 Eylül 2022
Dergi ismi: Uluslararası Türkçe Edebiyat Kültür Eğitim (TEKE) Dergisi
Yayın sayfa url: https://dergipark.org.tr/tr/pub/teke/issue/72659/1178774
Yayın pdf linki: https://dergipark.org.tr/tr/download/article-file/2665297
