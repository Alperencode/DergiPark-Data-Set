Makale Başlığı: Lurus kraepelini (Scorpiones, Luridae) Zehir Bezi Glikoproteinlerinin Histokimyasal Yapısı
Özet: Bu çalışmada Lurus kraepelini (von Ubisch, 1922) türü akreplerin zehir bezinin histokimyasal yapısının belirlenmesi amaçlandı. Materyal olarak Isparta’nın Aksu ilçesinden toplanan 50 adet Lurus kraepelini’ye ait telsonlar kullanıldı. Zehir kesesinin histolojik yapısı ve glikoproteinlerin histokimyasal yapısı uygun boyama teknikleri kullanılarak belirlendi. Zehir bezinin genel histolojik yapısında zehir kesesinin iç kısmının bağ dokusundan oluştuğu ve bu bağ dokusu içerisinde zehir salgılayan hücreler, destek hücreleri ve mukus hücrelerinin bulunduğu belirlendi. Histokimyasal boyama yöntemleriyle zehir bezinin sülfatlı ve karboksilli asidik, siyalik asitli, nötr ve asidik mukosubstansa sahip olduğu tespit edilerek zehir bezinin her bölgesindeki glikoproteinlerin farklı karakterlere sahip olduğu anlaşıldı. Sonuç olarak zehir bezinde kitin tabakasının nötr, sülfatlı ve asidik; kas tabakasının ve zehir salgı hücrelerinin nötr; epitel salgı hücrelerinin ise asidik mukosubstansı yoğun olarak içerdiği belirlendi. Buna karşın güçlü sülfatlı, zayıf sülfatlı ve sülfat esterli glikoproteinleri içermediği dikkati çekti.
Yazar isimleri: ['Hanife ÖZCAN', 'Emel DEMİRBAĞ']
Yayın Yılı: 20 Aralık 2022
Dergi ismi: Süleyman Demirel Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/sdufenbed/issue/73792/1101239
Yayın pdf linki: https://dergipark.org.tr/tr/download/article-file/2365217
