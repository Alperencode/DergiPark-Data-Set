Makale Başlığı: Ultrasonografi ile Yapılan İnternal Optik Sinir Kılıfı Çapının Seri Ölçümleri Medikal Yoğun Bakım Hastalarının Prognozunu Öngörebilir mi?
Özet: Amaç: Optik sinir kılıfı (OSK) subaraknoid boşluk, piamater tabakası ve optik sinir lif tabakasından oluşmaktadır. Subaraknoid boşluk olmaksızın OSK çapı (OSKÇ) internal OKS (iOSKÇ) olarak bilinmektedir. iOSKÇ alanı içerisinde vasküler ağ ile birlikte çok sayıda astrositler bulunmaktadır. Astrositlerin sistemik enfeksiyon, inflemasyon, pro-inflematuvar sitokinler, bazı metabolik hastalıklar ve oksidatif stres ile şiştiği bilinmektedir. Aynı zamanda bu vasküler ağ Yoğun Bakım ünitesindeki (YBÜ) çoğu patoloji nedeniyle değişiklik gösterebilir. Bu çalışmada ultrasonografi ile ölçülen seri iOSKÇ değerleri ile yoğun bakımda yatmakta olan ve intrakraniyal patolojisi olmayan hastalardaki mortalite arasında ilişki araştırılmıştır. Materyal ve metod: Sağ ve sol göz için ortalama iOSKÇ değerleri sırasıyla (iOSKÇsağ) ve (iOSKÇsol) olarak ölçülmüştür. OiOSKÇ (iOSKÇsağ ve iOSKÇsol değerlerinin ortalamaları) ve FiOSKÇ (YBÜ 'de kabul anında ve sonlanım anında ölçülen OiOSKÇ değerlerinin farkı) hesaplandı.Sonuçlar: İnkraniyal patolojisi olmayan 35 hasta çalışmaya dahil edildi. Hayatta kalan ve kalmayan hastalar arasında FiOSKÇ ölçümleri arasında istatistiksel olarak anlamlı farklılık tespit edilmiştir (sırasıyla -0.35 [(-0.85)-(-0.10)], 0.60 [(0.21)-(1.00)] mm, p=0.0001). SOFA, APACHE II skoru ve FiOSKÇ ölçümleri arasında yapılan çok değişkenli analize göre FiOSKÇ mortalite açısından bağımsız risk faktörü olarak tespit edilmiştir (p=0.033, OR=10.66 %95 CI [1.21-93.92]). 0.25 mm'den büyük bir FiOSKÇ değerinin %75 sensitivite ve %95 spesifite ile mortalite açısından bir gösterge olduğu tespit edilmiştir. FiOSKÇ ölçümleri ile SOFA, total sıvı dengesi, sepsis durumu, serum albumin düzeyi ve GKS arasında iyi korelasyon tespit edilmiştir.  Sonuç: Ultrasonografi ile yapılan seri iOSKÇ ölçümleri akut veya kronik intrakraniyal patolojisi olmayan hastalarda mortalite belirteci olarak kullanılabilir.
Yazar isimleri: ['Uğur ÖZDEMİR', 'Derya TANBUROĞLU', 'Gulbin AYGENCEL']
Yayın Yılı: 31 Ağustos 2022
Dergi ismi: Ankara Eğitim ve Araştırma Hastanesi Tıp Dergisi
Yayın sayfa url: https://dergipark.org.tr/tr/pub/aeahtd/issue/72447/942852
Yayın pdf linki: https://dergipark.org.tr/tr/download/article-file/1788087
