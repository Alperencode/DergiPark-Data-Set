Makale Başlığı: Serebral Palsili Çocuklarda Ortez Kullanımı ile İlgili Fonksiyonel Seviyenin İncelenmesi
Özet: Amaç: Serebral palsili (SP) çocuklarda ortez kullanımı hakkında bilgi edinmek ve ortez kullanımının motor fonksiyon düzeyleriyle ilişkisini değerlendirmekti.Gereç ve Yöntem: Çalışmaya 2-18 yaş arası 86 SP’li çocuk dahil edildi. Çocukların spastisiteleri Modifiye Asworth Skalası (MAS) ile fonksiyonel seviyeleri Kaba Motor Fonksiyon Sınıflama Sistemi (KMFSS) ile değerlendirildi.  Sosyo-demografik özellikleri ve ortez kullanımı sorgulandı. Bulgular: 86 katılımcının 51’i (%59,30) ortez kullanmaktaydı. Ortez kullanan 51 katılımcıdan 50’sinin alt ekstremite ortezleri (%98) kullandığı, bunların 30’unun (%58,80) ayak-ayakbilek ortezi (AFO) kullandıkları tespit edildi. 26 katılımcının (% 51)  mobilizasyona katkı için ortez kullandığı tespit edildi. KMFSS düzeyleri ve bedensel engel düzeylerinin, ortez kullanımı ve ortezin fonksiyonelliğe katkısı üzerinde; spastisite düzeylerinin ortez kullanımı üzerinde; SP’nin tutulum şeklinin ortezin fonksiyonelliğe katkısı üzerindeki etkisi istatistiksel olarak anlamlı tespit edildi (p<0,05). MAS ve KMFSS düzeyleri arasında korelasyon tespit edildi (r=0,625, p<0,001).Sonuç: Ortez kullanımının fonksiyonel seviye ile ilişkili olduğu ve düşük fonksiyonel seviyelerde ortezlerin koruma amaçlı kullanıldığı, daha iyi fonksiyonel seviyelerde ortezlerin mobilizasyon amaçlı kullanıldığı görüldü.
Yazar isimleri: ['Halis DOĞAN', 'Özlem ERODABAŞI']
Yayın Yılı: 30 Eylül 2021
Dergi ismi: Haliç Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/husagbilder/issue/65424/906513
Yayın pdf linki: https://dergipark.org.tr/tr/download/article-file/1673257
