Makale Başlığı: ÖĞRETİM ELEMANLARININ YURT DIŞI DENEYİMLERİ: YAŞAM ÖYKÜSEL BİR ANALİZ
Özet: Bu çalışmada, Türkiye’de görev yapmakta iken akademik çalışmalar yapmak amacıyla en az bir yıl süreyle yurt dışına giden ve yurt dışı yükseköğretim kurumlarına akademik çalışmalar yapan akademisyenlerin deneyimleri incelenmektedir. Yaşam öyküsel yaklaşımla ele alınan deneyimler, katılımcıların yurt dışı akademik deneyimlerinin öncesi, deneyim süreci ve sonrasını ele almaya imkan vermiştir. Verilerin toplanması için araştırmacılar tarafından geliştirilmiş yarı yapılandırılmış bir görüşme formu geliştirilmiştir. Toplanan veriler, anlatı analizi kullanarak çözümlenmiştir. Bulgular katılımcıların hareketlilik kararında üniversitelerdeki akademik ortam ve istihdam koşullarının etkili olduğunu göstermektedir. Yurt dışında geçirdikleri süre içinde akademisyenler yabancı dil kullanımında ve mesleki anlamda yetersizlik hissetmişlerdir. Olumsuz durumlarla danışman ve arkadaşlarından aldıkları destekle başa çıkabilmişlerdir. Geri dönen akademisyenler Türkiye’deki çalışma koşulları ve Türkiye’deki akademik ortamının bireyi geliştirmekten uzak olduğunu düşünmektedirler. Özellikle Yurt Dışına Lisansüstü Öğrenim Görmek Üzere Gönderilecek Öğrencileri Seçme ve Yerleştirme (YLSY) programını tamamlayıp dönen akademisyenlerin döndüklerinde bir uyum programına gereksinim duyduğu araştırmanın ortaya koyduğu bulgular arasındadır.
Yazar isimleri: ['Eray KARA', 'Temel ÇALIK']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/1093059
Yayın pdf linki: https://dergipark.org.tr/tr/download/article-file/2331280
