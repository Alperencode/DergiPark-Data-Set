Makale Başlığı: Öğretmenlerin Yeşil Örgütsel Davranışlarının Sürdürülebilir Tüketim Davranışı Üzerine Etkisi
Özet: Bu araştırma, öğretmenlerin yeşil örgütsel davranış düzeylerinin sürdürülebilir tüketim davranışı üzerindeki etkisini ortaya koyma amacını içermektedir. Bu araştırmada nicel araştırma modeli ve bağımlı- bağımsız değişken arasındaki ilişki test edilmiştir. Araştırmanın kapsamı; Balıkesir ili Bandırma İlçe Milli Eğitim Müdürlüğü’ne bağlı ortaokullarda çalışan öğretmenlerdir. Örneklem olarak sistematik örneklem modeli tercih edilmiş olup Bandırma İlçe MEM bünyesindeki tüm ortaokullardan öğretmenler tercih edilmiştir. Araştırmada, 161 öğretmene “Yeşil Örgütsel Davranış Ölçeği” ve “Sürdürülebilir Tüketim Davranışı Ölçeği” anket formu üzerinden uygulanmış ve bu formlardan güvenirlik ve geçerliği yüksek olan 129 tanesi analize dâhil edilmiştir. Araştırma, nicel yöntemle ve anket formu bağlamında yöneltilen sorulara verilen yanıtların içerik analiziyle sınırlıdır. Çalışmada,  öğretmenlerin yeşil örgütsel davranış düzeylerinin sürdürülebilir tüketim davranışları üzerinde etkili ve aralarında anlamlı bir ilişki olduğu sonucuna varılmıştır. Araştırma sonunda; öğretmenlerin sürdürülebilir tüketim davranışlarının yeşil örgütsel davranışın tüm boyutlarıyla anlamlı bir ilişki olduğu ve okullarda “yeşil enerji, tasarruf, sürdürülebilirlik ve iklim değişikliği” konularında müfredat içeriklerinin zenginleştirilmesinin bu ilişkiyi güçlendireceği sonucu vurgulanmıştır.
Yazar isimleri: ['Mehmet BULUT']
Yayın Yılı: 21 Temmuz 2022
Dergi ismi: Bandırma Onyedi Eylül Üniversitesi Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/banusad/issue/71331/1114078
Yayın pdf linki: https://dergipark.org.tr/tr/download/article-file/2417185
