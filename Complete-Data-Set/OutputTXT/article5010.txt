Makale Başlığı: OTANTİK ÖĞRENME ÜZERİNE YAPILMIŞ ÇALIŞMALARIN İNCELENMESİ, BİR SİSTEMATİK DERLEME
Özet: Bu çalışma, otantik öğrenme yaklaşımı üzerine hazırlanmış olan bilimsel çalışmaları incelemek, çeşitli değişkenlere göre analizlerini yapmak, alandaki bilgi birikimine katkı sağlayarak daha sonra yapılacak araştırmalar için bir referans noktası oluşturmak amacıyla yapılmıştır. Araştırmada, bilimsel araştırma yöntemlerinden doküman incelemesi yöntemi kullanılmıştır. Doküman analizi, araştırılması hedeflenen olgu ve olgular hakkındaki bilgileri içeren yazılı materyallerin analizini içermektedir. 2010-2020 yılları arasında otantik öğrenme yaklaşımıyla ilgili 59 araştırma incelenmiştir. Elde edilen bulgular incelenip anlamlandırıldıktan sonra yüzde (%) ve frekans (f) tablolarına aktarılarak sunulmuştur.  Araştırma sonucunda çalışmaların karma yaklaşım ağırlıklı sürdürüldüklerine, çalışma grubu olarak öğrencilerin ve öğretmen adaylarının daha çok tercih edildiğine, veri toplama araçlarının her çalışmada çeşitlilik gösterdiğine, daha çok ortaokul kademesinin üzerinde çalışıldığına ulaşılmıştır. Yüksek lisans tezlerinde daha çok Türkçe kaynak, doktora tezleri ve makalelerde ise daha çok yabancı kaynak kullanıldığı görülmüştür. Araştırma sonunda okulöncesi ve lisansüstünde de çalışılabileceği, sadece öğrenci ve öğretmenlerden değil, eğitimde yer alan diğer paydaşlardan da verilerin daha fazla toplanabileceği, genel kabul görmüş referans kaynaklara daha çok yer verilebileceği gibi önerilerde bulunulmuştur.
Yazar isimleri: ['Hüseyin BOLAT', 'Hale YETİM']
Yayın Yılı: 8 Ekim 2022
Dergi ismi: Elektronik Sosyal Bilimler Dergisi
Yayın sayfa url: https://dergipark.org.tr/tr/pub/esosder/issue/70796/1081985
Yayın pdf linki: https://dergipark.org.tr/tr/download/article-file/2286316
