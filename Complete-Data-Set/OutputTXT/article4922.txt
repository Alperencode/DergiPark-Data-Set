Makale Başlığı: Nehirlerde Taşkın Tekerrür Debisi Hesabı ve Taşkın Risk Değerlendirmesi
Özet: Taşkınlar; ani yağışlar, ani kar erimesi ve nehir yataklarının kesitlerinin uygun kapasitede olmaması ve güzergâhlarının yüksek eğimde olması gibi nedenlerle oluşmaktadır. Dere ve Nehir yatakları taşkın debisini taşıyacak kapasiteye getirilmediği takdirde taşkın riski sebebiyle can ve mal kayıpları ortaya çıkmaktadır. Ülkemizde yakın zamanda sel sebebiyle birçok vatandaşımız hayatını kaybetmiş ve birçok maddi hasar oluşturmuştur. Taşkınlar can ve mal kaybına sebep olmasından dolayı taşkın koruma yapılarına olan ihtiyaçta günümüzde giderek artmaktadır. Bu kapsamda, taşkın anında risk olacak bölgelerin haritalarının çıkarılması için veri tabanına işlenmesi oldukça önemlidir. Gelişmiş ülkelerde veri tabanı geliştirmek gün geçtikçe önemini arttırmaktadır. Coğrafi Bilgi Sistemi önemli bir veri tabanı oluşturmaktadır. Bu veri sisteminde nüfus, hayvancılık, tarım gibi sosyo ekonomik veriler olduğu gibi herhangi bir yapıya ait verilerde işlenilebilir. Su yapılarının CBS ortamına işlenmesi büyük önem taşımaktadır. Coğrafi Bilgi Sistemlerine verilerin işlenmesi ile arazinin taşkın anında riskli olacak bölgelerin haritası çıkartılır. Taşkın koruma yapılarının yapılması ile gelecekte oluşabilecek taşkınların can ve mal kaybına neden olması önlenmektedir. Bu çalışma ile düzenlenecek akarsu yatağının taşkın kapasitesi incelenmiştir ve Q500, Q100 taşkın debilerini güvenli bir şekilde geçirecek taşkın koruma yapısının yapılma amacı ortaya konulmaktadır.
Yazar isimleri: ['Meral KORKMAZ']
Yayın Yılı: 31 Mayıs 2022
Dergi ismi: El-Cezeri
Yayın sayfa url: https://dergipark.org.tr/tr/pub/ecjse/issue/70108/974134
Yayın pdf linki: https://dergipark.org.tr/tr/download/article-file/1890651
