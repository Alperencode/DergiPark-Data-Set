Makale Başlığı: Türkiye'de Ağrıya Yönelik Reiki Uygulaması İle İlgili Yapılmış Hemşirelik Tezlerinin İncelenmesi
Özet: Bu sistematik derleme, Türkiye'de ağrı ile ilgili reiki uygulamalarını içeren lisansüstü hemşirelik tezlerini incelemek amacıyla yapılmıştır. Araştırmaya veri toplamak için öncelikle literatür taranmış, ardından YÖK Ulusal Tez Merkezi Veri Tabanı "ağrı" ve "reiki" anahtar kelimeleri ile taranmıştır. Tarama sonucunda 2000-2022 yılları arasında Sağlık Bilimleri Enstitüsü Hemşirelik Anabilim Dalı'nda konu ile ilgili 8 tez belirlenmiştir. Araştırmada incelenen tezlerin tamamı dahil edilme kriterlerini karşılamıştır. Tüm tezler doktora düzeyinde olup, veriler kontrol ve deney grupları oluşturularak toplanmıştır. Reiki’nin ağrıya etkisini inceleyen ilgili ilk tezin 2012 yılında, huzurevinde yaşayan yaşlıların ağrısına reikinin etkisinin incelendiği ikinci çalışma 2013 yılında yayınlandığı, diğer 6 tezin ise son beş yılda yapılmış olduğu tespit edilmiştir. Çalışmalar incelendiğinde; çalışmaların çoğunun (%37,5) postoperatif ağrı üzerinde reikinin etkisini değerlendirmek amacıyla yapıldığı ve Türkiye'de reiki ile ilgili araştırmaların çoğunun hemşirelik araştırmalarında olduğu görülmüştür. Çalışmamızda incelenen deneysel araştırma desenli tüm tezlerin (n=8) sonuçları bütüncül olarak değerlendirildiğinde, tezlerin deneysel niteliğinin yüksek düzeyde kanıt sağladığı ve reiki'nin ağrıyı azaltmada etkili bir yöntem olduğu gösterilmiştir.
Yazar isimleri: ['Hamide ŞİŞMAN']
Yayın Yılı: 1 Eylül 2022
Dergi ismi: Black Sea Journal of Health Science
Yayın sayfa url: https://dergipark.org.tr/tr/pub/bshealthscience/issue/68048/1136410
Yayın pdf linki: https://dergipark.org.tr/tr/download/article-file/2509755
