Makale Başlığı: Eğitim Denetmenlerinin Mesleklerine Yönelik Görüşleri ve Beklentileri
Özet: Bu araştırmanın temel amacı, eğitim denetmenlerinin mesleklerine yönelik görüşlerini ve beklentilerini belirlemektir. Araştırmada genel tarama modeline dayalı betimsel yöntem kullanılmıştır. Araştırma verileri nitel araştırma yöntemiyle elde edilmiş olup, nitel araştırma desenlerinden olgubilim deseniyle yürütülmüştür. Veri toplama aracı olarak yarı yapılandırılmış görüşme formu kullanılmıştır. Yarı yapılandırılmış görüşme formunda eğitim denetmenlerinin mesleklerine yönelik görüşlerini ve beklentilerini belirlemek amacıyla cevaplayacakları 5 soru yer almıştır. Elde edilen verilerin analizinde betimsel ve içerik analizi yöntemleri kullanılmıştır. Araştırmanın çalışma grubu, amaçlı örnekleme yöntemine göre kolay ulaşılabilir durum örneklemesi tekniği ile belirlenmiş olup 56 eğitim denetmeninden oluşmaktadır. Araştırma sonucunda eğitim denetmenlerinin mesleklerini tercih etmelerinde en sık vurgulanan etkenin “Kariyer yapmak” olduğu belirlenmiştir. Eğitim denetmenlerinin çoğu görev alanlarının geniş; yetkilerinin, statülerinin, maaş ve ücretlerinin yetersiz olduğunu belirtmişlerdir. Eğitim denetmenlerinin çoğu görev alanında branşlaşmaya gidilerek uzmanlaşma sağlanmasını, görev-yetki ve sorumluluk dengesinin sağlanmasını, statülerinin yükseltilmesini ve kendilerine diğer kurumlardaki denetmenlerin maaşlarıyla eşit düzeyde maaş verilmesini istemektedir. Yine eğitim denetmenlerinin çoğu unvan değişikliğine olumsuz bakmaktadır. Bununla birlikte eğitim denetmenlerinin çoğu görevlerine devam etmek istediklerini belirtmiştir. Eğitim denetmenleri denetmen adaylarına, mesleğin avantaj ve dezavantajlarını göz önünde bulundurarak seçim yapmalarını tavsiye etmiştir.
Yazar isimleri: ['Suzan CANLI', 'Hasan DEMİRTAŞ']
Yayın Yılı: 15 Haziran 2022
Dergi ismi: Dicle Üniversitesi Ziya Gökalp Eğitim Fakültesi Dergisi
Yayın sayfa url: https://dergipark.org.tr/tr/pub/zgefd/issue/68741/1083581
Yayın pdf linki: https://dergipark.org.tr/tr/download/article-file/2293001
