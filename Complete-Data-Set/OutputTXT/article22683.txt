Makale Başlığı: Serum İmmunfiksasyon Elektroforezi ve Protein Elektroforezi Verilerinin Değerlendirilmesi
Özet: Giriş ve amaç: Monoklonal gamopatiler, paraprotein veya M proteini adı verilen homojen protein üretimi ile plazma hücre diskrazileridir. Birçok hematolojik maligniteye eşlik edebildiği gibi malign olmayan durumlarda da birçok komplikasyona neden olabilmekte ve çeşitli klinik problemlerle karşımıza çıkabilmektedir. Bu antiteye sahip hastalarda erken teşhis, hastalık malign bir tabloya ilerlemeden müdahale edebilmek için klinisyenlere rehberlik etmesi açısından çok önemlidir. Günümüzde monoklonal gamopatilerin tanısında basit ve ucuz bir yöntem olan protein elektroforezi ilk adım olsa da tanı için altın standart immünfiksasyon elektroforezidir. Gereç ve yöntem: Çalışmamızda monoklonal gamopati şüphesi ile hastanemiz merkez laboratuvarına başvuran hastaların protein elektroforezi ve immunofiksasyon elektroforezi sonuçlarını retrospektif olarak inceledik.Bulgular ve Sonuç: İmmünfiksasyon elektroforezinin protein elektroforezinden daha yüksek duyarlılığa sahip olduğunu gözlemledik. Bu bağlamda immünfiksasyon elektroforezi ve protein elektroforezi verilerinin bazı ek testler ile birlikte kullanılmasının ileri tanı için faydalı olabileceği kanaatine vardık.
Yazar isimleri: ['Yeşim CİVİL', 'Birşen BİLGİCİ', 'Memiş Hilmi ATAY']
Yayın Yılı: 1 Ekim 2022
Dergi ismi: Doğu Karadeniz Sağlık Bilimleri Dergisi
Yayın sayfa url: https://dergipark.org.tr/tr/pub/ebshealth/issue/72764/1167241
Yayın pdf linki: https://dergipark.org.tr/tr/download/article-file/2616985
