Makale Başlığı: TÜRKİYE'DE SİVAS’TAKİ BEBEK ÖLÜMLERİ VE NEDENLERİNİN İNCELENMESİ
Özet: Bu araştırmanın amacı Sivas’taki bebek ölümlerini ve ölümlerin nedenlerini tespit etmekti. Bu tanımlayıcı çalışmada, 2013-2020 yılları arasındaki bebek ölümleri Sivas İl Sağlık Müdürlüğü verileri kullanılarak incelendi. Bebek ölüm hızı, neonatal ölüm hızı, erken neonatal, geç neonatal ve post neonatal ölüm hızları hesaplandı ve bunların anneye ve bebeğe ait bazı özelliklerle ilişkisi değerlendirildi. Değerlendirmede yüzdelik dağılımı ve ki kare testi kullanıldı. Yanılma düzeyi p<0,05 alındı. Çalışmamızda Sivas’taki bebek ölümlerinin 2013-2020 yılları arasında azaldığı ve 2020 yılında binde 7,06 olduğu tespit edildi. Neonatal ölümler içerisinde erken neonatal ölümler en sık görülendi (2020 yılında %54) ve son yıllarda artma eğiliminde olduğu saptandı. Erkek bebeklerde (%54,4), 35 yaş altı annelerin bebeklerinde (%81,1), 2. ve 3. gebeliklerde (%42,3), 37 haftanın ve 2500 gr’ın altındaki doğumlarda (sırasıyla %62,4; %61,3) bebek ölümleri daha fazlaydı. Konjenital anomaliler (%10,6), akciğer yetmezliği (%9,5), respiratuar distres sendromu (%7,9), sepsis (%7,4) ve prematürite (%6,5) bebek ölümlerinin başlıca nedenleri olarak saptandı. Konjenital anomalileri erken dönemde saptamak, prematürite, sepsis ve solunumsal problemlerin azaltılması adına gebelik dönemi ve doğum sonrası izlemlerinin çok iyi yapılması ve saptanan riskli gebelerin takiplerinin aksatılmaması önerilebilir.Anahtar kelimeler: Bebek ölümü, ölüm nedeni, prematüre bebekler, doğumsal kusurlar.
Yazar isimleri: ['İrem AKOVA', 'Şeyma GÜNEŞ BAL', 'Seyhan ARSLANER', 'Tunahan UYGUN', 'Seyhan HASTA']
Yayın Yılı: 20 Ekim 2022
Dergi ismi: ESTÜDAM Halk Sağlığı Dergisi
Yayın sayfa url: https://dergipark.org.tr/tr/pub/estudamhsd/issue/73011/1071393
Yayın pdf linki: https://dergipark.org.tr/tr/download/article-file/2245404
