Makale Başlığı: Kolona Hedefli Doğal Sakız ve Mesalamin İçeren Pelletlerin Hazırlanması, Optimizasyonu ve Değerlendirilmesi
Özet: Bu çalışmanın amacı Moringa oleifera Lam. (MOG) ve Cyamopsis tetragonolobus Taub. (CTG)’ den elde edilen sakızları içeren kolona hedefli mesalamin pelletlerinin hazırlanmasıdır. Tekli uyaran aracılı salımın kolona hedefli olarak gerçekleştirilmesinin fizyolojik koşullardan dolayı zor olması nedeniyle salımın kolonda sağlanması için pH ve enzime duyarlı salım mekanizmaları kullanılmıştır. Pelletlerin hazırlanmasında ekstrüzyon ve sferonizasyon teknikleri kullanılmıştır. Formülasyonun optimizasyonunda, optimize serinin seçimi için faktöriyel tasarım çalışması 32 kullanılmıştır. Yüksek çözücü oranı (80:20) ve MOG ve CTG’nin sırasıyla %10 ve %7.5 konsantrasyonlarda kullanımının optimize pelletlerin elde edilmesinisağladığı saptanmıştır. Elde edilen optimize pelletler hedeflendirme için iyi fiziksel özellik göstermiş ve F8M ve F8C formülasyonları ve bunların kaplanmış formülasyonları kolon ortamında iyi in vitro salım özelliği göstermiş ve in vivo röntgenografik görüntü vermiştir. Avantaj olarak söylemek gerekirse, sferonizasyon ve ekstrüzyon ekonomik açıdan avantaj sağlarken kontrollü salım sağlamak amacıyla kullanılan doğal kaynaklı sakızlar inert ve biyouyumlu yapıları ile avantaj sağlamıştır. Bu formülasyon, endüstriyel ölçeklerde sentetik polimerin yan etkilerini azaltıp vücutla daha biyouyumlu hale getirebilir.
Yazar isimleri: []
Yayın Yılı: 1 Mart 2022
Dergi ismi: Fabad Eczacılık Bilimler Dergisi
Yayın sayfa url: https://dergipark.org.tr/tr/pub/fabadeczacilik/issue/68661/1078778
Yayın pdf linki: https://dergipark.org.tr/tr/download/article-file/2273831
