Makale Başlığı: Geriatrik Femur İntertrokanterik Kırıklarda Üç Farklı Fiksasyon Metodunun Erken Mortalite Oranlarının Karşılaştırılması
Özet: Amaç: İleri yaştaki femur intertrokanterik kırıkların tedavisinde çeşitli seçenekler mevcuttur. Mevcut çalışma intrameduller çivi, sementli ve sementsiz hemiartroplasti (HA) seçeneklerinin postoperatif ilk 30 gündeki mortalite oranlarını karşılaştırmayı amaçlamaktadır. Ayrıca bu periyotta mortaliteyi etkileyen faktörlerin incelenmesi amaçlanmıştır.Gereç ve Yöntemler: İntertrokanterik femur kırığı için 2012-2020 arasında intrameduller çivi (Grup 1), sementli HA (Grup 2) ve sementsiz HA (grup 3) uygulanan hastalar çalışmaya dahil edildi. Demografik verilerle birlikte ameliyat öncesi ve ameliyat sırasındaki değişkenler analiz edilerek üç grup arasında karşılaştırıldı. İlk 24 saat, 7 gün ve 30 gün içerisindeki mortalite oranları her üç grup arasında karşılaştırıldı. Ayrıca 30 günün sonunda sağ kalan hastalar ve ölen hastaların değişkenleri karşılaştırılarak mortaliteyi etkileyen faktörler incelendi.Bulgular: Çalışmaya 526 hasta dahil edildi (194 erkek, 332 kadın; ortalama yaş: 82.71±6.92/yıl). Sementli ve ya sementsiz HA uygulanan hastalarda ilk 7 ve 30 gündeki mortalite oranı intramedüller çivi fiksasyonu yapılan hastalardan daha yüksekti (sırasıyla, p=0.022; 0.001). İlk 30 gün içerisinde kaybedilen hastaların sağkalanlara göre yaşı (p=0.00), komorbidite sayısı (p=0.015), cerrahiye kadar geçen süresi (p=0.05) ve cerrahi süresi (p=0.013) daha yüksekti.Sonuç: Yaşlı intertrokanterik kırık hastalarında intramedullar tespit ilk seçenek olarak düşünülmelidir. Cerrahiye kadar geçen süre ve operasyon süresinin kısaltılması mortaliteyi azaltmak için önemlidir.
Yazar isimleri: ['Sinan OGUZKAYA', 'Erdal UZUN', 'Gokhan SAYER', 'Mustafa ÖZÇAMDALLI', 'Abdulhamit MISIR']
Yayın Yılı: 31 Ağustos 2022
Dergi ismi: Kırıkkale Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/kutfd/issue/72091/1039014
Yayın pdf linki: https://dergipark.org.tr/tr/download/article-file/2141906
