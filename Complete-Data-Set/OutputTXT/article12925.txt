Makale Başlığı: Karbapenem dirençli Pseudomonas ve Acinetobacter türlerinde metallo-beta-laktamaz üretiminin saptanması ve risk faktörlerinin değerlendirilmesi
Özet: Amaç: Pseudomonas ve Acinetobacter türlerinde, E-test ile MBL sıklığının araştırılması, risk faktörlerinin belirlenmesi ve enfekte hastaların demografik ve klinik özelliklerini değerlendirilmesi.Materyal ve metod: Çeşitli klinik örneklerden konvansiyonel yöntemlerle izole edilen Pseudomonas ve Acinetobacter türlerinin imipenem veya meropenem direnci imipenem EDTA E-test ile değerlendirildilerek, Metallo-beta-laktamaz (MBL) varlığı incelendi. MBL varlığı saptanan izolatlardan örnekler alınarak, PCR testi ile VIM-1, VIM-2, IMP-1 ve IMP-2 taraması yapıldı.Bulgular: 46 karbapenem dirençli Acinetobacter spp. izolatından 41'i (%89) ve 19 karbapenem dirençli Pseudomonas spp. izolatından 5'inde (%26) imipenem-EDTA E-testi ile MBL- pozitifliği saptandı. Yoğun bakımda yatış öyküsü, mekanik ventilasyon ve sefalosporin kullanımı MBL üretimi açısından önemli risk faktörleri olarak bulundu.Sonuç: Özellikle yoğun bakım üniteleri hastalarından izole edilen Acinetobacter ve Pseudomonas türlerinde MBL üretiminin pratik yöntemlerle kısa sürede saptanması, enfeksiyonların hızlı ve etkin bir şekilde kontrol altına alınmasını kolaylaştırarak, salgınların önlenmesinde büyük önem taşımaktadır. 
Yazar isimleri: ['Secil DENİZ', 'Nurcan BAYKAM']
Yayın Yılı: 1 Ekim 2022
Dergi ismi: Pamukkale Tıp Dergisi
Yayın sayfa url: https://dergipark.org.tr/tr/pub/patd/issue/68710/1142048
Yayın pdf linki: https://dergipark.org.tr/tr/download/article-file/2531384
