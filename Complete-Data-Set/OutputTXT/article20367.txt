Makale Başlığı: TÜBİTAK ortaokul öğrencileri (2204-B) coğrafya araştırma projelerinin bilimsel araştırma basamakları açısından analizi
Özet: Bu araştırmanın amacı 2019-2020-2021 yıllarında düzenlenmiş olan TÜBİTAK 2204-B Ortaokul Öğrencileri Araştırma Projeleri Yarışması’nda finale kalan coğrafya projelerini tematik ve metodolojik yönden bilimsel araştırma basamaklarına göre analiz etmektir. Bu araştırmada veri toplama aşamasında genel nitel araştırma yaklaşımı kullanılmıştır. Veri toplama yöntemi olarak doküman incelemesi kullanılmıştır. Veri kaynaklarını oluşturan TÜBİTAK 2204-B Ortaokul Öğrencileri Araştırma Projeleri Yarışması’nda 2019-2020-2021 yıllarında finale kalan coğrafya projeleri betimsel analiz tekniğiyle çözümlenmiştir. Bu araştırmada veri kaynaklarını oluşturan 39 proje incelenmiştir. Tematik açıdan yapılan analize göre en fazla Ekolojik Denge tematik alanının tercih edildiği tespit edilmiştir. Araştırma sonuçlarına göre TÜBİTAK 2204-B Ortaokul Öğrencileri Araştırma Projeleri Yarışması’na sunulan coğrafya dalındaki projelerin metodolojisinde bilimsel araştırma basamaklarından çok az bahsedildiği ya da yer verilmediği, dolayısıyla Türkiye finaline kalan projelerde bile metodolojik açıdan eksiklikler olduğu tespit edilmiştir. Bu eksikliği gidermek üzere, proje tabanlı öğrenme ile ilgilenen öğrenci ve öğretmenlerin bilimsel araştırma basamakları konusunda mevcut farklı imkân ve destekler kullanarak kendilerini geliştirmeleri, kurumların ve okulların da bu yönde fırsat ve imkânlar oluşturarak sürece mutlaka destek olmaları önerilmektedir.
Yazar isimleri: ['Melike SAKALLI', 'Eyüp ARTVİNLİ', 'Leyla DÖNMEZ']
Yayın Yılı: 30 Eylül 2022
Dergi ismi: lnternational Journal of Geography and Geography Education
Yayın sayfa url: https://dergipark.org.tr/tr/pub/igge/issue/72781/1134017
Yayın pdf linki: https://dergipark.org.tr/tr/download/article-file/2500033
