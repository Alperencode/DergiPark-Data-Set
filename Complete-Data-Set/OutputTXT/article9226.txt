Makale Başlığı: Nörolojik bozukluğu olan çocuklarda ağır gastroözofageal reflü hastalığı nedeniyle yapılan Robotik Yardımlı Laparoskopik Nissen fundoplikasyonunun etkinliği
Özet: Amaç: Laparoskopik Nissen Fundoplikasyon, çocuklarda gastroözofageal reflü hastalığının (GÖRH) tedavisinde hala en yaygın kullanılan cerrahi tekniktir. Ancak GÖRH ile Nörolojik problemli çocuklarda (NPÇ) reflü tedavisinde bazı teknik ve anatomik zorluklar vardır. Tüm bu zorluklar, nörolojik problemli olan çocuklarda gözlenen yüksek oranda cerrahi başarısızlığa yol açmaktadır. Robotik cerrahi bu zorlukların aşılmasında bir takım avantajlar sağlamaktadır. Bu çalışma, ülkemizde bildirilen ciddi veya orta derecede nörolojik bozukluğu olan çocuklarda GÖRH tedavisinde robotik cerrahinin etkinliğini değerlendiren ilk çalışmadır.Hastalar ve Yöntemler: Bu çalışma Ocak 2018-Şubat 2020 tarihleri arasında yapıldı. Robotik yardımlı laparoskopik Nissen fundoplikasyon (RYNF) tekniği ile tedavi edilen ağır ve orta derecede nörolojik sorunu olan on bir çocuğun kayıtları geriye dönük olarak değerlendirildi; demografik veriler, anestezi süresi, konsol öncesi zamanı, konsol zamanı ve ameliyat sonrası komplikasyonlar.Bulgular: Hastaların 9'unda (%81.8) ciddi nörolojik problemler vardı ve 2 hastada orta derecede nörolojik problemler vardı. Hastaların tamamı tekrarlayan akciğer enfeksiyonları nedeniyle farklı zamanlarda acil servise başvurdu. İlk RYNF konsol süresi 240 dakika iken bu sürenin 45 dakikaya indirildiği belirlendi. Hastaların hiçbirinde cerrahi işleme bağlı komplikasyon görülmedi, ancak 11 hastadan dördü iki aya kadar NPÇ'ye bağlı bazı problemler nedeniyle postoperatif yoğun bakım ünitesine ihtiyaç duydu.Sonuç: RYNF, şiddetli ve orta NPÇ'li pediatrik GÖRH hastalarında güvenle uygulanabilir.
Yazar isimleri: ['Gökhan Berktuğ BAHADIR', 'Melike ARSLAN', 'Necati BALAM', 'Suzi DEMİRBAĞ']
Yayın Yılı: 30 Ağustos 2022
Dergi ismi: Journal of Experimental and Clinical Medicine
Yayın sayfa url: https://dergipark.org.tr/tr/pub/omujecm/issue/72455/1053452
Yayın pdf linki: https://dergipark.org.tr/tr/download/article-file/2175004
