Makale Başlığı: Kardiyak Rehabilitasyonda Değerlendirme: Geleneksel Derleme
Özet: Amaç: Kardiyak hastalıklarda kişiye uygun bir rehabilitasyon programının planlanabilmesi i̇çin kapsamlı bir değerlendirme yapılması gerekmektedir. Değerlendirme hastanın kardiyak hastalığa özgü semptomlarını farklı boyutlarda i̇nceleyecek biçimde yapılandırılmalıdır. Bu çalışmanın amacı kardiyak rehabilitasyonda uygulanan değerlendirme programının bileşenlerinin derlenmesidir.Gereç ve Yöntem: Bu derleme kapsamında PubMed, Scopus ve Google akademik veritabanları taranmıştır. Çalışmanın dahil edilme kriterlerine uygun olan 44 makale seçilerek diğer çalışmalar dışlanmıştır.Bulgular: Kardiyak rehabilitasyonda değerlendirme kardiyak hastalık epikrizi, anamnez, inspeksiyon, palpasyon, vücut kompozisyonunun değerlendirilmesi, EKG bulguları, ritim değerlendirmesi, ekokardiyografi, oskültasyon, laboratuvar bulguları, solunum değerlendirmesi, kardiyak rehabilitasyon sonuç ölçümleri, komorbidite değerlendirmesi, fonksiyonel değerlendirmeler, fiziksel aktivite düzeyi değerlendirmesi, diğer değerlendirmeler (uyku kalitesi, yorgunluk, psikososyal durum, günlük yaşam aktiviteleri, hastalığa özgü hasta bildirimi ölçekleri, sağlıkla ilişkili yaşam kalitesi, egzersiz programına uyum vb.) ve ICF biyopsikososyal modeline göre değerlendirme bileşenlerini içermelidir. Ayrıca değerlendirme sonuçlarının analizi ve raporlanması da oldukça önemlidir. Kardiyak rehabilitasyonda değerlendirmenin kardiyak rehabilitasyon Faz 1 evresinin bileşenlerinden biri olduğu unutulmamalıdır. Kardiyak rehabilitasyonda değerlendirme sonuçları bireysel başarıyı ve programın etkinliğini göstermede kullanılabilir. Değerlendirme, hastaya ve multidisipliner ekibin diğer üyelerine rehabilitasyon programıyla hastada elde edilen gelişmeleri objektif olarak kanıtlayabilmek için gereklidir.Sonuç: Kardiyak rehabilitasyonda hastalığa özgü semptomların bilinmesi ve hastanın fiziksel, fizyolojik, fonksiyonel düzeyinin belirlenmesi amacıyla kardiyak rehabilitasyon fazlarına uygun değerlendirmelerin yapılması gerekmektedir. Değerlendirme sonuçları yorumlanarak hastaya uygun kardiyak rehabilitasyon programı planlanabilir.
Yazar isimleri: ['Nazlı GÜNGÖR']
Yayın Yılı: 27 Eylül 2022
Dergi ismi: Sağlık Bilimleri ve Yaşam Dergisi
Yayın sayfa url: https://dergipark.org.tr/tr/pub/sbyd/issue/72698/1159605
Yayın pdf linki: https://dergipark.org.tr/tr/download/article-file/2586483
