Makale Başlığı: Küreselleşme ve Ekonomik Büyüme Arasındaki İlişki Türkiye için Ampirik Bir Çalışma
Özet: Küreselleşmenin ülke ekonomileri üzerindeki etkisi ve ekonomik büyüme ile ilişkisi önem kazanmıştır. Bu çalışmada Türkiye’de küreselleşme ile ekonomik büyüme ilişkisi araştırılmıştır. Bu amaçla küreselleşmeyi kapsamlı şekilde değerlendiren KOF Ekonomik küreselleşme Endeksi ile kişi başına Gayrisafi Yurtiçi Hasıla’ya ait 1980-2019 dönemi yıllık veriler kullanılmıştır. KOF Ekonomik küreselleşme Endeksi ile kişi başına Gayrisafi Yurtiçi Hâsıla arasındaki ilişki, Fourier SHIN eşbütünleşme testi ile incelenmiş ve kişi başına Gayrisafi Yurtiçi Hasıla ile ekonomik küreselleşme endeksi arasında uzun dönemli bir ilişki bulunmuştur. Kişi başına Gayrisafi Yurtiçi Hâsıla ile ekonomik küreselleşme endeksi arasında pozitif bir ilişki bulunmuştur. Tahmin modeli için uzun dönem katsayıları dinamik en küçük kareler yöntemi ile incelenmiş ve istatistiksel olarak anlamlı bulunmuştur. Ekonomik küreselleşme endeksinde meydana gelen %1’lik artış, kişi başına Gayrisafi Yurtiçi Hasıla’yı yaklaşık %0.49 arttırmaktadır. Kişi başına Gayrisafi Yurtiçi Hâsıla ile ekonomi küreselleşme endeksi arasındaki nedensellik ilişkisi, Hacker ve Hatemi nedensellik testi ile incelenmiş ve değişkenler arasında nedensellik ilişkisi bulunamamıştır.
Yazar isimleri: ['Levent KAYA', 'Çiğdem ÇADIRCI']
Yayın Yılı: 29 Ağustos 2022
Dergi ismi: Bingöl Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/biibfad/issue/72366/1066278
Yayın pdf linki: https://dergipark.org.tr/tr/download/article-file/2225284
