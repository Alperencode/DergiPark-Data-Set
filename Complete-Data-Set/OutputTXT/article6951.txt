Makale Başlığı: Karaciğer Kelebekleriyle Doğal Enfekte Küçük Ruminant Karaciğerlerinde Sindekan-1 Salınımının İmmunohistokimyasal Olarak Değerlendirilmesi
Özet: Bu çalışmada karaciğer kelebekleri ile enfekte olan ruminnatlara ait karaciğer dokularında meydana gelen hasarın patolomorfolojisi ve bu hasarda sindekan-1 proteinin rolü araştırıldı. Çalışmada karaciğer paraziti tespit edilen 62 ruminnata ait karaciğer doku örneği kullanıldı. Elde edilen dokularda histopatolojik inceleme amacıyla hematoksilen eosin boyaması yapıldı. Sindekan-1 proteinin belilenmesi amacıyla streptavidin-biotin-peroksidaz (ABC) yöntemiyle immunohistokimyasal boyamalar yapıldı. Makroskobik incelmede enfekte karaciğerlerde konjesyon, kanama, nekroz ve fibrozis görüldü. Mikroskobik incelmede ise şiddetli karaciğer kesitlerinde kanama, inflamasyon, dejenerasyon, nekroz ve safra kanallarında hiperplazi gözlendi. İmmunohistokimyasal olarak enfekte karaciğer dokularında sindekan-1 proteinin şiddetli immunopozitif reaksiyon verdiği tespit edildi. Bu çalışma sonucunda karaciğer kelebeklerinin neden olduğu karaciğer hasarında sindekan-1 proteinin salınımının arttığı belirlenmiştir.
Yazar isimleri: ['Nihat YUMUŞAK', 'Kürşat FİLİKCİ']
Yayın Yılı: 15 Mayıs 2022
Dergi ismi: Harran Üniversitesi Veteriner Fakültesi Dergisi
Yayın sayfa url: https://dergipark.org.tr/tr/pub/huvfd/issue/69895/1076744
Yayın pdf linki: https://dergipark.org.tr/tr/download/article-file/2266102
