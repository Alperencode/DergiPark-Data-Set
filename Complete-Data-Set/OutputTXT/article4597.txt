Makale Başlığı: COVID-19 Döneminde Ebelik Öğrencilerinin Uzaktan Eğitim Süreci ve Uygulamalı Dersler Hakkında Görüşleri: Karma Yöntem Çalışması
Özet: Amaç: Henüz hastane deneyimi olmayan 2. sınıf ebelik öğrencilerinin, COVID-19 pandemisi, uzaktan eğitim süreci ve uygulamalı dersler hakkındaki görüşlerini belirlemektir.Yöntemler: Araştırma 15.02.2021-03.10.2021 tarihleri arasında bir üniversitenin ebelik bölümünde karma yöntemle gerçekleştirilmiştir. Araştırmanın örneklemini 45 öğrenci oluşturmuştur. Veriler, araştırmacılar tarafından hazırlanan, katılımcıların sosyo-demografik özelliklerini, COVID-19 pandemisi hakkındaki görüşlerini, uzaktan eğitim sürecini ve uygulamalı dersleri anlatan bir form aracılığıyla toplanmıştır. Betimsel istatistikler için ki-kare testi, verilerin istatistiksel analizinde nicel veriler, nitel verilerin analizinde içerik analizi kullanılmıştır.Bulgular: Öğrencilerin %22,2'sinin karantinada kaldığı belirlendi. Bu süreçte öğrencilerin yalnızlık ve belirsizlik gibi duygular yaşadıkları ve çeşitli baş etme mekanizmaları geliştirdikleri belirlenmiştir. Uzaktan eğitim sürecinin avantajları ulaşım sorununun olmaması ve dersle ilgili kaynaklara ulaşımın kolay olması iken dezavantajları ise bilgisayar başında çok fazla zaman geçirme, teknik zorluklar ve ders saatlerinin az olması olarak belirlenmiştir. Etkinliklerin kendilerini ebe gibi hissettirdiği sonucuna varılmıştır.Sonuç: Öğrencilerin COVID-19 pandemisi ve uzaktan eğitim sürecine ilişkin olumsuz duygularının baskın olduğu, uygulamalı dersler kapsamında gerçekleştirilen etkinliklerden memnun oldukları sonucuna varılmıştır.
Yazar isimleri: ['Duygu MURAT ÖZTÜRK', 'Betül UZUN ÖZER']
Yayın Yılı: 30 Ağustos 2022
Dergi ismi: Ebelik ve Sağlık Bilimleri Dergisi
Yayın sayfa url: https://dergipark.org.tr/tr/pub/esbder/issue/72522/1172904
Yayın pdf linki: https://dergipark.org.tr/tr/download/article-file/2640741
