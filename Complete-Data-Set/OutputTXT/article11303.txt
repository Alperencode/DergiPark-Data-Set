Makale Başlığı: COVİD-19 PANDEMİSİNİN TÜRKİYE’DE KADINLARIN ÇALIŞMA HAYATINA KATILIMI VE İŞ-YAŞAM DENGESİNE ETKİLERİNİN TOPLUMSAL CİNSİYET EŞİTLİĞİ BAĞLAMINDA İNCELENMESİ
Özet: Bu araştırmada 17 Sürdürülebilir Kalkınma Hedefinden biri olan Toplumsal Cinsiyet Eşitliği Türkiye’de 2015-2021 yılları arasında, Covid- 19 pandemisi öncesi ve sonrası bağlamında incelenmiştir. Bu bağlamda Toplumsa Cinsiyet Eşitliği hedefinin 9 alt hedefinden 2 tanesi seçilmiş ve bunlar ile bağlantılı iki konu özelinde değerlendirme yapılmıştır.  Bu başlıklardan ilki için iş-yaşam dengesi, iş-yaşam çatışması, iş-özel yaşam dengesi konuları ele alınmış ve Covid-19 öncesi ve sonrası değerlendirilmesi yapılmıştır. Seçilen ikinci alt hedef ile bağlantılı olarak ise kadınların çalışma hayatına katılımı ile ilgili olarak Covid-19 öncesi ve sonrası değerlendirilmesi yapılmıştır. Çalışmanın amaçlarından ilki Sürdürülebilir Kalkınma Hedeflerinin belirlendiği yıl olan 2015 yılından 2021’e, Toplumsal Cinsiyet Eşitliği Hedefinin çalışma kapsamında ele alınan alt hedeflerinin, belirlenen yıllar arasında nasıl bir değişim gösterdiğinin tespit edilmesidir. Çalışmanın bir diğer amacı ise Covid-19 pandemisi öncesi ve sonrasındaki değişimi gözlemlemek ve bir durum tespiti yapmaktır. Araştırma derleme türünde kaleme alınmıştır. Elde edilen veriler ışığında öncelikle iş-yaşam dengesi bağlamında Covid-19 öncesinde var olan eşitsizliğin Covid-19 sonrasında artarak devam ettiği görülmektedir. Bu durumda ise özellikle Covid-19 döneminde yaygın olarak kullanılan evden çalışma ve esnek çalışma uygulamalarının eşitsizliği daha da artırdığı ve özellikle kadın çalışanların ağırlıklı olduğu sektörlerin pandemiden daha fazla etkilenmiş olması ifade edilebilir. Bir diğer taraftan istihdama katılım oranları bağlamında yapılan değerlendirmede Covid-19 öncesi kadın erkek arasında eşitsizlik olduğu ancak bu eşitsizliğin Covid-19 döneminde belirgin bir artış gösterdiği görülmüştür. Elde edilen veriler ışığında Covid-19 pandemisi sonrasında bu eşitsizliğin ortadan kaldırılabilmesi adına ne tür adımların atılması gerektiği ile ilgili önerilerde bulunulmuştur.
Yazar isimleri: ['Nazlı YÜCEOL', 'Serhat KAKI', 'Işıl ÇEKÇİ']
Yayın Yılı: 29 Haziran 2022
Dergi ismi: Marmara Üniversitesi Kadın ve Toplumsal Cinsiyet Araştırmaları Dergisi
Yayın sayfa url: https://dergipark.org.tr/tr/pub/mukatcad/issue/70747/947928
Yayın pdf linki: https://dergipark.org.tr/tr/download/article-file/1806928
