Makale Başlığı: Pozitif psikolojik sermayenin örgütsel sessizlik ve işgören performansı üzerine etkisi
Özet: Örgütlerde en değerli kaynak olan insanın umut, dayanıklılık, özyeterlilik ve iyimserlik gibi olumlu özellikleri pozitif psikolojik sermayenin temelini oluşturmaktadır. Çalışanın işte gösterdiği çaba olarak ifade edilen işgören performansı yöneticilerin örgütte en çok önem verdiği konulardan biridir. Örgütsel sessizlik ise örgüt içindeki iletişimde kopuklukların oluştuğu olumsuz bir durumdur. Bu çalışmanın amacı pozitif psikolojik sermayenin örgütsel sessizlik ve işgören performansı üzerine etkisini incelemektir. Bu amaç doğrultusunda Balıkesir ilindeki 427 özel sektör çalışanı üzerine bir araştırma gerçekleştirilmiştir. Araştırma sonuçlarına göre pozitif psikolojik sermaye ile örgütsel sessizlik ve işgören performansı arasında anlamlı ilişki vardır. Araştırma sonuçlarına göre pozitif psikolojik sermaye düzeyinin yükselmesi işgören performansını pozitif yönde etkilemektedir. Pozitif psikolojik sermaye düzeyinin yükselmesi kabullenici ve korumacı sessizliği negatif yönde etkilerken, prososyal sessizliği pozitif yönde etkilemektedir.
Yazar isimleri: ['Pınar ERKAL']
Yayın Yılı: 30 Haziran 2022
Dergi ismi: Balıkesir Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/baunsobed/issue/70843/935095
Yayın pdf linki: https://dergipark.org.tr/tr/download/article-file/1760019
