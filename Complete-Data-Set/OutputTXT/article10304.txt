Makale Başlığı: GEBELİKTE ALT EKSTREMİTE VENÖZ YETMEZLİĞİNİN ETYOLOJİK FAKTÖRLERİ
Özet: Amaç: Gebelik sayısı, alt ekstremite venöz yetmezlikle pozitif korelasyon gösterir. Çalışmamızda gebelikteki venöz yetmezliğin, gebeliğe eşlik eden özellikler ile korelasyonunu incelemeyi amaçladık.Yöntem: Ocak 2016- Ocak 2021 arasında hastanemize başvuran 35 hasta retrospektif olarak incelendi. Yaş, in vitro fertilizasyon, PCOS, sT4 ve TSH düzeyleri, gestasyonel DM ve diğer özellikler ile Doppler USG raporları incelendi. Nicel değişkenler Kolmogorov-Smirnov testiyle incelendi. Nitel değişkenler x2 test ile incelendi. Tanımlayıcı istatistikler, ortalama±standard sapma, median (25-75 yüzdelik), minimum-maksimum olarak değerlendirildi. Nicel değişkenlerin tanımlayıcı istatistiği ise frekans (%) olarak değerlendirildi. P<0.05 istatistiksel anlamlı kabul edildi.Bulgular: Bacak ağrısı ve ödemi gelişmesi anında, %60 hasta primigraviddi. Ortalama yaş 28.91±6.94 idi. Ortalama gebelik haftası 28.71±7.92 (12-38) idi. Ortalama TSH ve sT4 değeri, 1.74±0.86 mIU (0.23–4.07) ve 13.78±3.15 pmol/mL (5.06-7.61) idi. On iki hastada (%34) Doppler USG’de venöz yetmezlik mevcuttu. Bu hastaların 3’ü (%25) 2. trimester, 9’u (%75) 3. trimesterdeydi. % 41.6’sı normal doğum ve %58.3’ü Cesarian ile daha önce doğum yapmıştı. ST4/TSH oranı, Doppler pozitif grupta 9.98 idi. 3. trimesterde TSH ve sT4 düzeyleri sırasıyla 1.55±0.44 ve 14.62±2.14 idi.Sonuç: Semptom varlığı ve Doppler USG’de venöz yetmezlik oluşu arasında yakın bir ilişki tespit edilemedi. Aynı şekilde venöz yetmezlik ile gebelik sayısı ve önceki doğum metodu arasında yakın ilişki bulunamadı. Venöz yetmezlik 3. trimesterde artsa da, venöz yetmezlik TSH ve sT4 düzeyleri ile korelasyon göstermiyordu. ST4/TSH oranı venöz yetmezlik gösteren gebelerde ılımlı artmıştı.
Yazar isimleri: ['Hande İŞTAR', 'Burcu KASAP', 'Neşat ÇULLU', 'Burak Can DEPBOYLU', 'Serkan YAZMAN', 'Gökhan İLHAN', 'Kadir ARSLAN', 'Mürüvvet Funda TETİK SARUHAN', 'Buğra HARMANDAR']
Yayın Yılı: 31 Ağustos 2022
Dergi ismi: Karya Journal of Health Science
Yayın sayfa url: https://dergipark.org.tr/tr/pub/kjhs/issue/72363/1047838
Yayın pdf linki: https://dergipark.org.tr/tr/download/article-file/2158470
