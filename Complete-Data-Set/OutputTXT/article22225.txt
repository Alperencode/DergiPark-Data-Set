Makale Başlığı: Anterior Maksiller Duvar ve Lakrimal Kanal İlişkisinin BT ile Analizi
Özet: ÖzAmaç: Maksiller sinüsün anterior duvarı ve nazolakrimal kanal arasındaki mesafe bireyler arasında büyük farklılıklar göstermektedir. Prelakrimal pencere yaklaşımı maksiller sinüs anterior duvarının ve tabanının lezyonlarına erişimde ümit verici bir tekniktir. Simmen ve arkadaşları Avrupalılar üzerinde yaptıkları çalışmada hastalarının sadece 2/3' ünde bu yaklaşımın uygulanabilir olduğunu bildirmiştir. Çin’ liler üzerinde yapılan başka bir çalışmada hastaların %93’ ünde bu yaklaşım uygulanabilir bulunmuştur. Çalışmamızın amacı   Türkiye’ de yaşayan popülasyonda anterior maksiller duvar ile lakrimal kanal arasındaki mesafeyi ölçmektir.Yöntemler: Çeşitli rinolojik hastalıklar nedeniyle paranazal sinüs BT çekilen 100 erişkin hastanın görüntüleri retrospektif olarak incelendi. Anterior maksiller duvar ile lakrimal kanalın anterior sınırı arasındaki mesafe 200 tarafta ölçüldü. Daha önce Simmen ve ark.ları tarafından yayınlanan ölçüm metodolojisi kullanıldı. Bunun, bize diğer etnik gruplarda yapılan çalışmalarla karşılaştırma imkanı vereceği düşünüldü.Bulgular: Olgularımızın %10' unda 7 mm' den daha büyük,  %60’ ında > 3-7 mm'lik bir prelakrimal mesafe görüldü. Olguların %30' unda <3 mm'lik bir prelakrimal reses bulundu.Sonuç:Prelakrimal endoskopik giriş, olgularımızın sadece  %10' unda (> 7 mm) kemik lakrimal kanal çıkarılmadan yapılabilirken,  %60’ ında geçici gözyaşı kesesi dislokasyonu gerekli ve %30’ unda lakrimal kese çıkığı ile birlikte her zaman önemli miktarda kemik çıkarılması gerekmektedir.Anahtar Kelimeler: Endoskopik sinüs cerrahisi,  Prelakrimal yaklaşım, Prelakrimal reses, Maksiller sinüs, BT
Yazar isimleri: []
Yayın Yılı: 1 Eylül 2022
Dergi ismi: Akdeniz Tıp Dergisi
Yayın sayfa url: https://dergipark.org.tr/tr/pub/akd/issue/71300/1059415
Yayın pdf linki: https://dergipark.org.tr/tr/download/article-file/2198448
