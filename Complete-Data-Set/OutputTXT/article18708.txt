Makale Başlığı: Orta Çocukluk Dönemindeki Çocuklarda Aile Aidiyetinin Algılanan Ebeveyn Tutumları ve Empati ile İlişkisi
Özet: Bu araştırmada, orta çocukluk dönemindeki çocukların aile aidiyetlerinin algıladıkları ebeveyn tutumları ve empatik eğilimleri ile ilişkili olup olmadığının belirlenmesi hedeflendi. Aynı zamanda öğrencilerin aile aidiyeti duygularının, ebeveynlerinden algıladıkları tutumların ve empatik eğilimlerinin cinsiyete göre anlamlı düzeyde farklılaşıp farklılaşmadığı incelendi. Araştırmadan elde edilen bulgulara göre, aile aidiyeti ile ebeveynden algılanan duygusal sıcaklık tutumu arasında anlamlı pozitif yönde bir ilişkinin olduğu saptanmıştır. Diğer yandan, aşırı koruyucu ebeveyn tutumlarından yalnızca annenin aşırı koruyuculuğu ile çocuğun aileye aidiyet duygusu arasında anlamlı negatif yönde bir ilişkinin olduğu bulunmuştur. Ebeveyn reddediciliği ise aile aidiyeti ile negatif yönde ilişkiler göstermiştir. Ebeveynin eleştiren, yargılayan yaklaşımı arttıkça aile aidiyetinin azaldığı görülmüştür. Araştırmada aile aidiyeti duygusu ve empatik eğilimler arasında ise anlamlı pozitif yönde bir ilişkinin olduğu bulunmuştur. Araştırmanın sonuçları, cinsiyetin koruyucu ve reddedici ebeveyn tutumunda olduğu kadar aile aidiyeti duygusunda ve empatik eğilimlerde önemli bir değişken olduğunu göstermiştir.
Yazar isimleri: ['Hatice Kübra DURLANIK', 'Ersin UZMAN']
Yayın Yılı: 15 Haziran 2022
Dergi ismi: Dicle Üniversitesi Ziya Gökalp Eğitim Fakültesi Dergisi
Yayın sayfa url: https://dergipark.org.tr/tr/pub/zgefd/issue/68741/984018
Yayın pdf linki: https://dergipark.org.tr/tr/download/article-file/1930015
