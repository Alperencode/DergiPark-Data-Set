Makale Başlığı: Lüks Marka Değeri Algısının Sadakat Oluşumu Üzerindeki Etkisi
Özet: Günümüzde her geçen gün daha da artan rekabet koşulları markaların tüketicilerini sadık hale nasıl getirebilecekleri sorunsalını ortaya çıkarmaktadır. Bu bağlamda bu araştırmada tüketicilerin lüks marka parfümlere yönelik değer algılarının marka sadakati oluşumundaki etkisini ortaya çıkarmak amaçlanmıştır. Araştırma sosyal medya üzerinde kolayda örnekleme yöntemiyle ulaşılmış 368 kişi üzerinde gerçekleştirilmiştir. Ancak lüks marka parfümü 0-1 yıl arası kullananlar ve katılımcının belirtmiş olduğu parfüm markasının ankette yer alan listede olmayan 47 kişinin verdiği cevaplar analize dahil edilmeyip, analizler 321 kişi üzerinde gerçekleştirilmiştir. Tüketicilerin lüks marka yönelik marka sadakat düzeyi ile lüks parfüm markalarına yönelik algıları arasındaki ilişkiyi incelemek üzere korelasyon analizi; tüketicilerin lüks marka parfüme yönelik sadakat düzeyleri üzerinde etkili olan değer algısı boyutlarını belirlemek amacıyla ise çoklu regresyon analizi kullanılmıştır. Araştırma sonuçları lüks markalara yönelik değer algısı boyutları olan fonksiyonel, deneyimsel ve sembolik boyutları içinden fonksiyonel değer (Standart Beta=0,30 p=0,00<0,01) ve deneyimsel değer (Standart Beta=0,31 p=0,00<0,01) boyutlarının tüketicinin lüks marka parfüme yönelik sadakat düzeyi üzerinde anlamlı bir etkiye sahip olduğunu ortaya koymuştur.
Yazar isimleri: ['Ceyda DENEÇLİ', 'Öykü YILDIZ', 'Sevda DENEÇLİ']
Yayın Yılı: 20 Ağustos 2022
Dergi ismi: Uluslararası Sosyal Bilimler Akademi Dergisi
Yayın sayfa url: https://dergipark.org.tr/tr/pub/usbad/issue/72342/1126039
Yayın pdf linki: https://dergipark.org.tr/tr/download/article-file/2466724
