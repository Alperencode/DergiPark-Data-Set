Makale Başlığı: Kentsel Bağlamda Göçmen Gençlerin Mekanlarını Kesişimsel Yaklaşımlaşımla Sosyolojik Açıdan Anlamak
Özet: Bu araştırma, ağırlıklı olarak genç göçmenlerin gündelik yaşamlarında hayati olan mekanların önemini sosyolojik açıdan kesişimsel bir yaklaşımla incelemektedir. Bu grup, hem çocukluktan yetişkinliğe geçiş sürecinde olmaları, hem de bulundukları ülkenin rutinindeki değişimler nedeniyle diğer göçmen gruplarından farklıdır. Teorik bir tartışma olan bu makale, kentsel mekânın içiçiçe geçmiş alanlarını inceleyerek bu grubun göç deneyimlerine mekânsal bir perspektiften bakmaktadır. Göç çalışmalarında gözardı edilen tüm boyutları kapsamak ve gençlik deneyimlerini daha iyi anlamak için genç göçmen kimliği, temel olarak kesişen dört farklı yer olan eğitim (eğitim merkezleri veya üniversiteler), ev, işyeri ve sokak/kamusal alan odaklanarak incelenecektir. Bu mekanlarda girdikleri etkileşimler bugünkü deneyimlerini anlamak için önemlidir fakat onların farklı mekanlardaki deneyimleri farklı toplumsal pozisyonlarla birleşerek değişken ve geçişli konumsallıklar üretir. Sonuç olarak bu çalışma, diğer araştırmalardan farklı olarak, birçok lokasyonun birbirine bağlı dinamiklerini inceleyerek, genç göçmenlerin deneyimlerini bütüncül bir bakış açısıyla anlamaya yardımcı olmaktadır.
Yazar isimleri: ['Şeyma KARAMEŞE']
Yayın Yılı: 31 Ağustos 2022
Dergi ismi: Şarkiyat
Yayın sayfa url: https://dergipark.org.tr/tr/pub/sarkiat/issue/72894/1143536
Yayın pdf linki: https://dergipark.org.tr/tr/download/article-file/2537364
