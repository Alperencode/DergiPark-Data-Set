Makale Başlığı: COVID-19 pandemisi genç yetişkinlerdeki besin destekleri kullanımını nasıl etkiledi?
Özet: Amaç: Bu çalışma COVID-19 pandemisinde genç yetişkinlerdeki besin destek ürünleri ile fonksiyonel gıdaların kullanım durumunu saptamak amacıyla yapılmıştır.Yöntem: Tanımlayıcı, kesitsel tipte olan araştırma Sağlık Bilimleri Üniversitesi, Hamidiye Sağlık Bilimleri Fakültesinde öğrenim gören 18-30 yaş aralığındaki genç yetişkin bireyler ile Nisan- Mayıs 2022 tarihleri arasında yapılmıştır. Araştırmanın verileri ‘Kişisel Bilgi Formu’ ve ‘Besin Desteği Kullanım Anketi’ kullanılarak ücretsiz bir online platform üzerinden toplanmıştırBulgular: Araştırmaya katılan genç yetişkinlerin COVID-19 pandemisinde besin destek ürünlerinden en çok B12 vitamini (%22,73), D vitamini (%21,59) ve C vitamini (%19,89) kullandıkları tespit edilmiştir. Katılımcıların çoğunluğu besin desteklerini bağışıklıklarını arttırma amacıyla (%23,86), eczanelerden (%31,25) ve doktor tavsiyesiyle (%13,07) aldıkları bulunmuştur. Fonksiyonel besinlerde ise en fazla vitamini arttırılmış (%44,32) ve probiyotikli ürünlerin (%31,25) tüketildiği saptanmıştır.Sonuç: Genç yetişkinlerin COVID-19 pandemisinde besin destek ürünleri ve fonksiyonel gıda  kullanımlarının öncesine göre artış eğiliminde olduğu yorumuna varılmıştır.
Yazar isimleri: ['Bedriye URAL', 'Selin KARAKUŞ', 'Emine Beyza YILDIRIM', 'Elvan YILMAZ AKYÜZ']
Yayın Yılı: 21 Ekim 2022
Dergi ismi: Sağlık Profesyonelleri Araştırma Dergisi
Yayın sayfa url: https://dergipark.org.tr/tr/pub/jhpr/issue/73056/1155629
Yayın pdf linki: https://dergipark.org.tr/tr/download/article-file/2576760
