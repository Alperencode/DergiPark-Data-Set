Makale Başlığı: Lisansüstü Bilgi ve Belge Yönetimi Öğrencileri Bilgi Kaynaklarını Nasıl Tasarlar? Çok Modlu (Multimodal) Bilgi Okuryazarlığı Bakış Açısı
Özet: Bilgi okuryazarlığı, uzun yıllar içerisinde çok sayıda araştırmacı ve kuruluş tarafından araştırılmış ve tanımlanmıştır. Özellikle insanların sürekli çevrim içi bağlantı kurmasını sağlayan bilgi ve iletişim teknolojileri ve ekran tabanlı dijital iletişim araçlarının yaygınlığından sonra, bilgi okuryazarlığı son zamanlarda yeni kültür, kullanıcı rol/yetkinliği ve metin yapısı açısından yeniden kavramsallaştırılmıştır. Bu koşullar altında bireyler, bilginin sosyal olarak oluşturulduğu süreçlerin parçaları olarak mevcut bilgi kaynaklarını anlamlandırmak ve yeni bilgi kaynakları oluşturmak olarak görülmektedir. Bu nedenle, bireyler bilgi kaynaklarının aktif tasarımcıları ve katkı sağlayıcıları olarak kabul edilir. Bu bağlamda bu çalışma, bireylerin multimodal semiyotik metin yapısına sahip olması beklenen bilgi kaynaklarını nasıl tasarladıklarını araştırmayı amaçlamaktadır. Çalışmada nitel betimleyici yöntem benimsenmiş ve veriler hem nicel hem de nitel olarak analiz edilmiştir. Çalışmaya Bilgi ve Belge Yönetimi Bölümü’nde lisansüstü eğitim alan 16 öğrenci katılmıştır. 64 bilgi kaynağı (katılımcı tarafından oluşturulan bilgi kaynağı olan metinleri analiz edilmiştir. Sonuçlar, bilgi kaynaklarının semiyotik yapısının, anlamlı bir yapıya sahip olmaktan uzak olduğunu ve multimodal olmak yerine baskın olarak monomodal olduğunu göstermektedir. Çalışma, bilgi okuryazarlığı eğitiminin, bireylerin bilgi inşasına katkıda bulunabilmeleri için semiyotik açıdan zengin ve multimodal bilgi kaynaklarının nasıl tasarlanacağına da odaklanmasını önermektedir.
Yazar isimleri: ['Kübra AYIK', 'Mehmet CANATAR']
Yayın Yılı: 30 Haziran 2022
Dergi ismi: Bilgi Ve Belge Araştırmaları
Yayın sayfa url: https://dergipark.org.tr/tr/pub/bel/issue/71189/1109755
Yayın pdf linki: https://dergipark.org.tr/tr/download/article-file/2400318
