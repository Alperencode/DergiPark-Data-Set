Makale Başlığı: ÇALIŞAN YOKSULLUĞU VE SOSYAL DIŞLANMA
Özet: Hayatın her alanını etkileyen değişimler çalışma yaşamına da etki etmiş; esnek çalışma, düşük ücretler, kitlesel göç hareketleri yoksulluk kavramına çalışan yoksulluğunu eklemlemiştir. Toplumların büyük bir bölümünü etkileyen çalışan yoksullar; eğitim, sağlık, sosyal yaşam ve kültürel aktivitelere dahil olamadıkları gibi sosyal dışlanma ile yüz yüze kalmışlardır. Bu çalışmanın amacı, çalışan yoksulluğu ve sosyal dışlanma kavramlarını etki alanları ve boyutları ile açıklamak ve toplumsal yansımalarına dikkat çekmektir. Çalışmada, literatür taraması kullanılmış, elde edilen bilgiler analitik metotlarla yorumlanmıştır. Araştırma sonucunda; çalışan yoksulluğu ve sosyal dışlanma olgusunun toplum hayatının hemen hemen her kesimini ilgilendirdiği, toplum bütünlüğünden kopuşun kendi haline terk edilemeyeceği, konunun aynı zamanda sosyo-kültürel, güvenlik ve gelecek ile ilgili durum olduğu anlaşılmıştır. Devletlerin yoksulluk, çalışan yoksulluğu ve sosyal dışlanma ile ilgili olarak, sosyal, ekonomik, kültürel, sağlık ve eğitim alanlarında sosyal içermeyi ve entegrasyonu sağlayacak politikalar üretmesi toplumsal gelecek açısından faydalı olacaktır.
Yazar isimleri: ['Ali TANIŞ']
Yayın Yılı: 5 Temmuz 2022
Dergi ismi: Antalya Bilim Üniversitesi Uluslararası Sosyal Bilimler Dergisi
Yayın sayfa url: https://dergipark.org.tr/tr/pub/abuijss/issue/71145/1064674
Yayın pdf linki: https://dergipark.org.tr/tr/download/article-file/2219214
