Makale Başlığı: Rol Oynama ve Yaşlı Simülasyon Kıyafetinin Yaşlılara Karşı Empati ve Olumlu Tutum Üzerindeki Etkisi
Özet: Amaç: Bu çalışmanın amacı, hemşirelik ve tıp öğrencilerinde tek başına rol oynama ve rol oynama ile yaşlı simülasyon kıyafeti ile birlikte kullanılmasının yaşlılarla empati kurma ve onlara karşı olumlu tutum geliştirme üzerindeki etkisini belirlemektir.Yöntem: Araştırma, 64 hemşirelik ve tıp öğrencisinin katılımıyla ön test son test deneysel desende gerçekleştirilmiştir. Tüm öğrencilere yaşlılarla empati kurma eğitimi verildi, öğrencilerden Jefferson Empati Ölçeği ve Kogan'ın Yaşlılara Yönelik Tutum Ölçeği'ni doldurmaları istendi. Daha sonra deney grubuna yaşlı simülasyon kıyafeti giydirilmiştir (n: 34). Deney grubundaki öğrenciler yaşlı simülasyon giysisini giydikten sonra günlük yaşamdan aktivitelerle (beslenme, fiziksel aktivite, tuvalete gitme vb.) ilgili üç senaryoya odaklanan bir dizi görevi yerine getirmişlerdir. Görevleri tamamladıktan sonra öğrencilerle yarı yapılandırılmış görüşme formu aracılığıyla derinlemesine görüşmeler yapılmıştır. Çalışmanın son bölümünde hem deney hem de kontrol grubundaki öğrenciler tekrar Jefferson Empati Ölçeği ve Kogan'ın Yaşlı İnsanlara Karşı Tutum Ölçeği'ni doldurmuşlardır. Nicel veriler, IBM SPSS Statistics 25.0 (IBM SPSS Statistics for Windows, Sürüm 25.0. Armonk, NY: IBM Corp.) ve SAS yazılımı (Sürüm 9.3; PROC MIXED SAS Institute, Cary, NC, ABD) ile analiz edildi. Nitel veri analizi MAXQDA yazılımı (Versiyon 12) ile yapıldı. İçerik analizi için temalar ve kodlar belirlendi. Değişkenlerin normal dağılımını incelemek için Shapiro-Wilks testi, verilerin analizinde betimsel istatistikler, bağımsız örneklem t testi veya Mann-Whitney U Testi kullanılmıştır. İstatistiksel anlamlılık p<0.05'te kabul edilmiştir.Bulgular: Hemşirelik ve tıp öğrencilerinin empati puan ortalamalarına bakıldığında her iki fakültede deney ve kontrol grupları arasında fark olduğu görülmektedir. Uygulama öncesi ve sonrası puanlar arasındaki değişim artış yönünde olup deney ve kontrol gruplarında anlamlıdır. Öğrencilerin yaşlılara yönelik tutum puan ortalamalarındaki değişimler fakültelere ve gruplara göre farklılık göstermektedir. Öğrenciler mülakatlarında yaşlı simülasyon giysisi ile yaşlıların fiziksel yetersizliklerini hissedebildiklerini ifade ederken, rol oynamada empatinin daha çok duygusal yönünü deneyimlediklerini belirtmişlerdir. Öğrenciler kursun sonunda yaşlılara karşı davranışlarında olumlu değişiklikler olabileceğini açıkladılar.Sonuç: Tek başına rol oynama ve rol oynama ile yaşlı simülasyonunun birlikte uyumunun yaşlılara karşı olumlu tutum ve empatik yaklaşım gösterme açısından birbirini desteklediği düşünülebilir. 
Yazar isimleri: ['Dilek SARI', 'Özlem Sürel KARABİLGİN ÖZTÜRKÇÜ', 'Ebru BAYSAL', 'Nihal TAŞKIRAN', 'Semiha ÖZGÜL']
Yayın Yılı: 31 Ağustos 2022
Dergi ismi: Tıp Eğitimi Dünyası
Yayın sayfa url: https://dergipark.org.tr/tr/pub/ted/issue/72238/1069645
Yayın pdf linki: https://dergipark.org.tr/tr/download/article-file/2238556
