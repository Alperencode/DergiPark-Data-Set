Makale Başlığı: Deney Hayvanlarında Testis’in Fonksiyonel Anatomisi Ve Embriyolojisi
Özet: Testis ekzokrin ve endokrin fonksiyonları sayesinde hem spermatoozon üretimi, hem de testosteron hormonu salgılanmasından sorumludur. Testis kendisini vücut sıcaklığından birkaç derece düşük ısıda tutan scrotum adı verilen keselerde yer alır. Testisler deney hayvanlarında doğum sonrası scrotuma inerler. Hatta rat ve farelerde yaşamları boyunca karın boşluğu ile scrotum arasında giderler. Scrotum fare ve ratlarda preputium ve anus arasında bulunurken, tavşanda iki bacak arasında ve penisin iki yanında, kobayda ise tavşandaki yerine benzer şekilde ancak daha önde bulunur. Histolojik olarak baktığımızda en dışta tunica albuginea tabakası bulunur ve bu tabaka merkeze doğru yaptığı duvar yapıları (septula testis)  ile testisi lopçuklara ayırır. Bu lopçuklar tubuli seminiferi adı verilen kıvrımlı kanallar ve bu kanalların arasını dolduran gevşek bağ dokudan (interstitium) oluşmaktadır. Tubuli seminiferi’ler iç kısmı destek fonksiyonlarını yerine getiren Sertoli hücreleri ile spermatogenetik hücrelerin oluşturduğu germinal epitel ile kaplıdır. İnterstitial doku ise barındırdığı Leydig hücreleri sayesinde androjen üretiminden sorumludur. Primitif bir gem hücresi olan spermatogonium’un olgun bir spermatozoon’a dönüşmesi Spermatogenesis ve Spermiogenesis aşamalarından oluşur. Spermatogenesis Mitoz ve Mayoz evrelerinden oluşur ve bu aşama sonunda spermatid ortaya çıkar. Spermiogenesis aşamasında ise spermatid’ler golgi, cap, akrozom ve matürasyon fazlarından geçerek olgun spermatozoon olarak tubuli seminiferi lümenine salınırlar. Testise ait tüm bu fonksiyonların ve deney hayvanlarının testislerinin özelliklerinin anlaşılmasının bu alanda çalışma yapacak araştırmacılar için faydalı olacağını düşünmekteyiz.
Yazar isimleri: ['İsmail TÜRKMENOĞLU', 'Saliha ABACIOĞLU']
Yayın Yılı: 3 Eylül 2021
Dergi ismi: Turkish Veterinary Journal
Yayın sayfa url: http://tvj.cumhuriyet.edu.tr/tr/pub/issue/64824/893864
Yayın pdf linki: https://dergipark.org.tr/tr/download/article-file/1627796
