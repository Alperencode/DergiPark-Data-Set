Makale Başlığı: KENTSEL PARADİGMA OLARAK AKILLI KENTLER: SONGDO VE WOVEN AKILLI KENTLERİNE BAKIŞ
Özet: Günümüzde dünya nüfusunun yarısından fazlası kentlerde yaşamakta ve bu oran her geçen gün artmaktadır. Kentler büyüdükçe trafik sıkışıklığı, atık yönetimi, kirlilik, konut problemi, altyapı sıkıntısı, salgın hastalıklar gibi yeni sorunları beraberinde getirmektedir. Kentlerin mevcut ve gelecekteki ihtiyaçlara uyarlanması, yaşam kalitesinin artırılması ve kaynakların sürdürülebilirliği için çeşitli kent tanımlamaları ortaya çıkmaktadır. Bunların başında bilgi ve iletişim teknolojilerinin kentlerde işleyişinin tartışıldığı, akıllı kent kavramı gelmektedir. Bu çalışma, akıllı kentlerin yapımının belirsiz yönlerini araştırarak Foucault, Deleuze ve Lefebvre’nin söylemlerinden yola çıkarak, akıllı kent paradigması ve uygulamasına dair kapsamlı bir eleştiri ve anlayış sağlamaya odaklanmaktadır. Literatürü gözden geçirerek, akıllı kent kavramını çok boyutlu bir kavramsal çerçeve aracılığıyla detaylandırarak, Songdo Akıllı Kenti ile Toyota finansmanında planlanan Woven Akıllı Kenti’nin karşılaştırılmıştır. 20 yıl arayla planlanan; inşa edilmiş ve tasarım aşamasında olan öncü akıllı kent yaklaşımları olarak örnek gösterilen bu iki kent farklı ölçeklere, teknolojik gelişmelerde, ülkelerde ve amaçlarla planlanmıştır. Araştırmanın sonucuna göre akıllı kentler, üç düşünürün 20.yüzyılda ortaya koyduğu söylemlerle artarak kurduğu ilişki dikkat çekerken, 20 yıl içerisinde akıllı kent yaklaşımlarında farklı teknolojik ve yönetimsel yenilikler ortaya konmasına rağmen özne konumundaki kentlinin iktidar ilişkisi, gözleyen-gözlenen bağlamı, salt veri olarak değerlendirilmesi ve kent hakkı kavramı çerçevesinde değerlendirilmiştir. Bütünsel planlama yaklaşımı ve insan odaklı bakış açıları geliştirilmesi gerekmektedir.
Yazar isimleri: ['Özge Ceylin YILDIRIM']
Yayın Yılı: 30 Haziran 2021
Dergi ismi: Artıbilim Adana Alparslan Türkeş Bilim ve Teknoloji Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/artibilimadanasosyal/issue/63342/901829
Yayın pdf linki: https://dergipark.org.tr/tr/download/article-file/1657276
