Makale Başlığı: BELARUS SOVYET CUMHURİYETİ İÇ SİYASETİ VE BELARUS’UN BAĞIMSIZLIĞI SÜRECİ
Özet: Belarus Sovyet Sosyalist Cumhuriyeti, Sovyetler Birliği’nin kurucu devletlerinden biridir. Belarus, kurucu komünist liderler tarafından Sovyetler Birliği ve Polonya arasında bir tampon bölge olarak düşünülmekteydi. Bununla birlikte Belarus kimliği, ulusal kimlikten ziyade kültürel bir kimlik olarak gelişmiştir. Sovyetler Birliği döneminde de Belarus kimliği değişim göstermiştir. Kuruluş dönemlerinde Sovyet merkezi iktidarı, Belarus ulusal kimliğinin oluşturulup güçlenmesini amaçlayan politikaları hayata geçirmiştir. Fakat 1930’dan sonra merkezi iktidar “Halkların Dostluğu” politikası çerçevesinde Belarus kimliğini, sosyalist yönü ağır basan ve Rus kimliğine yakın biçimde takdim etmeye başlamıştır. Zaman içerisinde Rus yönelimli bir Sovyet Belarus kimliği ortaya çıkmıştır. Buna karşın, 1980’lere gelindiğinde ülkede ulusçu muhalif hareketler ortaya çıkarak ülkenin iç politikasını etkilemeye başlamıştır. Çalışmada, Belarus ulusal kimliğinin farklı dönemlerdeki gelişimi ve dönüşümü, Sovyetler Birliği’nin çöküş döneminde ortaya çıkan muhalefetin ulusçu yaklaşımları ve Belarus iç politikasına etkilerinin araştırılması amaçlanmıştır.
Yazar isimleri: ['Murat Bürkan SERBEST']
Yayın Yılı: 20 Haziran 2022
Dergi ismi: Uluslararası Eşitlik Politikası Dergisi
Yayın sayfa url: https://dergipark.org.tr/tr/pub/uepd/issue/70405/1133353
Yayın pdf linki: https://dergipark.org.tr/tr/download/article-file/2497212
