Makale Başlığı: İMMATÜR GRANÜLOSİTLER; GERÇEK BAKTERİYEMİYİ KONTAMİNASYONDAN AYIRABİLİR Mİ?
Özet: Immatür granülosit (IG) sepsis tanısında ve gerçek bakteri yeminin kontaminasyondan ayırımında yararlı olduğu bildirilmiştir. Bu çalışmada, Koagülaz Negatif Stafilokok (KNS) için gerçek bakteriyemi ile kontaminasyon ayırt edilmesinde IG düzeyinin rolünü değerlendirmeyi ve IG değerini WBC (White Blood Cell), prokalsitonin (PCT) ve C-reaktif protein (CRP) gibi daha önce kabul görmüş belirteçler ile karşılaştırmayı amaçladık. Kan kültürü KNS pozitif grubu gerçek bakteriyemi (n = 71, Grup I) ve kontaminasyon (n = 66, Grup II) olarak ayrıldı. Kan kültürleri BacT-ALERT 3D Mikrobiyal İdentifikasyon Sistemi (BioMérieux, France)’inde inkübe edildi. Cihazda pozitif (üreme) sinyali veren kan kültürü şişeleri uygun besiyerlerine pasajlandı. Besiyerlerinde üreyen stafilokok görünümlü koloniler, Gram boyama, katalaz ve koagulaz testleri ile değerlendirildi. Tam kan hücresi sayımı verileri, Otomatik Hematolojik Otoanalizör (Sysmex XN 3000 )'den elde edildi. IG konsantrasyonlarını kontaminasyon grubuna kıyasla gerçek KNS bakteriyemisi olan grupta daha yüksek bulduk ancak bu yükseklik istatistiksel olarak anlamlı değildi. Ayrıca WBC, PCT ve CRP değerleri de KNS bakteriyemisinde daha yüksekti ancak WBC ve PCT’deki yükseklik istatistiksel olarak anlamlı iken CRP’deki yükseklik anlamsızdı.Çalışmamızda belirtilen kısıtlılıklar nedeniyle IG değerlerinin KNS için gerçek bakteriyemi ile kontaminasyonu ayırt edici gücü olmadığına işaret etmektedir. 
Yazar isimleri: ['Filiz ALKAN BAYLAN', 'Filiz ORAK', 'Adem DOĞANER', 'Selma GÜLER', 'Şermin İNAL', 'Hatice SAĞER']
Yayın Yılı: 11 Ağustos 2022
Dergi ismi: Sağlık Bilimleri Dergisi
Yayın sayfa url: https://dergipark.org.tr/tr/pub/eujhs/issue/71449/860436
Yayın pdf linki: https://dergipark.org.tr/tr/download/article-file/1507642
