Makale Başlığı: COVİD-19 Sürecinde Üniversite Öğrencilerinde COVİD-19 Anksiyetesi ve Ruminasyon
Özet: Bu araştırmanın amacı, üniversite öğrencilerinin COVID-19 kaygısı ve ruminasyon arasındaki ilişkiyi belirleyerek ruminasyonun COVID-19 kaygısını yordamadaki katkılarını incelemektir. Betimsel yöntemle yapılan ve ilişkisel tarama modelinin kullanıldığı bu çalışmanın araştırma grubu Selçuk Üniversitesi’nin farklı programlarında öğrenim gören 417 öğrenciden (%86,1 kız, %13,9 erkek) oluşmaktadır. Araştırmada veri toplama aracı olarak “COVID-19 Ruminasyon Ölçeği (C-19RS)”, “Koronavirüs Anksiyete Ölçeği Kısa Formu” ve Kişisel Bilgi Formu kullanılmıştır. Araştırma için toplanan verilerin analizinde SPSS 25.00 paket programı kullanılmıştır. Üniversite öğrencilerinin COVID-19 kaygısı ve ruminasyon puanları arasındaki ilişkilyi belirlemek üzere korelasyon analizi kullanılırken, ruminasyonun COVID-19 kaygısını yordamadaki katkısını belirlemek için regresyon analizi yapılmıştır. Araştırma sonucunda üniversite öğrencilerinin COVID-19 kaygısı puanları ile ruminasyon puanları arasında pozitif yönde orta düzeyde anlamlı ilişkisinin olduğu görülmüştür. Üniversite öğrencilerinin ruminasyon puanlarının COVID-19 kaygısı puanlarına ilişkin varyansın %31'ini açıklayarak, COVID-19 kaygısının anlamlı bir yordayıcısı olduğu bulunmuştur. Araştırma bulguları literatür ışığında tartışılmıştır.
Yazar isimleri: ['Mustafa GÜLER', 'Binaz BOZKUR']
Yayın Yılı: 29 Ağustos 2022
Dergi ismi: Selçuk Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/susbed/issue/72364/1096817
Yayın pdf linki: https://dergipark.org.tr/tr/download/article-file/2346119
