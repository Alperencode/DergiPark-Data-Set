Makale Başlığı: Pragmatizmde Meliorizm ve Sosyal Umut Kavramı: Richard Rorty’ nin Yeniden Yorumlaması
Özet: Geleceğin ortak insan çabalarıyla daha iyi olacağı anlamına gelen Meliorizm kavramı, pragmatist düşünür ve filozofların ilgisini çekmiştir. William James, John Dewey, Ralph Waldo Emerson ve Richard Rorty, pragmatizmde Meliorizm'i vurgulayan önemli filozoflardır. Rorty, pragmatist düşünme biçimini iki boyuta odaklanarak yeniden yorumlamıştır. Geleneksel felsefeyi eleştirirken, pragmatizmin toplumda entelektüel kültür yaratmadaki rolüne dikkat çeker. Rorty'nin pragmatizm anlayışı, temsil karşıtı, özcülük karşıtı, temelcilik karşıtı, deneysel, umutlu ve ileriye dönük olarak tanımlanabilir. Bu çalışmanın amacı, Richard Rorty'nin meliorizm üzerine inşa ettiği sosyal umut felsefesini keşfetmektir. Rorty sosyal umuda erişmek için beş tür duygunun önplana çıktığı sosyal umut teorisi geliştirmiştir. Bu duygular hayal gücü duygusu, belirsizlik duygusu, iletişim duygusu, öz farkındalık duygusu ve öz saygı duygusudur. Rorty, bu beş duyguya sahip olan insanların umut ve beklenti içinde daha ileri görüşlü olarak geleceğe bakacağını söyler. Rorty bireylere umutla geleceğe odaklanıp ve geçmişi atlamayı önerir.
Yazar isimleri: ['Naime ELCAN KAYNAK']
Yayın Yılı: 30 Kasım 2022
Dergi ismi: Ordu Üniversitesi Sosyal Bilimler Enstitüsü Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/odusobiad/issue/73138/1107050
Yayın pdf linki: https://dergipark.org.tr/tr/download/article-file/2388802
