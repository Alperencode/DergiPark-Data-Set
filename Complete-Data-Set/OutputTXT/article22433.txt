Makale Başlığı: Kent İçi Yol Bitkilerinin Estetik Ve Fonksiyonel Özelliklerinin Değerlendirilmesi- Yozgat Lise Caddesi Örneği
Özet: Cadde, bulvar ve refüjler kentsel yaşamı kolaylaştıran, kent içindeki alanları, kentsel ve kırsal alanları birbirine bağlayan köprü gibi işleve sahiptir. Kent sakinlerini rüzgâr, toz, gürültü ve hava kirliliğine karşı koruyan, çevreci yaklaşımlarla pekiştirilmiş yeşil kuşaklar ve diğer kent yeşil alanlardır. Yozgat kentinin Ankara, Kayseri, Sivas şehirlerine sınırının oluşu ve birbirlerine yakınlığı, ekonomik ve sosyal turizm açısından iletişimini devamlı kılmaktadır. Şehirlerin birbirlerine ulaşımında Yozgat kentinin geçiş şehir olması, kenti ekonomik ve turizm açısından gelişime açık hale getirmektedir. Burada şehirden geçenler üzerinde olumlu etki bırakmanın ilk yolu şehirlerarası ve şehir merkezi yollarında yapılan bitkilendirme çalışmaları olmaktadır. Bu çalışmanın amacı, Lise Caddesi’nin kent içi yol peyzajındaki önemini ve yapılan uygulamaların bitkisel tasarım ilkelerine uygun olup olmadığını tespit etmektir. Çalışmada sekiz uzman görüşü ile kentiçi yol bitkilendirme kriterilerine uygunluğu Lawshe tekniği ile puanlandırılmıştır. Çalışma sonucunda yaya yolunda ve refüjde yer alan süs bitkilerinin mevcut yeşil sistem içerisindeki konumu, estetik ve fonksiyonel kullanımı belirlenmiştir. Ayrıca yapılan bitkilendirme çalışmalarında eksikler tespit edilmiş ve öneriler getirilmiştir.
Yazar isimleri: ['Melek KAPLAN', 'Kübra YAZİCİ']
Yayın Yılı: 13 Aralık 2022
Dergi ismi: Bozok Tarım ve Doğa Bilimleri Dergisi
Yayın sayfa url: https://dergipark.org.tr/tr/pub/bojans/issue/73810/1154800
Yayın pdf linki: https://dergipark.org.tr/tr/download/article-file/2575407
