Makale Başlığı: KURUMSAL YÖNETİM ENDEKSİNDE YER ALAN ve YER ALMAYAN BANKALARIN KOVİD 19 SALGIN SÜRECİNDEKİ PERFORMANSI
Özet: 2019 yılının ikinci yarısında Çin’de ortaya çıkan ve geçtiğimiz iki yıl boyunca, bütün dünyada ve ülkemizde etkisini gösteren Koronavirüs salgını, dünyada gelmiş geçmiş en büyük felaketi ve krizi insanoğluna yaşatmaya devam etmektedir. Salgın sebebiyle ortaya çıkmış olan krizi en ez zararla atlatabilmek için yapılan çalışmalar artarak devam etmekte olup, küresel anlamda aşının yaygın hale gelmesiyle salgına çözüm oluşturulabileceği bilim insanları tarafından dile getirilmektedir. Bu çalışma ile 2020 ve 2021 yıllarında dünyada ve ülkemizde daha önce hiç karşılaşılmayan düzeyde bir ekonomik ve sosyal durgunluğun ortaya çıkmasına sebep olan salgının Türkiye üzerine etkilerinin incelenmesi hedeflenmiştir. Çalışmada BIST kurumsal yönetim endeksi (XKURY) ve BIST Bankalar endeksinde (XBANK) yer alan toplam 11 bankanın verileri kullanılmıştır. Salgının dünyaya yayılmaya başladığı dönem “4Ç2019” olarak kabul edilmiştir.  Bu sebeple çalışmaya salgın öncesindeki 5 çeyrek dönemle, salgın sürecindeki 5 çeyrek dönemin verileri analize dahil edilmiştir.n örnek sayısının 30’dan küçük olması ve aynı örneklem grubunda yer alan bankaların, farklı çeyrek dönemlerde yapılan, aktif karlılık, kaldıraç oranı, özkaynak karlılığı, kredi/mevduat oranı ve özkaynak / toplam varlık oran ölçümlerinin ortalamalarının göz önüne alınıp karşılaştırma yapılması sebebiyle istatistiksel analizlerde bağımlı örneklemler t testi kullanılmıştır. İncelemeler sonucunda, çalışmaya konu olan bütün finansal performans göstergeleri için, salgın öncesi ve salgın sürecindeki dönemlerin arasında anlamlı farkların meydana geldiği istatistiksel olarak görülmüştür.
Yazar isimleri: ['Önder Mutlu BULUT', 'Ali Osman GÜRBÜZ']
Yayın Yılı: 26 Temmuz 2022
Dergi ismi: Öneri Dergisi
Yayın sayfa url: https://dergipark.org.tr/tr/pub/maruoneri/issue/71406/1068811
Yayın pdf linki: https://dergipark.org.tr/tr/download/article-file/2235036
