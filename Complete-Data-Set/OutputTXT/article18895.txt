Makale Başlığı: Meslek Yüksekokulu Öğrencilerinin Kişilik Analizlerinin Bulanık Mantık Yöntemi ile Tespiti: Merzifon Meslek Yüksekokulu Örneği
Özet: İnsan yaşamında büyük bir yere sahip olan iş hayatının bireylerin karakteristik ve kişilik özelliklerine göre tercih edilmesi, daha verimli olmalarının yanısıra sevgi dolu ve pozitif yaşamalarına da destek olabilmektedir. İnsanlar için çok önemli olan meslek tercihi konusunda literatürde birçok çalışma bulunmaktadır. Literatürdeki çalışmalardan birisi Holland (1996) tarafından geliştirilen ve kişilik tiplerine uygun meslekleri öneren “Holland Mesleki Tercih Envanteri”dir. Bu çalışmada bireyler için önemli olan meslek tercihinde ve kişilik tipi belirlenmesinde kullanılan “Holland Mesleki Tercih Envanteri” bulanık mantık kullanılarak tasarlanmıştır. Tasarımda özellikle anket çalışmasında “Yüksek puanlar daha çok ‘Farketmez’de yoğunlaşmışsa gencin kişilik tipi hala belirginleşmemiştir.” ifadesinden hareket edilerek farketmez değerleri hesaba katıldığında bulanık mantık yönteminin klasik yöntemden farkı olup olmadığı tespit edilmiştir. Çalışmaya Merzifon Meslek Yüksekokulu’nda öğrenim gören 209 öğrenci katılım sağlamıştır. Katılımcılara uygulan Holland Mesleki Tercih Envanteri ile öncelikle öğrencilerin klasik yöntemde kişilikleri tespit edilmiştir. Daha sonra oluşturulan bulanık mantık metodu ile kişilik tespiti yapılmış ve farklılıklar gözlemlenmiştir. Bulanık mantık yöntemi ile tasarlanan yöntemde bireylerin her bir kişilik tipi analizi yapılarak tüm tiplere ait sonuçlar “güçlü- normal- zayıf” olarak ortaya konulmuştur. Bulanık mantık yöntemi ile elde edilen sonuçlarda daha farklı ve başarılı sonuçlar elde edilmiştir. Bu uygulama sonrasında bulanık mantık yönteminin eğitim alanında da kullanılabileceğini göstermiştir.
Yazar isimleri: ['Ahmet SAĞLAM', 'İbrahim YÜCEDAĞ']
Yayın Yılı: 29 Haziran 2022
Dergi ismi: Ejovoc (Electronic Journal of Vocational Colleges)
Yayın sayfa url: https://dergipark.org.tr/tr/pub/ejovoc/issue/70789/1103363
Yayın pdf linki: https://dergipark.org.tr/tr/download/article-file/2373880
