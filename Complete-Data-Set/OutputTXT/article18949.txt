Makale Başlığı: 85 yaş üstü hastalarda endoskopik retrograd kolanjiyopankreatografi’nin etkinliği ve güvenilirliği
Özet: Giriş ve Amaç: Bu çalışmada 85 yaş üstü hastalarda endoskopik retrograd kolanjiyopankreatografinin endikasyonları, bulguları, başarısı ve komplikasyonları araştırıldı. Gereç ve Yöntem: Bu çalışmada 2015-2019 yılları arasında endoskopik retrograd kolanjiyopankreatografi yapılan hastaların kayıtları incelenmiş ve çalışma 85 yaş üzeri 289 hasta ile yapılmıştır. Bulgular: Çalışma 169 kadın (%58) ve 120 erkek (%42) olmak üzere toplam 289 hasta ile yapılmıştır. Hastaların ortalama yaşı 88 idi (85-108). Endoskopik retrograd kolanjiyopankreatografinin en sık endikasyonları izole karaciğer enzim yüksekliği (%39),  kolanjit (%32) ve karaciğer enzim yüksekliği olmaksızın karın ağrısıydı (%21). Hastaların %66’sına yatırılarak, %87.2’sine sadece tek seans endoskopik retrograd kolanjiyopankreatografi yapılmıştı. Hastaların %28’inde divertikül mevcuttu ve %25’i sfinkterotomiliydi. Hastaların %99’u ilk seansta, tamamı ise ikinci seansta kanülize edildi. 241 hastada selektif (%83), 48 hastada precut (%16) yöntemi kullanıldı.  En sık endoskopik retrograd kolanjiyopankreatografi bulguları koledok taşı (%71) ve malign biliyer darlıktı (%12). En sık görülen maligniteler ise pankreas kanseri (%38) ve kolanjiyokanserdi (%32).  Taş çıkanlarda teknik başarı  %99, malign hastalarda ise %100 idi. Çalışmamızda en sık görülen komplikasyonlar post-endoskopik retrograd kolanjiyopankreatografi pankreatiti (%5.8) ve kanama (%2) idi. Bir hastada tip 1 perforasyon gelişti ve hasta exitus oldu. Üç yıllık takipte mortalite oranı %26 iken 30 günlük mortalite oranı %8 olarak bulunmuştur. Sonuç: Eşlik eden kronik hastalıklara rağmen, 85 yaş ve üstü hastalarda endoskopik retrograd kolanjiyopankreatografi güvenli ve etkili bir tedavi yöntemidir.
Yazar isimleri: []
Yayın Yılı: 30 Aralık 2020
Dergi ismi: Endoskopi Gastrointestinal
Yayın sayfa url: https://dergipark.org.tr/tr/pub/endoskopi/issue/59090/832354
Yayın pdf linki: https://dergipark.org.tr/tr/download/article-file/1418647
