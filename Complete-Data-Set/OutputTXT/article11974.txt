Makale Başlığı: Nurettin Topçu’nun Anadolucu Türk Tarih Anlayışı Karşısında Orhan Türkdoğan’ın Asyatik Türk Tarih Anlayışı
Özet: Nurettin Topçu, Türk tarihini Anadolu’nun İslamlaşmasıyla başlatmıştır. Bu oluşumu,  1) Orta Asya’da gelen Türk boyları, 2) Türk boylarının Anadolu’ya taşıdığı İslamiyet ve 3) Anadolu’nun Eti halkından miras aldığı tarım tekniği gibi üç sac ayağına oturtmuştur.Topçu, tarih anlayışında İslam dinine ve Anadolu’yu Türkleştiren Türkmen boylarına önem vermiştir. Ona göre, Milletimizin Türkmen’i ve İslam’ı tanıması Anadolu’da mümkün olmuştur. Milletimiz için Türkmen el, İslamiyet ruhtur. Orhan Türkdoğan, tarih anlayışında Türk tarihinin Anadolu ile sınırlandırılmasına karşı çıkmıştır. O, Ziya Gökalp, Yusuf Akçura gibi Turancı düşünürlerin etkisiyle Kemalizmin Asyatik tarih tezini savunmuştur. Türkdoğan, Türk tarihinin başlangıcı olarak Orta Asya Türk Devletlerini görmüştür. Türkdoğan’a göre, Türk hükümdarlarının amacı, Türk soyundan olan ve Türkçe konuşan toplulukları bir devlet çatısı altında toplamaktır. Bunu ilk kez yapan Büyük Hun  hükümdarı Mete’dir. Mete’nin bu girişiminden sonra, Türk soyundan gelen ve Türkçe konuşan topluluklar ikinci kez M.S. 8. yüzyılda Göktürk Devleti çatısı altında toplanmıştır.
Yazar isimleri: ['Hüseyin TAŞLI']
Yayın Yılı: 30 Haziran 2022
Dergi ismi: Muhakeme Dergisi
Yayın sayfa url: https://dergipark.org.tr/tr/pub/muhakeme/issue/70826/1124773
Yayın pdf linki: https://dergipark.org.tr/tr/download/article-file/2461551
