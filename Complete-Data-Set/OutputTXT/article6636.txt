Makale Başlığı: Güney Amerikalı Turizm Paydaşlarının Algıladıkları Türkiye İmajı Üzerine Nitel Bir Araştırma
Özet: Ülke imajı tüketicilerin satın alma davranışlarını etkileyen faktörlerden biridir. Bir ülkenin sahip olduğu imaj, turistlerin o ülkeye seyahat etme niyetine etki etmektedir. Bu çalışmanın amacı, Güney Amerika’da algılanan Türkiye imajının ortaya konulması ve olumlu bir imaj oluşturulması için yapılması gerekenlerin saptanmasıdır. Araştırmanın çalışma grubunu Arjantin, Paraguay ve Uruguay ülkelerindeki turizm paydaşları oluşturmaktadır. Örneklem, olasılığa dayalı olmayan örnekleme türlerinden amaçlı örnekleme ile tespit edilmiş 20 katılımcıdan oluşmaktadır. Nitel araştırma yönteminin kullanıldığı araştırmada yarı yapılandırılmış mülakat tekniği ile yüz yüze görüşmeler yapılarak veriler elde edilmiştir. Veriler, MAXQDA bilgisayar destekli nitel veri analiz sistemiyle analiz edilmiştir. Bölgede Türkiye’nin fazla bilinmediği, ülke imajının olumlu yönde olmadığı, Türkiye’nin turizm hareketlerinde tercih edilen bölgeler arasında ön sıralarda yer almadığı sonucuna ulaşılmış; bölgede Türkiye tanıtımlarının artırılması, Türk Havayolları’nın bölgede daha aktif rol alması, büyükelçiliklerin ve kültür ataşeliklerinin artırılması önerilerinde bulunulmuştur.
Yazar isimleri: ['Muhammet Caner KAYA', 'Orhan BATMAN', 'Salim İBİŞ']
Yayın Yılı: 29 Eylül 2022
Dergi ismi: Güncel Turizm Araştırmaları Dergisi
Yayın sayfa url: https://dergipark.org.tr/tr/pub/guntad/issue/72737/1056394
Yayın pdf linki: https://dergipark.org.tr/tr/download/article-file/2186499
