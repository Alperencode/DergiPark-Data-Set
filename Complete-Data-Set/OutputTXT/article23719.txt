Makale Başlığı: Otel Rezervasyon İptal Tahmin Modelinin Veri Madenciliği Algoritmaları ile Uygulanması
Özet: Otel rezervasyon iptalleri, oda rezervasyon sistemleri üzerindeki etkileri nedeniyle gelir yönetiminde kritik olarak kabul edildiği için otel ve konaklama sektörünün önemli bir problemidir. Gelir yöneticilerinin bakış açısından, satılan her otel odası, uçak koltuğu vb. ek kar sağlamaktadır. Bu nedenle, satılmayan her oda ya da koltuğun potansiyel bir kaybı temsil ettiği sonucu çıkmaktadır. Müşterileri iptal etmeye sevk eden sebepler veya bunun nasıl önlenebileceği hakkında bilgi sahibi olmak oldukça önem taşımaktadır. Bu çalışmanın amacı bireysel otel iptallerinin tahminine odaklanmak ve iptal üzerinde en çok hangi parametrelerin olduğunu ortaya çıkarmaktır. Bu çalışmada Veri Madenciliği tekniklerinden Karar Ağaçları ve Rastgele Orman algoritmaları uygulanmıştır. Elde edilen sonuçlara göre %86.7 oranında doğruluk oranı ile Rastgele Orman algoritması daha iyi sonuç vermiştir. Depozito tipi ve müşterinin daha önce rezervasyon iptali yapıp yapmadığı parametrelerinin sınıflandırma üzerinde en fazla etkiye sahip oldukları gözlemlenmiştir. Bu modeli benimseyen kuruluşlar turist varışlarıyla ilgili eylem protokollerini güçlendirebilir, rezervasyon yönetim sistemleri ve iptal politikalarını optimize edilebilirler.
Yazar isimleri: ['Kevser ŞAHİNBAŞ', 'Ozge DOGUC']
Yayın Yılı: 31 Ekim 2022
Dergi ismi: Selçuk Turizm ve Bilişim Araştırmaları Dergisi
Yayın sayfa url: https://dergipark.org.tr/tr/pub/stbad/issue/72288/1164754
Yayın pdf linki: https://dergipark.org.tr/tr/download/article-file/2607205
