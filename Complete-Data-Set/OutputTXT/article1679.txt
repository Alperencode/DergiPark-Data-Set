Makale Başlığı: Anonim Ortaklıkta Pay Sahibinin Yönetime Katılma Haklarında Kırılma: Pay Üzerinde İntifa Hakkı Tesisi
Özet: Eşya hukukuna ilişkin hükümler uyarınca intifa hakkı, sahibine, intifa konusunu zilyetliğinde bulundurma, yönetme, kullanma ve ondan yararlanma yetkilerini tanımaktadır. Bu çalışmada, intifa hakkının konusu anonim ortaklık payı olduğunda anılan yetkilerin ortaklık payından doğan yönetime katılma haklarına nasıl sirayet edeceği incelenmektedir. Konu, Türk Ticaret Kanunu 432 II merkezinde ele alınmaktadır. Türk Ticaret Kanunu bu konuda gerek mehaz İsviçre Borçlar Kanunu 690 II hükmünden gerekse 6762 sayılı Türk Ticaret Kanunu’ndan bazı noktalarda ayrılarak üzerinde intifa hakkı bulunan paydan doğan oy hakkının intifa hakkı sahibi tarafından kullanılacağını; pay sahibinin menfaatlerini gözetmeyen intifa hakkı sahibinin tazminat sorumluluğunun doğacağını düzenlemektedir. Eşya hukuku kuralları ile birlikte değerlendirildiğinde hükmün oy hakkı açısından bir düzenleme getirdiği; oy hakkına sahip olan intifa hakkı sahibinin diğer yönetime katılma haklarını da kullanabildiği ve böylece payın yönetiminin intifa hakkı sahibinde olduğu sonucuna ulaşılmaktadır. Öte yandan, pay sahibi bu durumda tamamen etkisiz değildir; yönetime katılma haklarının bazıları pay sahibi tarafından da kullanılabilmektedir. Ne var ki, bu kapsama en az oy hakkı kadar etkili bir hak olan iptal davası açma hakkı dahil değildir. Çalışmada ayrıca, esas sözleşmede veya özel bir anlaşmada hükmün aksinin öngörülerek payın üzerinde intifa hakkı bulunmasına rağmen pay sahibinin payı üzerindeki otoritesini sürdürüp sürdüremeyeceği de tartışılmaktadır.
Yazar isimleri: ['Esra CENKCİ']
Yayın Yılı: 31 Aralık 2021
Dergi ismi: Annales de la Faculté de Droit d’Istanbul
Yayın sayfa url: https://dergipark.org.tr/tr/pub/iuafdi/issue/62352/785780
Yayın pdf linki: https://dergipark.org.tr/tr/download/article-file/1258126
