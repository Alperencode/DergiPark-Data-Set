Makale Başlığı: ISPARTA KENT MERKEZİNDEKİ EĞİTİM KURUMLARI VE ÇEVRELERİNDEKİ GÜRÜLTÜLERİN ANALİZİ ÜZERİNE BİR ARAŞTIRMA
Özet: Bu çalışmada; Isparta kent merkezinde bulunan ve gözlemler ve yetkililerle yapılan görüşmeler sonucunda belirlenmiş kriterlere göre seçilmiş 4 ilkokul, 4 ortaokul ve 2 lise olmak üzere toplam 10 okul örneğinde bahçe içi ve bahçe dışında, teneffüs ve ders saatlerinde gürültü ölçümleri yapılmıştır. Yapılan ölçümlerle, okul bahçelerinde ve çevrelerinde bulunan gürültü seviyesini etkileyebilecek değişkenler doğrultusunda elde edilen veriler, SPSS istatistik programından yararlanılarak analiz edilmiştir. Belirlenen değişkenlerin gürültü seviyesini artırmada veya azaltmadaki etkisi ortaya konulmuştur. Yapılan gürültü ölçümlerine göre; derste bahçe dışı gürültü düzeyinin en yüksek olduğu okul grubunun liseler (66,48 dB), en düşük okul grubunun ise ilkokullar (62,48 dB) olduğu, okulların eğitim düzeylerine göre aylık genel ortalama değerlerine göre ise derste bahçe dışı gürültü ölçümleri arasında istatistiksel olarak anlamlı bir farklılık bulunmadığı tespit edilmiştir. Bununla birlikte teneffüste bahçe dışı gürültü düzeyi en yüksek olan okul grubunun ilkokullar (71,67 dB) ve en düşük ise liseler (62,25 dB) olduğu, okulların eğitim düzeylerine göre aylık genel ortalamada, teneffüste bahçe dışı gürültü ölçümleri arasında istatistiksel olarak anlamlı bir farklılık bulunduğu ortaya konulmuştur. Ayrıca teneffüste bahçe içi gürültü düzeyi en yüksek olduğu okul grubu ise ilkokullar (75,84 dB) olarak belirlenirken, en düşük ise liselerin (62 dB) olduğu, okulların eğitim düzeylerine göre aylık genel ortalamada teneffüste bahçe içi gürültü ölçümleri arasında istatistiksel olarak anlamlı bir farklılığın bulunduğu tespit edilmiştir. Sonuç olarak okulların bahçelerinde ve yakın çevrelerinde olan gürültünün Dünya Sağlık Örgütü tarafından belirlenen standartların üzerinde kaldığı görülmüştür.
Yazar isimleri: ['Büşra ONAY', 'Candan ŞAHİN']
Yayın Yılı: 31 Ekim 2022
Dergi ismi: Turkish Journal of Forest Science
Yayın sayfa url: https://dergipark.org.tr/tr/pub/turkjforsci/issue/73235/1131300
Yayın pdf linki: https://dergipark.org.tr/tr/download/article-file/2488796
