Makale Başlığı: Covid-19 Pandemisinin Sosyal Medya Yansımaları: İçerik Analizi Çalışması
Özet: Günümüzün en etkili iletişim araçlarının başında gelen sosyal medyanın kullanımı, her gün artma eğilimi göstermektedir. Sosyal medyanın hoş vakit geçirilen uygulama rolü günümüzde haber alınan, tartışma alanı olan, sorgulanan hatta adalet aranan bir role bürünmüştür. Bu bağlamda son yıllarda tüm dünyada yaşanan bir pandemi olan COVID-19 süreci de sosyal medyada en çok konuşulan, tartışılan ve haber alma talebi olan konu olmuştur. Bu durum sosyal medyada sağlık ile ilgili bilgi alışverişini arttıran önemli bir unsur olmuştur. Bu araştırma, COVID-19 döneminin sosyal medyaya yansımalarını konu alan çalışmaların nitel verilerini inceleyerek analiz etmeyi amaçlamaktadır. Bu kapsamda nitel çalışmaları değerlendirmeye uygun içerik analizi yöntemi kullanılmıştır. Araştırmaların analizi sonucunda elde edilen veriler ışığında birçok sınırlayıcı faktörün olduğu görülmüştür. Bu çerçevede en çok değinilen konuların başında pandemi sürecinde sosyal medya aracılığı ile yayılan bilgi kirliliği konusu olmuştur. Diğer önemli bir sonuca göre sosyal medya üzerinden yapılan haberlerin kişilerde kaygı oluşumuna sebep verdiği bunun yanında aşı olma noktasında kullanıcıların görüşlerini önemli ölçüde etkilediği dikkat çekmektedir. Çoğu çalışmanın ortak önerisi ise yalnızca İngilizce paylaşımların değil farklı dillerde yapılan paylaşımların da incelenmesi gerektiğidir. Bunun yanında, özellikle üniversite düzeyinde eğitim gören öğrencilerin bu süreçlerden en az hasarla çıkmalarını sağlamak için ücretsiz psikolojik destek verilmesi gerektiği ortaya konan başka bir öneridir.
Yazar isimleri: ['Mehmet Beşir DEMİRBAŞ', 'Fatma KANTAŞ YILMAZ']
Yayın Yılı: 30 Temmuz 2022
Dergi ismi: Sağlık ve Sosyal Refah Araştırmaları Dergisi
Yayın sayfa url: https://dergipark.org.tr/tr/pub/sarad/issue/70907/1076527
Yayın pdf linki: https://dergipark.org.tr/tr/download/article-file/2265289
