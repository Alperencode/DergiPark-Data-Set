Makale Başlığı: Beden Eğitimi ve Spor Öğretmenlerinin İş Doyumu ve İş Yaşam Kaliteleri Arasındaki İlişki
Özet: Amaç: Bu araştırmada amaç, beden eğitimi ve spor öğretmenlerinin iş doyumu ve iş yaşam kaliteleri arasındaki ilişkisinin incelenmesidir.Yöntem: Araştırmanın örneklem grubunu İstanbul Avcılar’da görev yapan beden eğitimi ve spor öğretmenleri oluşturmaktadır. Çalışmada Weiss vd. (1967) tarafından geliştirilen ve Baycan (1985) tarafından Türkçeye uyarlanan “Minnesota İş Doyumu Ölçeği” ve Van Laar ve ark. (2007) tarafından geliştirilen ve Akar ve Üstüner (2017) tarafından Türkçeye uyarlanan “İş Yaşam Kalitesi Ölçeği” veri toplama aracı olarak kullanılmıştır. Verilerin analizinde ise normallik testlerinden bağımsız örneklem t-testi ve One-Way ANOVA testleri kullanılırken, alt boyutlar arasında ilişkiyi belirlemek için pearson korelasyon testi yapılmıştır.Bulgular: Çalışmaya katılan bireylerin cinsiyete göre iş yaşam kaliteleri arasında anlamlı farklılık tespit edilmiştir. Ancak yaş, medeni durum, öğrenim durumu ve mesleki kıdemlerine göre anlamlı düzeyde farklılık görülmemiştir. İş doyumu ile mesleki kıdem değişkeni arasında anlamlı düzeyde farklılık tespit edilmiştir. Diğer yandan iş doyumu ve iş yaşam kalitesi alt boyutları arasında pozitif yönde anlamlı ve olumlu ilişki ortaya çıkmıştır. Sonuç: Beden eğitimi ve spor öğretmenlerinin demografik değişkenlere göre iş doyumu ve iş yaşam kaliteleri değişiklik göstermektedir.
Yazar isimleri: ['Cemal GÜLER', 'Selçuk Bora ÇAVUŞOĞLU']
Yayın Yılı: 31 Ekim 2022
Dergi ismi: Çanakkale Onsekiz Mart Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/comusbd/issue/72541/1151496
Yayın pdf linki: https://dergipark.org.tr/tr/download/article-file/2567307
