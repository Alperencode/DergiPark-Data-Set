Makale Başlığı: İmalat Sanayii Banka Kredileri ile İmalat Sanayii Yİ-ÜFE Arasındaki İlişki: Kredi-Enflasyon Sarmalı
Özet: 2020 yılından bu yana imalat sanayii Yİ-ÜFE oranları, bankacılık sektörü tarafından ticari kredilere (TL) uygulanan faiz oranları, imalat sanayiine yönelik kullandırılan banka kredileri ve bu kredilere yönelik tahsili gecikmiş alacakların yükseldiği gözlenmektedir. Türkiye’nin ekonomik gelişiminde önemli bir yer tutan imalat sanayiinin sürdürülebilirliği açısından imalat sanayii Yİ-ÜFE oranları ve imalat sanayiine yönelik kullandırılan banka kredileri büyük önem arz etmektedir. Bu araştırmada imalat sanayii Yİ-ÜFE oranları, bankacılık sektörü tarafından ticari kredilere (TL) uygulanan faiz oranlarının ağırlıklı ortalaması, imalat sanayiine yönelik kullandırılan banka kredileri ve bu kredilere ait tahsili gecikmiş alacaklar arasındaki ilişkinin araştırılması amaçlanmıştır. Bu amaçla söz konusu değişkenlere Engle-Granger eşbütünleşme testi ve Granger nedensellik testi uygulanarak değişkenler arasındaki ilişki analiz edilmiştir. Analizler sonucunda tüm değişkenlerin uzun dönemde karşılıklı olarak eş bütünleşik olduğu ve tahsili gecikmiş imalat sanayii kredileri ile imalat sanayii Yİ-ÜFE oranı ve ticari kredilere (TL) uygulanan faiz oranı arasında karşılıklı nedensellik ilişkisinin olduğu tespit edilmiştir. Bununla birlikte imalat sanayiine kullandırılan banka kredilerinden, imalat sanayii Yİ-ÜFE oranına, ticari kredilere uygulanan faiz oranına ve tahsili gecikmiş imalat sanayii kredilerine doğru tek yönlü bir nedensellik ilişkisinin olduğu tespit edilmiştir. Araştırmada imalat sanayii enflasyonu ve kredilerinin bir sarmal halini aldığı sonucuna varılmış ve bankacılık sektörü ile karar alıcılara yönelik politika önerilerinde bulunulmuştur.
Yazar isimleri: ['Mustafa BEYBUR']
Yayın Yılı: 30 Haziran 2022
Dergi ismi: Bulletin of Economic Theory and Analysis
Yayın sayfa url: https://dergipark.org.tr/tr/pub/beta/issue/70987/1109772
Yayın pdf linki: https://dergipark.org.tr/tr/download/article-file/2400379
