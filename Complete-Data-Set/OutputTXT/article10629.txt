Makale Başlığı: Pediatrik Hastalarda Oküler Travmaların Etiyolojik Özellikleri ve Görsel Sonuçları
Özet: Amaç: Açık glob yaralanması (AGY) nedeni ile acil kliniğimize başvuran, tedavi ve takibi yapılan 60 pediatrik olgunun demografik özelliklerini ve prognozu etkileyen faktörleri araştırmak.Yöntem: Kliniğimizde 2010-2021 yılları arasında AGY nedeni ile ameliyat edilip, en az bir yıl takip yapılmış olan 16 yaş ve altı 69 olgunun dosya kayıtları retrospektif olarak incelendi. Kayıtlardan AGY’nin tipi, oluş nedeni, eşlik eden muayene bulguları, hastaneye başvuru zamanı ile ilk ve son görme keskinlikleri (GK), ek cerrahileri kaydedildi.Bulgular: Olguların ortalama yaşı 11±5 yıl idi. %17,4’si kız %82,6’sı erkek idi. AGY’nin şekli en sık korneal kesi, en sık etiyolojik nedeni kesici ve delici aletler (%65,1) oluşturmakta idi. Olguların %87 sinde sadece bölge 1, %40,6 sında bölge 2, %13 ünde bölge 3 etkilenmişti. Olguların %37,7 sinde relatif afferent pupil defekti (RAPD) vardı. %5,8’i rüptür, %8,7’si retina dekolmanı, %2,9’u endoftalmi, %4,3’ü perforan yaralanma idi. Olguların başvuru anında %7’sinde GK değerlendirilemezken, %60’ında 0.1 ve daha altında, %25,7’sinde 0.1-0,6. %4,3’ünde ise 0.6’dan daha iyi GK’ya sahipti. Olguların takiplerinde 6. ayda ise %2,9’ unda GK değerlendirilemezken (inop), %11,4’ ünde 0.1 ve daha altında, %25,7’sinde 0.1-0.6 ve %60’ında ise 0.6’dan daha iyi GK’ya sahipti. Oküler travma skoru (OTS) 74±16, pediatrik oküler travma skoru (POTS) 64±19 idi. OTS başlangıçtaki GK ile orta derecede ilişkili (r=0,687, p<0,001), takipteki GK ile orta derecede ilişkili (r=0,611, p<0,001) idi. Pediatrik oküler travma skorunun korelasyon değerleri ise daha düşük bulundu (başlangıç GK ile r=0,574, p<0,001).Sonuç: Pediatrik AGY’de görsel prognozu tahmin edebilmek için RAPD değerlendirilemediğinde bile OTS güvenilir bir araçtır.
Yazar isimleri: ['Dilara PİRHAN', 'Sevgi SUBASİ', 'Kubra DEMİRCİ KUCUK']
Yayın Yılı: 3 Ekim 2022
Dergi ismi: Kocaeli Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/kusbed/issue/72881/1150458
Yayın pdf linki: https://dergipark.org.tr/tr/download/article-file/2563702
