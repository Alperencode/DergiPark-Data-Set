Makale Başlığı: Endüstri 4.0 Konusunda Yayınlanmış Lisansüstü Tezlerin Bibliyometrik Analizi
Özet: Endüstri 4.0 kavramı hem akademik yazında hem de sanayideki pratik uygulamalarıyla önemini günden güne artırmaktadır. Üretimden, dağıtım ve lojistiğe, tüketimden geri dönüşüme ekonominin her alana entegre edilmeye çalışılan Endüstri 4.0, ülkelerin ekonomileri için de vazgeçilemez bir alan olmuştur. Ülkeler bir yandan üretim hacmi, verimlilik ve etkinlik artışı ile şahsi ekonomik faydalarını artırmak, diğer yandan ise küresel rekabet gücünü artırmak ve sürdürülebilir büyümeyi erişilebilir kılmak için bu yeni sürece uyum sağlamaya gayret etmektedirler. Üniversiteler bünyesinde yapılan çalışmalar da bu entegrasyona katkı sağlamaktadır. Bu çalışmada YÖK Ulusal Tez Merkezi’nden elde edilen veriler ile Türkiye’de Endüstri 4.0 alanında yazılmış 246 adet lisansüstü tezin içerik analizi yapılmıştır. Analize dahil edilen tezler yayınlandıkları yıl, hazırlandıkları üniversite, enstitü, anabilim dalı, yazarın cinsiyeti, tezin türü, dili ve danışmanının unvanına göre sınıflandırılmıştır. Yapılan içerik analizine göre endüstri 4.0 ile ilgili en çok tez 2019 yılında yayımlanmış olup tezlerin büyük çoğunluğunu yüksek lisans tezleri oluşturmaktadır. En çok sayıda tez Bahçeşehir Üniversitesi’nde, sosyal bilimler enstitüsünde ve işletme anabilim dalında hazırlanmıştır. Hem fen bilimleri enstitülerinde hem sosyal bilimler enstitülerinde “Endüstri 4.0” konusunu ele alan çalışmaların mevcudiyeti konunun multidisipliner yanına vurgu yapmaktadır.
Yazar isimleri: ['Tenzile KARACA', 'N. Ceren TÜRKMEN']
Yayın Yılı: 24 Haziran 2022
Dergi ismi: Journal of Business and Trade
Yayın sayfa url: https://dergipark.org.tr/tr/pub/joinbat/issue/70498/1117514
Yayın pdf linki: https://dergipark.org.tr/tr/download/article-file/2431385
