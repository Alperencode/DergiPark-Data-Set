Makale Başlığı: Türkiye’deki Manevi Danışmanlık ve Rehberlik Çalışmaları Bağlamında ‘‘Maneviyat Psikolojisi Sempozyumları’’ (2014-2018) Üzerine Bibliyometrik Analizler
Özet: Bu makalede, 2014-2018 yılları arasında Türkiye’nin çeşitli kentlerinde seri olarak gerçekleştirilen Ulusal Maneviyat Psikolojisi Sempozyumlarında (n=5) yer alan tüm bilimsel aktiviteler analiz edilmiştir. Bu kapsamda, belirlenen çeşitli parametreler çerçevesinde adı geçen bu seri sempozyumlarda sunulan sözel bildirilerin yanı sıra katılımcı profillerine ilişkin nitel ve nicel bulgular da değerlendirilmiştir. Çeşitli nitel parametrelerin kullanıldığı bu makalenin amacı ise adı geçen bu seri sempozyumların (n=5) tüm yönleriyle genel bibliyometrik özelliklerini ortaya koyarak manevi danışmanlık ve rehberlik alan tarihine katkı sağlamaktır. Seri sempozyumlarda (n=5) sunulan bildiriler ve katılımcılara ilişkin nicel ve nitel veriler üzerine elde edilen bulguların frekans ve yüzdelik dağılım analizlerinin yapıldığı makalede sonuç olarak; (i) seri sempozyumlara katılan toplam 42 katılımcının nicel dağılımları incelendiğinde, büyük çoğunluğunun (% 89) akademisyen katılımcı olduğu; (ii) bu 42 katılımcının akademik unvanlarına göre nicel dağılımlarına bakıldığında ise büyük çoğunluğunun profesör doktor (% 17) unvanına sahip katılımcılardan oluştuğu; (iii) seri sempozyumlarda katkı sunan katılımcıların sunmuş oldukları bildirilere yazar sayıları açısından bakıldığında, sunulan bildirilerin büyük çoğunluğunun tek (% 98) yazarlı olarak hazırlandığı; (iv) katılımcılar arasından bildirileri hazırlayan yazarların çalıştıkları kurum türlerine göre nicel dağılımları incelendiğinde ise en çok bildiri sunan katılımcıların üniversitelerde (% 79) çeşitli unvanlarla akademisyen olarak çalıştıkları; (v) seri sempozyumlarda toplam olarak 66 bilimsel aktivite yapıldığı; (vi) bu aktivitelerin 60’ının bildiri sunumu olduğu; (vii) en çok bildirilerin IV. ve V. Ulusal Maneviyat Psikolojisi Sempozyumlarında (n=14) sunulduğu; (viii) sunulan bu bildirilerin tümünün sözel bildiri (% 100) olduğu ve hiç poster bildiri sunulmadığı; (ix) sunulan tüm sözel bildirilerin Türkçe (% 100) olarak sunulduğu; (x) seri sempozyumlarda sunulan bildirilerin tematik konu içeriklerine göre nicel dağılımlarına bakıldığında ise en çok ‘genel konular’ üst başlığında (% 54) bildiri sunumunun yapıldığı; (xi) sunulan 60 sözel bildirinin metodolojik desenine göre nicel dağılımları incelendiğinde, büyük çoğunluğunun (% 90) teorik içerikli bir metodolojik yaklaşımla yazıldığı; (xii) yine bu bildirilerin veri toplama yöntemine göre nicel dağılımlarına bakıldığında da, en fazla ‘dokümantasyon’ veri toplama yönteminin (% 93) kullanıldığı belirlenmiştir.
Yazar isimleri: ['Mustafa KOÇ']
Yayın Yılı: 30 Haziran 2022
Dergi ismi: Türk Manevi Danışmanlık ve Rehberlik Dergisi
Yayın sayfa url: https://dergipark.org.tr/tr/pub/tmdrd/issue/71039/1117128
Yayın pdf linki: https://dergipark.org.tr/tr/download/article-file/2429699
