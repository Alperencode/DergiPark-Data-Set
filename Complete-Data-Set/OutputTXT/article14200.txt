Makale Başlığı: Öğrencilerin Moda Fotoğraflarında Tarihi ve Atıl Mekân Kullanımının Değerlendirilmesi
Özet: Moda ve mimari alanları birbirlerini besleyen ve etkileyen iki alandır ve çoğunlukla birbirlerini araç olarak kullanarak görsel etkiyi artırma eğilimindedirler. Bu düşünceden hareketle, Anadolu Üniversitesi, Moda ve Tekstil Tasarımı bölümü öğrencilerinin tasarımlarını sergilemek için çektikleri moda fotoğraflarında mekân seçimlerine ilişkin durumlar ortaya konmuş ve yorumlanmıştır. Çalışma Anadolu Üniversitesi, Mimarlık ve Tasarım Fakültesi, Moda ve Tekstil Tasarımı Bölümü mezun öğrencilerinin portfolyolarında kullandıkları moda fotoğraflarının yorumlanması ve değerlendirilmesiyle sınırlıdır.Bu çalışma, moda tasarımı öğrencilerinin moda fotoğrafı ile ilgili var olan bilgilerini tazelemek ve konuyla ilgili farkındalık sağlamayı umarak faydalı olmayı amaçlamıştır. Aynı zamanda moda fotoğrafı çekmenin yöntemleri hakkında moda tasarımı öğrencilerine katkıda bulunması açısından ve tarihi yapıların ve atıl durumdaki binaların görsel bir şölen oluşturularak moda fotoğraflarında mekân olarak kullanılması, bu mekânların işlevinin artırılması bakımından önemlidir.
Yazar isimleri: ['Hicran Hanım HALAÇ', 'Handan BARAN']
Yayın Yılı: 19 Temmuz 2021
Dergi ismi: Sosyal ve Beşeri Bilimler Dergisi
Yayın sayfa url: https://dergipark.org.tr/tr/pub/sobiadsbd/issue/64202/735056
Yayın pdf linki: https://dergipark.org.tr/tr/download/article-file/1096343
