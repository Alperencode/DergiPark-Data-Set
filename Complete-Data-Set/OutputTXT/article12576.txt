Makale Başlığı: King’in Amaca Ulaşma Kuramına Göre Açık Kalp Cerrahisinde Hemşirelik Bakımı
Özet: King’in Amaca Ulaşma Kuramı, hemşirelik bakımında hastaların karar vermedeki işbirlikçi rolünü ve onları güçlendirmenin önemini vurgular. Bu makalede sağ kolda güçsüzlük ve konuşma bozukluğu olan kadın hasta King’in Amaca Ulaşma Kuramı’na göre incelenmiştir. Tetkiklerde mitral kapak yetmezliği saptanmıştır. Hastaya acil olarak tekrar mitral kapak replasmanı yapılmıştır. Hastanın algısında kalp kapağının yeniden bozulmasına bağlı ölüm korkusu ve iyileşemeyeceği düşüncesi yer alırken, hemşirenin algısı; ameliyat sonrası iyileşme sürecine ve hastanın anksiyete yaşamasına odaklanmıştır. Hemşirenin amaçlarında; organ perfüzyonu için yeterli oksijenasyon, yeterli analjezi, normotermi, sıvı dengesinin sağlanması bulunmaktadır. Uygulamada ortak hedeflerin gerçekleşmesi, hemşire-hasta etkileşimi ile başlamaktadır. Değerlendirmede planlanan hedeflere ulaşılmıştır. Sonuç olarak; King’in Amaca Ulaşma Kuramı ile hemşire-hasta iş birliği sonucu hastanın otonomisine ve iyileşme sürecine katkı sağlanmıştır.
Yazar isimleri: ['Meltem ULUS', 'Aylin DURMAZ EDEER', 'Özlem BİLİK']
Yayın Yılı: 10 Aralık 2022
Dergi ismi: Online Türk Sağlık Bilimleri Dergisi
Yayın sayfa url: https://dergipark.org.tr/tr/pub/otjhs/issue/73567/1066731
Yayın pdf linki: https://dergipark.org.tr/tr/download/article-file/2227000
