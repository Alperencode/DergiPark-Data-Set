Makale Başlığı: TARİH, PANDEMİ, ORTAÖĞRETİM TARİH DERS KİTAPLARI
Özet: İlk olarak Çin’de başlayan coranavirüs pandemisi bütün dünyada toplumsal hayatı durma noktasına getirmiştir. Pandemi her ne kadar tıbbın konusu gibi görünse bile eğitim ile ilişkisi de bulunmaktadır. Özellikle tarih eğitimi ile. Mazideki salgın hastalık vakalarına ilişkin bilgileri öğretmediysek bireylerden bugünkü durumu anlamlandırabilmeleri, muhakeme etmeleri, tutarlı davranışlar sergilemelerini beklemek rasyonel olur mu? Hakkında yeterince bilgi sahibi olmadığınız bir olayla karşılaştığınızda tepkileriniz nasıl olurdu? Bir şeyin geçmişteki parçalarıyla ilgili enformasyon verilip, bütünü hakkında yeterince fikir sahibi olamadıysanız hatayı nerede aramak gerekirdi? Bu makalede bu sorulara yanıt verilmeye çalışılmıştır. Nitel araştırma yöntemi baz alınarak yapılan bu araştırmada veriler betimsel analiz tekniği ile analiz edilmiş ve değerlendirmeler yapılmıştır. Araştırmaya örneklem teşkil eden dokümanlar 2019-2020 yılı zorunlu ve seçmeli ortaöğretim tarih ders kitapları ile sınırlanmıştır. Dolayısıyla araştırmanın bulgu ve sonuçları yalnızca söz konusu yıllardaki ders kitapları ile sınırlı olup, diğer dönem ve sınıf kitaplarını kapsamamaktadır. Araştırma sonucuna göre ortaöğretim tarih ders kitaplarında geçmişteki salgın vakalarını kapsayan konular üzerinde yeterince durulmadığı ortaya çıkmıştır. Ayrıca, öğrencilere salgın hastalık vakalarının geçmişteki örneklerini ve atalarının bu vakalarla nasıl yüzleştiklerini öğretmenin aktüel bir ihtiyaç olduğu anlaşılmıştır. Hem onların geçmiş vakalardan ders çıkarmalarına hem de gelecekte oluşması muhtemel salgın vakalarına karşı daha bilgili ve hazırlıklı olmalarına tarih ders kitapları ile katkı yapmak olasıdır.
Yazar isimleri: ['Yusuf ARSLAN']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1114882
Yayın pdf linki: https://dergipark.org.tr/tr/download/article-file/2420517
