Makale Başlığı: Kariyer Keşfi Ölçeği: Türkçeye Uyarlama, Geçerlik ve Güvenirlik Çalışması
Özet: Bu çalışmanın amacı, Kariyer Keşfi Ölçeğinin (KKÖ) Türkçeye uyarlanması ve 4 - 7. sınıflar için psikometrik özelliklerinin incelenmesidir. Araştırmanın birinci örneklemini oluşturan 816 öğrenciden (397 kız, 419 erkek) toplanan verilerle KKÖ’nün yapı geçerliği, ölçüm değişmezliği, eş değer ölçek geçerliği ve güvenirliği incelenmiştir. Araştırmanın ikinci örneklemini oluşturan 148 öğrenciden (89 kız, 59 erkek) toplanan verilerle de KKÖ’nün test tekrar test güvenirliği incelenmiştir. Yapı geçerliği için yapılan doğrulayıcı faktör analizi sonucunda KKÖ’nün orijinal faktör yapısına paralel olacak şekilde tek faktörlü yapıdan oluştuğu belirlenmiştir.  Ölçüm değişmezliğine ilişkin elde edilen bulgular KKÖ’nün cinsiyete göre ölçüm değişmezliğini sağladığı göstermektedir. Eşdeğer ölçek geçerliği kapsamında KKÖ ile Çocuklar İçin Kariyer Gelişimi Ölçeği’nin bilgi ve merak alt boyutları arasında pozitif yönde anlamlı bir ilişki bulunmuştur. KKÖ’nün Cronbach alfa güvenirlik katsayısı .83 olarak bulunmuş ve madde-toplam korelasyon değerlerin  .44 - .64 arasında değiştiği görülmüştür. İki hafta ara ile uygulanan KKÖ’ye ilişkin test tekrar test güvenirlik katsayısı .87 olarak belirlenmiştir. Sonuç olarak KKÖ, 4 - 7. sınıf öğrencilerinin kariyer keşfi davranışlarını değerlendirmede kullanılabilecek geçerli ve güvenilir bir ölçme aracıdır.
Yazar isimleri: ['Sercan ÖZAYDIN', 'Diğdem SİYEZ']
Yayın Yılı: 2 Ağustos 2022
Dergi ismi: IBAD Sosyal Bilimler Dergisi
Yayın sayfa url: https://dergipark.org.tr/tr/pub/ibad/issue/64491/901688
Yayın pdf linki: https://dergipark.org.tr/tr/download/article-file/1656682
