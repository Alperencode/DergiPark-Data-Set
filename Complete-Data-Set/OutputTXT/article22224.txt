Makale Başlığı: Akut Transvers Miyelit Olgularının Klinik, Radyolojik ve Etiyolojik Spektrumu: Tek Merkez Deneyimi ve Literatürün Gözden Geçirilmesi
Özet: ÖzGiriş/Amaç:Akut transvers Miyelit (ATM), omuriliğin idiyopatik veya kordda kompresyon olmaksızın bir enfeksiyon veya sistemik hastalığa ikincil olarak fokal enflamasyonudur. Omuriliğin tam veya kısmi tutulum derecesine göre ekstremitelerde güçsüzlük, duyu kusuru, mesane ve rektumun otonomik bozukluğu ile karakterize akut veya subakut bir klinik tablo görülür.Gereç ve Yöntemler: Bu çalışmada kliniğimizde yatarak izlenen 35 akut transvers miyelit hastasının dosyası retrospektif olarak incelendi. Dejeneratif omurilik kompresyonuna yol açan kompresif miyelopati ve intramedüller neoplazili olgular ile bilinen Multiple Skleroz tanısı olup miyelit epizodu ile başvuran olgular çalışmaya dahil edilmedi. Hastaların %31,4’ünde idiyopatik akut transvers miyelit saptanırken, %68,6’sında etiyolojik tanıya ulaşıldı. Hastalar idiyopatik ATM olguları ile idiyopatik olmayan ATM olguları şeklinde iki gruba ayrılarak gruplar arası demografik ve klinik özellikler, BOS inceleme sonuçları ve spinal MRG bulguları karşılaştırıldıBulgular:İdiyopatik ATM’li grubun yaş ortalaması idiyopatik olmayan ATM grubuna göre istatistiksel olarak anlamlı düzeyde düşük, ortalama semptom süresi daha kısa bulundu. Miyelit klinik bulguları açısından her iki grup arasında istatistiksel anlamlı bir farklılık saptanmadı. Oligoklonal band (OKB) pozitifliği idiyopatik olmayan ATM’li 5 hastada tespit edildi. Torakal omurilik yerleşimi her iki grupta da en sık görüldü. Ancak lezyon yerleşimi açısından gruplar arasında anlamlı istatistiksel farklılık saptanmadı. Uzun segment tutulum idiyopatik olmayan ATM grubunda %66,66 oranında, idiyopatik ATM grubunda ise %27,27 oranında görülmüş olup MRG’de tutulan segment bulguları açısından her iki grup arasında anlamlı istatistiksel farklılık saptandıSonuç:Transvers Miyelit nadir bir durum olmasına rağmen klinik tablo nörolojik bir acil durumdur ve pratik hızlı bir yaklaşım, spesifik etiyolojiye ve uygun tedaviye yönelik ipuçlarını ortaya koyar.Anahtar Kelimeler: Akut Transvers Miyelit, omurilik, inflamasyon, Nöromiyelitis Optika, Multiple Skleroz
Yazar isimleri: []
Yayın Yılı: 1 Eylül 2022
Dergi ismi: Akdeniz Tıp Dergisi
Yayın sayfa url: https://dergipark.org.tr/tr/pub/akd/issue/71300/1059401
Yayın pdf linki: https://dergipark.org.tr/tr/download/article-file/2198394
