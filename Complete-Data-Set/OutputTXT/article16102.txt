Makale Başlığı: Bronkopulmoner Displazi Tanısı ile İzlenen Hastaların Akciğer Manyetik Rezonans Görüntülemelerinin Değerlendirilmesi
Özet: Amaç: Bronkopulmoner displazi erken doğumun sık görülen uzun vadeli bir komplikasyonudur. Hastaların erken dönemde en yeni radyolojik teknikler kullanılarak değerlendirilmesi, hastalığın şiddetinin değerlendirilmesi ve takip planının yapılması açısından çok önemlidir. İyonize olmayan bir modalite olan manyetik rezonans görüntüleme, bronkopulmoner displazi ile ilgili akciğer patolojilerin radyolojik değerlendirmesi ve izleminde yol gösterici olabilir.Gereç ve Yöntemler: Ağustos 2017-Ağustos 2019 tarihleri arasında bronkopulmoner displazi tanısı ile takip edilen ve akciğer manyetik rezonans görüntülemesi yapılan hastalar retrospektif olarak değerlendirildi. Koronal ve aksiyel T2 ağırlıklı magnetik rezonans görüntüleri incelendi (TR/TE: 4500-5300/90-106 msn). Manyetik rezonans görüntüleme bulguları bir pediatrik radyolog tarafından değerlendirildi. Akciğerlerin yapısal durumu ve patolojik bulguları değerlendirildi (fibrotik bantlar, distrosiyon). Bulgular, BPD hastalarının şiddeti, klinik ve demografik özellikleri ile karşılaştırıldı. Görüntüleme sedasyon yapılmadan veya kloralhidrat verilmeksizin hastanın uyku süresinde yapıldı.Bulgular: Toplamda yedi hasta araştırmaya dahil edildi. Hastaların dördü erkek, üçü kızdı. Bonkopulmoner displazi sınıflamasına göre 1 hastanın hafif, 3 hastanın orta düzeyde ve 4 hastanın şiddetli bronkopulmoner displazisi vardı. Ortalama gebelik haftası 26.2 haftaydı. Hafif bronkopulmoner displazi hastalarında <3 segmentte fibrotik bantlar görüldü ve parankimal distorsiyon saptanmadı. Orta ve şiddetli bronkopulmoner displazi hastalarında bronkovasküler distorsiyon gözlendi.Sonuç: Akciğerlerin manyetik rezonans görüntüleme ile değerlendirilmesi bronkopulmoner displazili hastalarda yapısal anormallikleri gösterebilir ve hastaların takibinde görüntüleme yöntemi olarak kullanılabilir.
Yazar isimleri: ['Sanem ERYILMAZ POLAT', 'Mina HIZAL', 'Gökçen Dilşa TUĞCU', 'Altan GÜNEŞ', 'Güzin CİNEL']
Yayın Yılı: 30 Kasım 2022
Dergi ismi: Türkiye Çocuk Hastalıkları Dergisi
Yayın sayfa url: https://dergipark.org.tr/tr/pub/tchd/issue/73531/1165606
Yayın pdf linki: https://dergipark.org.tr/tr/download/article-file/2610540
