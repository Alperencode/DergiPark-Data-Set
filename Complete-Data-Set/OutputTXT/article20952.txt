Makale Başlığı: Orta Kulak Cerrahisinde Kemikçik Rekonstrüksiyonu İçin Kullanılan Biyomalzemeler
Özet: Bu çalışmada hasara uğramış olan kemikçik ya da kemikçiklerin yerine kullanılması düşünülen materyallerin ve bu materyallerin seçiminde rol oynayan faktörlerin neler olduğu hakkında bilgi verilmesi amaçlanmıştır. Orta kulakta yer alan malleus, inkus ve stapes kemikçikleri sesin iç kulağa aktarılmasını sağlayan önemli bir yapıyı oluşturmaktadır. Kronik orta kulak iltihabı, kolesteatoma varlığı, otoskleroz, akut ya da timpanosklerozis gibi enflamatuar süreçler sonucunda malleus, inkus ve stapes kemikçiklerinde meydana gelen problemler nedeniyle sesin etkili bir şekilde iç kulağa iletilmesinde sorunlar oluşmaktadır. Sözü edilen hastalıklarda kemikçik zincire müdahale edilmekte ve çoğunlukla üzengi kemiği operasyonla alınarak yerine bir protez yerleştirilmektedir. Çoğu araştırmacı ses iletiminin sağlanması ve kemikçik zincir bütünlüğünün oluşması yönünde farklı teknikler ve materyaller denemişlerdir. Ancak yapılan bazı çalışmalar sonucunda elde edilen yöntemlerin olumsuz olması pek çok araştırmacıyı harekete geçirmiş ve araştırmacılar yapılan çalışmaların başarısız olmasının nedenlerini sorgulayıp yeni yöntemler, yeni protezler geliştirmek için çalışmalar yapmışlardır.
Yazar isimleri: ['Fatma UZUNDEMİR']
Yayın Yılı: 13 Eylül 2022
Dergi ismi: Research Journal of Biomedical and Biotechnology
Yayın sayfa url: https://dergipark.org.tr/tr/pub/rjbb/issue/72557/1003765
Yayın pdf linki: https://dergipark.org.tr/tr/download/article-file/2006026
