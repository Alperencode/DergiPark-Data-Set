Makale Başlığı: Konut Alımıyla Başlayan İran’dan Türkiye’ye Göç Süreçlerinin Nedenlerini Anlamaya Yönelik Sosyolojik Bir İnceleme
Özet: Son zamanlarda İranlılar Türkiye’ye hatırı sayılır bir biçimde ilgi göstermişler ve bunların bir bölümü de bu ilgiyi konut alımıyla bir göç sürecine dönüştürmüşlerdir. Bu çalışmanın amacı, Türkiye’ye konut alımıyla göç eden İranlı göçmenlerin itme-çekme ve ilişkiler ağı teorileri başta olmak üzere, göç teorileri ışığında göç etme nedenlerini analiz etmektir. Bu nedenle, göç süreçlerinde İran’ın itici faktörleri ve Türkiye’nin çekici faktörlerine odaklanılmış ve ilişkiler ağının önemi anlaşılmaya çalışılmıştır. Çalışmanın konusuna uygun olarak 22 katılımcıyla yarı yapılandırılmış görüşmeler gerçekleştirilmiştir. Katılımcılara kartopu örnekleme yöntemiyle ulaşılmış, COVID-19 salgını nedeniyle görüşme formları kendilerine dijital yollarla iletilmiştir. Yapılan görüşmeler göstermiştir ki İranlı göçmenler için İran’ın yarı açık bir toplum özelliği sergilemesi, dengesiz ekonomik koşullar sunması ve eğitim sisteminde gözlemlenen aksaklıklar birer itici faktör olarak göçü tetikleyen etmenler olmuştur. Buna karşın Türkiye’nin açık toplum olarak nitelendirilmesi, daha dengeli ekonomi, taleplere daha çok cevap veren eğitim sistemi ve medyanın yumuşak güç işlevi gibi faktörler İranlılar için çekici etmenler olmuştur.
Yazar isimleri: ['Raheb MOHAMMADİ GHANBARLOU', 'Aykut SIĞIN']
Yayın Yılı: 29 Haziran 2022
Dergi ismi: Türkiye Ortadoğu Çalışmaları Dergisi
Yayın sayfa url: https://dergipark.org.tr/tr/pub/tocd/issue/70800/959975
Yayın pdf linki: https://dergipark.org.tr/tr/download/article-file/1851724
