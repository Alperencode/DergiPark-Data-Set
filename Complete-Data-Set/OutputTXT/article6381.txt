Makale Başlığı: İNSAN SAĞLIĞI İÇİN RİSK FAKTÖRLERİ OLARAK İÇME SULARINDA ALÜMİNYUM VE FLOR
Özet: Su kaynakları ve içme suları çeşitli hastalıkları potansiyel olarak etkilemektedir ve çevresel risk faktörleriyle olan ilişkisi halen aydınlatılması gereken gelişmekte olan bir alandır. Çeşitli araştırmalar, suda doğal olarak bulunan elementler olan alüminyum ve florürün, çevresel yönlerden etkilenen içme suyunda artan konsantrasyonla insan sağlığı üzerinde olumsuz bir etki gösterdiğini bildirmiştir. İçme sularındaki yüksek alüminyum seviyelerinin demansa neden olabileceği düşünülmektedir. Birçok çalışma, içme suyundaki alüminyum miktarı ile artan Alzheimer riski arasında bir ilişki bulmuştur. Ayrıca, alüminyum ve florürün absorpsiyonun pozitif bir ilişkiye sahip olduğu ve birlikte daha fazla biyoyararlanıma sahip olduğu düşünülmektedir. Alüminyum ve florürün sağlık üzerindeki etkileri suyun kaynağına, maruz kalma süresine ve vücudun detoks sistemine göre değişiklik gösterebilir. İnsanda yaşamsal faaliyetlerin sağlıklı olması için, içilen içme suyu içeriğinin kontrolünün sağlanması kritik öneme sahiptir. Bu derlemede alüminyum ve florürün insan sağlığı için önemli olan genel özellikleri ve etkileşimleri tartışılacaktır. Bu kimyasalların önemli toksik etkileri göz önünde bulundurularak hastalıklar ve sağlık sorunları arasındaki ilişki değerlendirilecektir.
Yazar isimleri: ['Fatma Özsel ARAÇ', 'Ozan ALDEMİR']
Yayın Yılı: 15 Aralık 2022
Dergi ismi: Gıda
Yayın sayfa url: https://dergipark.org.tr/tr/pub/gida/issue/73077/1172217
Yayın pdf linki: https://dergipark.org.tr/tr/download/article-file/2637746
