Makale Başlığı: YABANCILARIN KİŞİ HALLERİNE İLİŞKİN DAVALARDA TÜRK MAHKEMELERİNİN MİLLETLERARASI YETKİSİ
Özet: Türk mahkemelerinin milletlerarası yetkisini düzenleyen 5718 sayılı Milletlerarası Özel Hukuk ve Usul Hukuku Hakkında Kanun’da, “Türk mahkemelerinin milletlerarası yetkisini, iç hukukun yer itibarıyla yetki kuralları tayin eder (m. 40)” hükmüne yer verilmek suretiyle Türk hukuk mevzuatında yer alan yetki kurallarının aynı zamanda milletlerarası yetkiyi de haiz olduğu öngörülmüştür. Kanunun 41 ilâ 46. hükümleri arasında ise daha özellikli yetki kurallarına yer verilmiştir. Çalışmanın konusu, yabancıların kişi hallerine ilişkin davalarda Türk mahkemelerinin milletlerarası yetkisi ile sınırlandırılmış olup yabancıların kişi hallerine ilişkin uyuşmazlıklara uygulanacak hukuk kapsam. dışı bırakılmıştır. Çalışmada ilk olarak, bu hususu özel olarak düzenleyen ancak yabancıların kişi hallerine ilişkin olarak sadece vesâyet, kayyımlık, kısıtlılık, gaiplik ve ölmüş sayılma davalarında Türk mahkemelerinin milletlerarası yetkisini tayin eden MÖHUK’un 42. maddesi incelenmiştir Ardından 42. maddenin kapsamına girmeyen -yabancıların- kişi hallerine ilişkin uyuşmazlıklarda Türk mahkemelerinin milletlerarası yetkisi ele alınmıştır.
Yazar isimleri: ['Hümeyra Zeynep NALÇACIOĞLU ERDEN']
Yayın Yılı: 30 Haziran 2022
Dergi ismi: Hacettepe Hukuk Fakültesi Dergisi
Yayın sayfa url: https://dergipark.org.tr/tr/pub/hacettepehdf/issue/71020/1103073
Yayın pdf linki: https://dergipark.org.tr/tr/download/article-file/2372716
