Makale Başlığı: Hastaneden taburculuk sırasında yüksek PaCO2 seviyeleri, evde non-invaziv mekanik ventilatörü olmayan kronik solunum yetmezliği hastalarında orta vadeli mortaliteyi öngörüyor mu?
Özet: Amaç: Uzun süreli evde NIV kullanımı, kompanse ılımlı hiperkapnik KOAH olan hastalar için tartışmalı bir tedavi şeklidir. Çalışmamızın amacı kliniğimizden taburcu edilen kompanse fakat ılımlı hiperkapnik hastalardan evde non-invaziv mekanik ventilatörü olmayan hasta grubunun taburculuk sonrası hastaneye başvuru sayıları, hastaneye yatış sayıları ve orta vadeli (6-8 ay) mortalite durumlarını incelemektir.Gereç ve Yöntem: Çalışma grubunu oluşturan hastalar 01.01.2019 ve 31.12.2020 tarihleri arasında Göğüs Hastalıkları Yoğun Bakım Kliniğinde yatarak tetkik edilip taburcu edilmiş kompanse hiperkapnik olgulardan oluşmaktadır. Araştırmamız retrospektif gözleme dayalı kohort çalışma olarak planlanmıştır.Bulgular: Çalışmaya 01.01.2019 ve 31.12.2020 tarihleri arasında yüksek PaCO2 düzeyiyle taburcu edilmiş toplam 245 hasta dahil edildi. Olguların %58’i erkek (n=142) cinsiyette idi. Hastaların yaş ortalaması 71,89±12,63 idi. Her iki grup arasında cinsiyet, yatışları sırasında NIV kullanımı, yatışları sırasında NIV kullanım gün sayısı, evde USOT veya Oksijen tüpü kullanımı ve GYBÜ yatışı öncesinde entübasyon öyküsü bulunması açılarından istatistiksel olarak anlamlı farklılık bulunmamaktadır (p>0,05). Mortalite grubunda konjestif kalp yetmezliği, koroner arter hastalığı ve atriyal fibrilasyon bulunma oranları istatistiksel olarak anlamlı düzeyde daha yüksektir (sırasıyla p=0,017, p=0,032 ve p=0,002). Her iki grup arasında yatış, taburcu ve kontrol sonuçları açısından istatistiksel olarak anlamlı farklı izlenmemiştir. Yüksek PaCO2 düzeyiyle taburcu olmuş olguların 1, 3, 6, 8, 12 aylık ve takip süresinin tamamındaki mortalite oranlarına karşılık taburculuk PaCO2 düzeyleri ROC analizine tabi tutulmuştur. ROC analizi sonucunda, taburculuk PaCO2 düzeyleri için 8. ay mortaliteyi belirlemede cut-off değeri 50,25 mmHg sınır değer kabul edildiğinde, duyarlılık %78,6 özgüllük %43 olarak hesaplanmıştır.Sonuç: Taburculukta ılımlı hiperkapnisi (PaCO2>50 mmHg) olan, kalp ilişkili hastalığı bulunan hasta grubunda evde NIV tedavisinin dikkatle değerlendirilmesi gerektiğini düşünüyoruz.
Yazar isimleri: ['Deniz ÇELİK', 'Murat YILDIZ', 'Hasret Gizem KURT', 'Zeynep Tilbe SAYMAZ']
Yayın Yılı: 26 Eylül 2022
Dergi ismi: Journal of Medicine and Palliative Care
Yayın sayfa url: https://dergipark.org.tr/tr/pub/jompac/issue/72702/1071631
Yayın pdf linki: https://dergipark.org.tr/tr/download/article-file/2246397
