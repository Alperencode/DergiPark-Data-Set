Makale Başlığı: Mesleki Ortaöğretim Kurumlarında Yaşanan Psikoşiddetin Öğretmen Performansına Etkisinin İncelenmesi
Özet: Sanayileşme ve iş yaşamına yönelimin artmasıyla dikkatleri üzerine çeken ve psikolojik saldırganlığın kapsamında açıklanan psikoşiddet olgusu son yıllarda eğitim sektöründe de okullarda görev yapan öğretmenlere, psikolojik ve fiziksel zararlar vermesinin yanı sıra eğitim kurumlarının amaçlarını gerçekleştirmelerine de engel olmaktadır. Bu bağlamda mesleki ortaöğretim kurumlarında yaşanan psikolojik şiddetin öğretmen performansına etkisinin araştırılmasına ihtiyaç duyulmuştur. Çalışmanın örneklemini 2009-2010 eğitim öğretim yılı, Düzce ili Milli Eğitim Bakanlığı’na bağlı resmî mesleki ortaöğretim kurumlarında görev yapan 130 kız, 121 erkek olmak üzere toplam 251 öğretmen oluşturmaktadır. Araştırmada veri toplamak amacıyla mesleki ortaöğretim kurumları öğretmenlerine yönelik hazırlanan Kişisel Bilgi Formu, 23 maddeden oluşan Özözen-Danaci’nin (2009) oluşturduğu Psikoşiddet Ölçeği ve 26 maddeden oluşan beşli likert tipi Öğretmenlerin Performans Anketi yer almaktadır. Araştırma sonuçlarına göre, psikoşiddet olgusu ile performans arasında ters yönlü anlamlı bir ilişki olduğu, psikolojik şiddet yükseldiğinde performansın düştüğü, bayan öğretmenlerin erkek öğretmenlere kıyasla daha çok psikoşiddete maruz kaldığı ve psikoşiddetin en çok, mesleki kıdemi düşük öğretmenler üzerinde uygulandığı saptanmıştır. Elde edilen bulgulara göre önerilerde bulunulmuştur..
Yazar isimleri: ['Zeynep ÇETİN', 'Miray ÖZÖZEN DANACI']
Yayın Yılı: 31 Aralık 2021
Dergi ismi: Connectist: Istanbul University Journal of Communication Sciences
Yayın sayfa url: https://dergipark.org.tr/tr/pub/connectist/issue/65849/824220
Yayın pdf linki: https://dergipark.org.tr/tr/download/article-file/1390874
