Makale Başlığı: İŞYERLERİNDE DUYGU VAMPİRLERİYLE BAŞA ÇIKMA: ÖRGÜTLERDE DUYGUSAL TÜKENMENİN ANA NEDENLERİ VE ÇÖZÜMLEMELER
Özet: Bu çalışma, örgütlerde iş memnuniyetsizliğine ve isteksizliğe neden olan duygusal tükenmeyi ve nihayetinde işyerlerinde hem yöneticilerin hem de çalışanların duygusal tükenme yaşamalarına neden olan ana sebepleri incelemeyi hedeflemiştir. Çalışanların iş performanslarını, motivasyonunu, yaratıcılıklarını ve iş doyumunu azaltan duygusal tükenme, uzun bir dönem süren, yöneticilerin, iş arkadaşların ve örgütsel etkenlerin yol açtığı stress sonrası ortaya çıkmaktadır. Bu yüzden, bu çalışma işyerindeki duygusal tükenmenin ana nedenleri üzerinde odaklanmakta ve örgütlerde diğer bireylerin enerjilerini son damlasına kadar emen karanlık üçlü kişilik özellikleri taşıyanları, örgütsel faktörleri ve iş-aile çatışmasını ele almaktadır. Sonuç bölümünde, örgütlerde çalışanların duygusal enerjilerini yok eden bireylerin ve nedenlerin olumsuz etkilerinin azaltılması ve kaçınılmasının yollarıyla ilgili çözüm önerilerinde bulunulacaktır.
Yazar isimleri: ['Can BİÇER']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/930767
Yayın pdf linki: https://dergipark.org.tr/tr/download/article-file/1743716
