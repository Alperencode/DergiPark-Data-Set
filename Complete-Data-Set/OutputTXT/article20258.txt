Makale Başlığı: Ortaokul öğrencilerinin afet bilinci
Özet: Bu çalışmanın amacı beşinci sınıf ortaokul öğrencilerinin afet bilincini değerlendirmektir. Bunun için öğrencilerin doğal afetler ve Covid-19 salgınına yönelik bilgi ve algıları, bölgesel risklere ve pandemiye ilişkin afet bilinci, ailelerinin afet hazırlığındaki rolü ile engelli ve yaşlılara afetlerde nasıl yardım edilebileceğine ilişkin farkındalıkları irdelenmiştir. Nitel içerikli basit betimsel araştırma yönteminin kullanıldığı çalışmada kolay ulaşılabilir örneklem yönteminden yararlanılmıştır. Muğla ili Menteşe merkez ilçesinde, 6 ortaokula devam eden 101 öğrencinin görüşü, çevrimiçi anket yoluyla 2020-2021 eğitim öğretim yılı bahar döneminde toplanmıştır. Betimsel analizle çözümlenen anket verilerine göre öğrencilerin; Covid-19 salgınını afet olarak tanımlamadıkları; bölgesel afet farkındalığı ve hazırlıklarının yetersiz olduğu; afet ve acil durum çantasının amacını kavramadıkları; afet hazırlıklarına ailelerin yeterince katkı sağlayamadığı; doğal afetlerde kaygı, üzüntü ve korku gibi duygular hissedecekleri; pandemi kısıtlamalarının bedensel ve zihinsel gelişimlerini olumsuz etkilediği; Covid-19 biyolojik afetine karşı direnç kazandıkları, engelli ve yaşlı bireylerin afetlerdeki ihtiyaçlarına yönelik farkındalıklarının artırılması gerektiği sonuçlarına ulaşılmıştır. Güncel içerikli ve okul temelli afet eğitimine ailelerin dâhil edildiği bir afet eğitim programının düzenlenmesi önerilmektedir.
Yazar isimleri: ['Rukiye ADANALI']
Yayın Yılı: 30 Eylül 2022
Dergi ismi: lnternational Journal of Geography and Geography Education
Yayın sayfa url: https://dergipark.org.tr/tr/pub/igge/issue/72781/1122725
Yayın pdf linki: https://dergipark.org.tr/tr/download/article-file/2453278
