Makale Başlığı: Konservatuvar Şan Anasanat Dalı Öğrencilerinin Covid-19 Sürecinde Piyano Ve Eşlik Derslerine İlişkin Görüşleri
Özet: Bu çalışmanın amacı, Covid-19 döneminde konservatuvarda öğrenim gören öğrencilerin çevrimiçi uzaktan eğitimde,  piyano ve eşlik derslerine ilişkin görüş ve deneyimlerini incelemektir. Araştırmada veriler  konservatuvarlarda öğrenim gören öğrencilerle, yapılan yarı yapılandırılmış görüşmeler aracılığıyla elde edilmiştir. Yapılan içerik analizi sonucunda piyano ve eşlik derslerinin doğası gereği çok önemli bir unsuru olan senkronizasyon  unsurunun çevrimiçi eğitimde sağlanamaması sebebiyle, internet bağlantısı ve senkronizasyonun en çok soruna sebep olduğu,  bunun yanı sıra beden dili, jest ve mimikleri okuyamamanın, piyano ve eşlik eğitiminde en  olumsuz faktörler olduğu sonucuna ulaşılmıştır. Çevrimiçi eğitime ilişkin en olumsuz eleştirinin, piyano ve eşlik derslerinde çevrimiçi eğitimin etkili olamayacağı, en olumlu görüşün ise sınavların ses ve video kaydına bağlı olarak değerlendirilmesi olduğu görülmektedir. Araştırma sonuçlarına göre, teknik altyapının geliştirilmesi, müfredatın güncellenmesi,  artırılmış gerçeklik uygulamalarıyla çevrimiçi öğrenme ortamının desteklenmesi önerilebilir.
Yazar isimleri: ['Hepşen OKAN']
Yayın Yılı: 29 Ağustos 2022
Dergi ismi: Gazi Üniversitesi Gazi Eğitim Fakültesi Dergisi
Yayın sayfa url: https://dergipark.org.tr/tr/pub/gefad/issue/72357/1078466
Yayın pdf linki: https://dergipark.org.tr/tr/download/article-file/2272717
