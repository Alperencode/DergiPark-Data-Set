Makale Başlığı: Lise Öğrencilerinde Siber Zorbalık Duyarlılığının Algılanan Sosyal Destek ve Ebeveyn ve Akrana Bağlanma ile İlişkisi
Özet: Artan kanıtlar, ergenlik döneminde siber zorbalığın önlenmesinde siber zorbalık duyarlılığının önemini göstermiştir. Bununla birlikte, sınırlı sayıda araştırma, siber zorbalık duyarlılığı ile algılanan sosyal destek ve ebeveynler ve akranlarla bağlanma arasındaki ilişkileri incelemiştir. Bu çalışmanın amacı, lise öğrencilerinde siber zorbalık duyarlılığı ile sosyodemografik özellikler, internet kullanım özellikleri, algılanan sosyal destek ve ebeveyn ve akrana bağlanma arasındaki ilişkiyi incelemektir. Bu çalışma, 831 ergen (505 erkek ve 326 kadın; ortalama yaş, 16.13 yıl) ile yapılan kesitsel bir okul anket çalışmasıdır. Ergenler, Kişisel Bilgi Anketi, Siber Zorbalık Duyarlılık Ölçeği, Çok Boyutlu Algılanan Sosyal Destek Ölçeği ve Ebeveyn ve Akran Bağlanma Envanteri’ni içeren form ve ölçekleri doldurmuştur. Bulgular, katılımcıların %74,6’sının her gün internet erişimine sahip olduğunu göstermiştir. Katılımcıların yaş ve sınıf düzeyi arttıkça evde internet kullanımına ilişkin kural/kısıtlamanın azaldığı bulunmuştur. Sosyal destek ve ebeveyne bağlanma puanları yüksek olan öğrencilerin internette daha az zaman geçirdikleri belirlenmiştir. Kızların siber zorbalık duyarlılık puanları, arkadaş desteği puanları ve akrana bağlanma puanları erkeklerden daha yüksek bulunmuştur. Siber zorbalık duyarlılık puanları ile sosyal destek ve bağlanma puanları arasında pozitif bir korelasyon bulunmuştur. Okul başarısının daha iyi olduğunu bildiren grubun sosyal destek ve bağlanma puanları anlamlı olarak daha yüksek bulunmuştur. Cinsiyet, aile geliri ve aile desteği siber zorbalık duyarlılığını yordayıcı faktörler olarak tespit edilmiştir. Sonuç olarak, ergenlik döneminde problemli internet kullanımı ve siber zorbalığa maruz kalma risklerini önlemede sosyal destek ve ebeveyn ve akranlarla olumlu iletişim etkili faktörler olabilir.
Yazar isimleri: ['Filiz ŞİMŞEK ORHON']
Yayın Yılı: 16 Haziran 2022
Dergi ismi: Current Research and Reviews in Psychology and Psychiatry
Yayın sayfa url: https://dergipark.org.tr/tr/pub/crrpp/issue/70345/1077587
Yayın pdf linki: https://dergipark.org.tr/tr/download/article-file/2269482
