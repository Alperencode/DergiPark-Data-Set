Makale Başlığı: ETKİLİ BİR İLETİŞİM ARACI OLARAK OYUNLAŞTIRMAYA YÖNELİK BİR ALANYAZIN DEĞERLENDİRMESİ
Özet: Oyunlaştırma sadece bir eğlence değil, paydaş katılımı için de çok etkili bir araçtır. Mobil cihazların giderek yaygınlaşmasıyla her segmentten paydaşın kullanımına ve katılımına sunulan oyunlaştırma uygulamaları işletme, pazarlama, eğitim ve turizm gibi alanlarda giderek daha fazla kullanılmaktadır. Nitekim oyunlaştırma pek çok farklı çalışmada da ortaya konulduğu üzere kullanıcıların motivasyonlarını ve kullanımlarını arttırmaktadır. Dijital iletişimin ve mobil cihazların insan hayatında büyük oranda yer kapladığı günümüzde halkla ilişkiler ve stratejik iletişim uygulamalarının her bir alt kategorisinde dijital hikaye anlatıcılığının aracısı olarak oyunlaştırmanın potansiyeli büyüktür. Bununla birlikte dünya genelindeki alanyazında sınırlı sayıda olan halkla ilişkiler ve oyunlaştırma ilişkisine yönelik çalışmalar, Türkiye’de neredeyse hiç yok denecek kadar azdır. Tez veri tabanında yer alan oyunlaştırmaya ilişkin çalışmaların tamamımın incelendiği bu betimsel çalışmada öncelikle oyunlaştırma kavramının tanımına ve oyunlaştırmanın tarihine yer verilmiştir. Ardından oyunlaştırmanın ana bileşenleri ve tasarım öğeleri, oyunlaştırma modelleri ve yaklaşımları örneklendirmelerle sunulmuştur. Yöntem kısmında halkla ilişkilerin uygulama ve teorisi arasında bir denge kurup, oyunlaştırmaya ilişkin çalışmaların çerçevesini ortaya koyma amacıyla, Türkiye’de yapılan iletişim ve halkla ilişkiler alanıyla ilgili olan her çalışma ayrıntılı olarak ele alınmıştır. Sonuç olarak elde edilen sekiz kategorinin ağırlıklı olarak tüketici davranışı ve kurum içi eğitimde yoğunlaştığı, halkla ilişkiler ve oyunlaştırma ilişkisini ortaya koyan alanyazının çok zayıf olduğu görülmüştür.
Yazar isimleri: ['Tülin SEPETCİ']
Yayın Yılı: 13 Ekim 2022
Dergi ismi: Uluslararası Halkla İlişkiler ve Reklam Çalışmaları Dergisi
Yayın sayfa url: https://dergipark.org.tr/tr/pub/hire/issue/73002/1058295
Yayın pdf linki: https://dergipark.org.tr/tr/download/article-file/2193972
