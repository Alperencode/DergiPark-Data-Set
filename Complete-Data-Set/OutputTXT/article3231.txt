Makale Başlığı: Farklı disiplinlerde kavramsal farklılaşma: Sürü davranışı
Özet: Davranışsal ekonomi geleneksel ekonomiden farklı olarak karar verme noktasında insanın duygularına önem vermektedir. Diğer bir anlatımla, birçok ekonomik teoride insanların rasyonel davrandığı varsayımı vardır. Ancak yapılan ampirik çalışmalar insanların rasyonel davranmadığını göstermektedir. Davranışsal ekonomi çok yönlü bir bakış açısı ile insanların kararlarını incelerken birden fazla unsuru göz önünde bulundurarak hareket etmektedir. Bu unsurlar ise bilişsel önyargılar olarak adlandırılmaktadır. Yazında eş anlamlısı fazla olan ve bilişsel önyargılardan biri olan sürü davranışı ya da sürü psikolojisi çalışmanın çıkış noktasını oluşturmaktadır. Kısaca, başka gruptaki bireyleri taklit etmek, şeklinde ifade edilebilir. Bu taklit finans yazınında yatırım kararlarında, pazarlama yazınında ise tüketici satın alma davranışlarında kendini göstermektedir. Araştırmanın amacı, eş anlamlı olan “Herding Behaviour” ve “Bandwagon Effect” kavramlarının ilgi düzeylerinin belirlenmesidir. Araştırmanın amacına uygun olarak ilgi düzeyi incelenmesinde, Google’ın içerikler için sağladığı istatistiksel servis aracı olan Google Trends veri setinden yararlanılmıştır. Amaç kapsamında ilgili kavramlar, “Finans” ve “Reklamcılık ve Pazarlama” alt kategorilerinde ve ABD’de 2020-2021 dönemleri karşılaştırmalı bir şekilde analiz edilmiştir. Elde edilen bulgular kapsamında ise Türkçe karşılığı aynı anlama gelen sürü davranışı veya sürü psikolojisi (Herding Behaviour ve Bandwagon Effect) farklı alanlarda “kült” kavram niteliğine büründüğü çıkarımı yapılmıştır.
Yazar isimleri: ['Fatih KONAK', 'Funda CİVEK', 'Esra ÖZKAHVECİ']
Yayın Yılı: 9 Kasım 2022
Dergi ismi: Business Economics and Management Research Journal
Yayın sayfa url: https://dergipark.org.tr/tr/pub/bemarej/issue/73285/1130925
Yayın pdf linki: https://dergipark.org.tr/tr/download/article-file/2487223
