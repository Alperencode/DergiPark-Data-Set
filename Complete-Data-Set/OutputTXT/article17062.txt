Makale Başlığı: ATATÜRK DÖNEMİNDE  BOLU’DA HÂKİMİYET-İ MİLLİYE VE ÇOCUK BAYRAMI KUTLAMALARI  (1920-1938)
Özet: TBMM’nin 23 Nisan 1920’de açılışı Türk demokrasi tarihinin dönüm noktalarından birini teşkil etmiştir. Bu gelişme Mondros Mütarekesi’nin yarattığı sorunlu bir süreçte hem işgalci İtilaf devletlerine hem de Osmanlı idaresinin Millî Mücadele karşısındaki menfi tutumuna rağmen Türk milletinin istiklale ve demokrasiye olan inancını göstermiştir. Anlam ve önemine binaen TBMM’nin açıldığı 23 Nisan günü 1921’de millî bayram olarak ilan edilmiştir. Takip eden süreçte Himaye-i Etfâl Cemiyeti’nin çalışmalarıyla yine 23 Nisan’da icra edilmeye başlanan “Çocuk Günü” etkinlikleri de kanun zemininde adı konulmamakla birlikte zamanla söz konusu millî bayram ile bütünleşmiştir. Böylece halk iradesine dayanan idare sistemi ile ülkenin geleceğini temsil eden çocuklar arasında sürekli tazelenen bir köprü kurulmuştur.  Bu çalışma münasebetiyle Atatürk döneminde Bolu merkezinde ve ilçelerinde düzenlenen “Hâkimiyet-i Milliye ve Çocuk Bayramı” kutlamaları incelenmiştir. Büyük bir coşku ve heyecan içinde icra edilen bu etkinlikler Bolu halkının millî iradeyi temsil eden TBMM’ye bağlılığını, demokrasiye inancını ve ülkenin geleceği durumunda olan çocuklara olan güvenini göstermesi bakımından önem arz etmektedir.
Yazar isimleri: ['Erol EVCİN']
Yayın Yılı: 30 Haziran 2022
Dergi ismi: Uluslararası Tarih Araştırmaları Dergisi
Yayın sayfa url: https://dergipark.org.tr/tr/pub/utad/issue/70961/1052807
Yayın pdf linki: https://dergipark.org.tr/tr/download/article-file/2172482
