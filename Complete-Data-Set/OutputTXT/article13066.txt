Makale Başlığı: MİMARLIK BÖLÜMÜ ÖĞRENCİLERİNİN PEYZAJ TASARIMI DERSİ KAPSAMINDA ÜRETTİKLERİ PROJELERİN DEĞERLENDİRİLMESİ
Özet: İnsanlar ihtiyaçları doğrultusunda çevreyi değiştirir ve mekanlar oluşturur. Daha sonra oluşturulan bu mekanlar insan davranışlarında değişmeye sebep olur. Bu çift yönlü sürecin doğru yönetilmesi gerekir. Bu süreci doğru yönetebilmek konuyu farklı yönleriyle ele alan meslek disiplinlerinin ortak çalışmalar yürütmelerine bağlıdır. Peyzaj Mimarlığı’nın çalışma alanları çok büyük ölçeklerden küçük ölçeklere kadar çeşitlilik gösterir. Farklı ölçeklerde ve konularda çalışmalar üretebilmek, farklı meslek disiplinlerinin bir arada çalışmasını gerektirir. Peyzaj Mimarlığı, Şehir ve Bölge Planlama, Mimarlık ve birçok diğer meslek disipliniyle birlikte çalışmalar üretmesi gereken bir meslektir. Bu mesleklerin bir araya gelerek doğru çalışmalar üretebilmesi, birbirlerini iyi tanımalarını gerektirir. Bu nedenle ortak çalışmalar yürütmesi beklenen meslekler, üniversitelerde lisans düzeyinde alacakları ortak derslerle birbirini daha iyi tanımalıdırlar. Bu bağlamda Mimarlık Bölümü öğrencilerinin Peyzaj Tasarımı dersi kapsamında ürettikleri projeler incelenmiştir. Çalışmanın amacı, Peyzaj Tasarımı Dersi kapsamında, Mimarlık Bölümü öğrencilerinin Peyzaj Mimarlığı mesleğini ne derece tanıyabildiklerinin ve Peyzaj Mimarları ile ortak bir mesleki dil konuşabilme yeteneğinin ne derece kazandırılabileceğinin ortaya koyulmasıdır. Çalışma, betimsel bir araştırma desenine sahiptir. Dersin öğrenme çıktıları belirtilmiş ve öğrenci projeleri öğrenme çıktıları çerçevesinde değerlendirilmiştir. Sonuç kısmında öğrenci projelerinin, dersin öğrenme çıktılarına uygunluk düzeyi ortaya koyulmuştur. Öğrenciler; çalışma alanına ilişkin verileri saptama ve alan analizine ilişkin yaptıkları çalışmaların Peyzaj Tasarımını yönlendirmedeki önemini anlamışlardır, Peyzaj Mimarları ile ortak bir mesleki dil kullanma yeteneklerini geliştirmişlerdir ve mekân tasarımının bir bütün olarak ele alınması gerektiğini öğrenmişlerdir., Peyzaj tasarımı, İnterdisipliner çalışma, Mimarlık eğitimi, Meslekler arası iletişim becerisi.
Yazar isimleri: ['Sinem KIZILASLAN']
Yayın Yılı: 30 Haziran 2022
Dergi ismi: PEYZAJ
Yayın sayfa url: https://dergipark.org.tr/tr/pub/peyzaj/issue/71056/1072351
Yayın pdf linki: https://dergipark.org.tr/tr/download/article-file/2249003
