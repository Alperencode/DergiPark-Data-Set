Makale Başlığı: Denizli’de (Ege Bölgesi) İki Yüzeyli Alet Geleneği: Tekno-Tipolojik Analizlerle Sınırlı Çalışmaların Kronolojik Sorunların Çözümündeki Yetersizliği
Özet: Denizli ilinde gerçekleştirilen arkeolojik yüzey araştırmalarında, buluntu yoğunluğu ve alet grubuna eşlik eden teknolojik parçaların oranına bağlı olarak işlik yeri/kamp alanı özelliği gösteren birçok buluntu alanı tespit edilmiştir. Alt/Orta Paleolitik dönemleri karakterize eden yontmataş endüstriler sunan bu buluntu alanlarında iki yüzeyli aletler de yer almaktadır. İki yüzeylilerin büyük kısmı klasik olmayan iki yüzeyli aletler içinde değerlendirilmiştir. Özellikle proto-iki yüzeylilerin varlığı ve endüstri grubu içinde yontuk çakıl kültürüne ait aletlerin çok sayıda olması dikkate alınarak Acheuléen kültürün erken aşamalarından söz etmek mümkün görünecektir. Ancak, Acheuléen görünümlü bu teknolojik yapıyı sunan bazı buluntu alanlarında Mousterién kültüre özgü alet ve çekirdeklerin de olması farklı olasılıkları düşündürmektedir. Paleolitik yontmataş buluntuların sadece tekno-tipolojik özelliklerine bakılarak belirli bir kültüre bağlanması istisnai durumlar haricinde genellikle bir soru işareti içerir. Özellikle Ege Bölgesi için bu daha büyük bir sorunsaldır.
Yazar isimleri: ['Kadriye ÖZÇELİK', 'Hande BULUT']
Yayın Yılı: 23 Aralık 2021
Dergi ismi: Colloquium Anatolicum
Yayın sayfa url: https://dergipark.org.tr/tr/pub/collan/issue/68128/948622
Yayın pdf linki: https://dergipark.org.tr/tr/download/article-file/1809579
