Makale Başlığı: EVRE 3-5 KRONİK BÖBREK HASTALARINDA HEMATOPOETİK HÜCRELERDEKİ VİTAMİN D RESEPTÖR DÜZEYİ İLE İNFLAMASYON BELİRTEÇLERİNİN DEĞERLENDİRİLMESİ
Özet: ÖZ:  Amaç: Bu çalışmada, evre 3-5 Kronik böbrek hastalarında (KBH) vitamin D replasmanının CD3+, CD4+, CD8+ ve CD14+ hematopoietik hücre alt gruplarındaki vitamin D reseptör (VDR) yüzdesi ile inflamatuar belirteçlerle ilişkisini değerlendirmeyi amaçladık. Yöntem: Bu prospektif çalışmada evre 3-5 KBH’sı olan; tahmini glomerüler filtrasyon hızı (tGFH) ≤60ml/dk/1,73m2 olan 81 hasta katıldı. Serum kreatinin, tGFH, intakt parathormon (iPTH), 25 OH vitamin D düzeyleri, CRP, nötrofil, lenfosit değerleri ve CD3+, CD4+, CD8+, CD14+ hematopoietik hücrelerde VDR yüzdeleri hesaplandı. Hastalar, 25 OH VD3 düzeylerine göre Vitamin D eksikliği tanısıyla (<20 ve ≥20 ng/dl) iki gruba, KBH evrelerine göre (evre 3-5) üç gruba, D vitamini kullanımı durumuna göre (kullanmıyor, kalsitriol veya 25 OH vitamin D) üç gruba ayrıldı.Bulgular: Vitamin D eksikliği tanısıyla iki gruba ayrılan hastalarda aktif D vitamini kullanımı, kreatinin, tGFH ve iPTH düzeyleri arasında istatistiksel anlamda fark tespit edildi (p:0,04, p:0,008, p:0,02 ve p:0,002). CRP ve nötrofil /lenfosit oranı arasında istatistiksel fark tespit edilmedi (p:0,95, p:0,63). Hastaları KBH evrelerine göre gruplandırdığımızda iPTH düzeylerinde istatistiksel fark tespit edildi (p:0,001). Hastaları D vitamini kullanımı durumuna göre üç gruba ayırdığımızda kreatinin, tGFH, iPTH ve 25 OH vitamin D3 düzeyleri arasında istatistiksel fark tespit edildi (p:0,00, p:0,00, p: 0,02 ve p:0,006). CD3 +, CD4 +, CD8 +, CD14 + hematopoietik hücrelerde VDR yüzdeleri arasında bir fark tespit edilmedi (p:0,17, p:0,15, p:0,14, p:0,31). Lenfosit düzeyleriyle tGFH değerleri arasında istatistiksel bir korelasyon vardı (r:0,28, p:0,011). Lenfosit düzeyleriyle CD8+ hücrelerin VDR yüzdesi değerleri arasında istatistiksel bir korelasyon vardı (r:0,224, p:0,046).Sonuç: Replasman tedavileri ile VDR yüzdelerinin tüm evrelerde benzer oranlarda tutulabileceği, inflamasyonda azalma sağlanmış olabileceğinden kaynaklı olabilir.ANAHTAR KELİMELER: İnflamasyon, Kronik Böbrek Hastalığı, Vitamin D, Vitamin D Reseptör Düzeyi
Yazar isimleri: []
Yayın Yılı: 1 Eylül 2022
Dergi ismi: Akdeniz Tıp Dergisi
Yayın sayfa url: https://dergipark.org.tr/tr/pub/akd/issue/71300/1059539
Yayın pdf linki: https://dergipark.org.tr/tr/download/article-file/2198952
