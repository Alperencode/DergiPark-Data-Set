Makale Başlığı: Ergenlerde Adil Dünya İnancı ve Dindarlık İlişkisi
Özet: Bu makale, ergenlerde adil dünya inancı ile dindarlık arasındaki ilişkiyi tespit etmek amacı ile gerçekleştirilen deneysel bir araştırmadan oluşmaktadır. Araştırmada adil dünya inancı ve dindarlık arasındaki ilişkinin incelenmesinin yanı sıra adil dünya inancının katılımcıların demografik özellikleri ile olan ilişkisi de incelenmiştir. Örneklem grubu, Gaziantep’te ikamet etmekte olan beş farklı ortaöğretim kurumunda eğitim gören 428 lise öğrencisinden oluşmaktadır. Araştırmada kişisel bilgi formu ile Gülmez tarafından geliştirilen “dindarlık ölçeği” ve Dalbert tarafından geliştirilen “adil dünya inancı ölçeği” kullanılmıştır. Elde edilen bulgulara göre dindarlık ve adil dünya inancı boyutları arasında korelasyon ve regresyon analiz sonuçlarında anlamlı ilişkiler tespit edilmiştir. Araştırma sonucunda adil dünya inancı alt boyutlarının dindarlık ile ilişkisi incelendiğinde kişisel adil dünya inancı ve genel adil dünya inancının dindarlık ile zayıf düzeyde anlamlı bir ilişkisinin olduğu bulunmuştur. Dindarlık alt boyutlarından iman ve duygu boyutlarının adil dünya inancı üzerinde anlamlı bir etkisinin olmadığı ancak etki ve ibadet boyutlarının anlamlı etkileri olduğu tespit edilmiştir.
Yazar isimleri: ['Muhammed ŞAHBAZ']
Yayın Yılı: 15 Aralık 2022
Dergi ismi: Journal of Analytic Divinity
Yayın sayfa url: https://dergipark.org.tr/tr/pub/jad/issue/73778/1184928
Yayın pdf linki: https://dergipark.org.tr/tr/download/article-file/2691333
