Makale Başlığı: Teknolojinin Eleştirel Değerlendirilmesi Üzerine Göstergebilimsel Bir İnceleme: Black Mirror (Kara Ayna) Dizisi Hated in The Nation (Sosyal Linç) Bölümü Örneği
Özet: Bu çalışmada modern toplum ve teknoloji eleştirisi yapan aynı zamanda her bölümünde farklı bir konuyu işleyen Black Mirror dizisinin Hated In The Nation (Sosyal Linç) bölümü örneklemi incelenmiştir. Dizi bölümü, dizide yer alan teknolojik ögeler bağlamında, teknolojiye ilişkin eleştiriler üzerinden ve yöntem olarak Ferdinand de Saussure’un göstergebilimsel yöntemi ve Roland Barthes’ın anlamlandırma yöntemi ile incelenmiştir. Çalışmada, örneklem içerisinde anlatılan teknolojiler ve teknolojik gelişmeler, topluma ve insanlığa faydalı mıdır? İnsan eylemleri üzerinde ne gibi etkiler yaratmaktadır? sorunsalına cevap aranmıştır. Genel olarak analizde teknoloji ve teknolojik gelişmeler ile birlikte sosyal medya hesapları insanların sürekli bir gözetim mekanizması ile çevrelendiği, mahremiyetlerinin yok sayıldığı dahası teknolojinin insanlara faydadan çok zarar getirdiği gözlenmiş ve insanların ötekileştirildiği, yalnızlaştırıldığı, ifşa edildiği, hedef gösterildiği sonuçlarına varılmıştır.
Yazar isimleri: ['Başak AKGÜL', 'Muzaffer ŞAHİN']
Yayın Yılı: 30 Haziran 2022
Dergi ismi: Yeni Medya
Yayın sayfa url: https://dergipark.org.tr/tr/pub/yenimedya/issue/71044/1032235
Yayın pdf linki: https://dergipark.org.tr/tr/download/article-file/2114460
