Makale Başlığı: Osvaldo Romberg’in Enstalasyonu, Moskova’dan İzmir’e Melnikov’un Evi, Ölçek 1
Özet: Çağdaş sanat, enstalasyon ve mimarlık disiplinlerine dahil bu sergi inceleme makalesi sanatçı Osvaldo Romberg’in 2007 yılında İzmir’de gerçekleşen, PORTİZMİR’07 Serap ve Arzu Çağdaş Sanat Festivali’nde gösterilen Moskova’dan İzmir’e Melnikov’un Evi, Ölçek 1 eserine odaklanır. Moskova’dan İzmir’e Melnikov’un Evi, Ölçek 1’de Romberg, Rus mimar Konstantin Melnikov’un ev-stüdyosunun taban alanını üretir. Sanatçı aynı zamanda yazar Jorge Luis Borges’in Alef kitabından bir sayfayı eserine ekler. Bu araştırma Romberg’in enstalasyonuyla, Melnikov’un ev-stüdyosunun kesişen iki silindirik yapısı ve Sovyetler Birliğinin idealleri arasında paralellikler kurar. Merkezi taşıyıcı olarak kolonları ortadan kaldıran Melnikov mimarisinde yapının hiyerarşik olmaması, duvarların merkeze eşit uzaklıkta olması ve bina yükünün eşit dağılımı görünür kavramlardır. Bu kavramlar Alef kitabında da mevcuttur. Alef parlak bir küredir. Alefe bakanlar eşzamanlılığı ve sonsuzluğu görür. Böylelikle, bu çalışma Romberg’in tarihsel bağlamları nasıl tekrar yorumladığını, eşzamanlılık ve sonsuzluk kavramlarını bu iki atıfla nasıl sunduğunu inceler. Sanatçı izleyiciyi dünya tarihine, zaman, mekân ve tarihin birbiriyle ayrılmaz ilişkisine yeni bir bakış açısı geliştirmeye davet eder. Son olarak, bu inceleme iki referans üzerinden sanatçının yapıtına eşzamanlılık ve sonsuzluk kavramları üzerinden yeni bir yorum getirir.
Yazar isimleri: ['Sevgi AKA']
Yayın Yılı: 30 Eylül 2022
Dergi ismi: Yedi
Yayın sayfa url: https://dergipark.org.tr/tr/pub/yedi/issue/71473/1144139
Yayın pdf linki: https://dergipark.org.tr/tr/download/article-file/2539668
