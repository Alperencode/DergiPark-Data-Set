Makale Başlığı: KIRGIZİSTAN’DA MUHASEBE KAVRAMI VE KIRGIZ MUHASEBE SİSTEMİNDE YASAL DÜZENLEME
Özet: Muhasebe, işletmenin bir fonksiyonu olmakla beraber, yatırımlarla da ilişkisi bulunmaktadır. Bu bağlamda komuta ekonomisinden, serbest piyasa ekonomisine geçiş yapan Kırgızistan için; doğrudan yabancı sermaye yatırımlarına ihtiyaç duyulmuş, ayrıca üretim, istihdam ve ekonomi konuları da önemli bir hale gelmiştir. Dolayısıyla bu çerçevede ‘’Muhasebe’’ kavramının bir avantaj oluşturma düşüncesi; bir muhasebe standartları zorunluluğunu da gündeme getirmiştir. Yapılan değerlendirmeler sonucunda başta Kırgızistan Maliye Bakanlığı yetkilileri ve meslek kuruluşlarından oluşan bir komisyon bir araya gelerek Kırgızistan için bir Kırgızistan Muhasebe Standartlarını hazırlamıştır.Bu çalışmada Kırgızistan’daki muhasebe bilincinin gerek bilgi kullanıcıları, gerekse muhasebe mesleğine yönelmek isteyenler açısından önemli olduğu ortaya konmuş ve daha sonra Kırgızistan’ın SSCB’den ayrılışından sonraki döneminde kendi muhasebe standardının oluşturulmasındaki süreci ve Kırgız Muhasebe Standartları’nın, IAS’ye (Uluslararası Muhasebe Standartları) uygunluğu incelenmiş bu bağlamda mevcut muhasebe sisteminin Kırgızistan’da muhasebe işleyişine ve finans sistemine etkilerinin belirlenmesi amaçlanmaktadır. Çalışmada doküman analizi kullanılarak, Kırgızistan Muhasebe Standartlarının UFRS’ye geçiş süreci izlenmiş ve Kırgızistan’daki işletmeler açısından önemine vurgu yapılmıştır. Daha sonra bulgulardan hareketle Kırgızistan Muhasebe Standartlarının, uluslararası muhasebe standartları ile karşılaştırılması yapılarak uygulamadaki eksiklikler tespit edilmiş ve bu doğrultuda çözüm önerilerinde bulunulmuştur.
Yazar isimleri: ['Eyüp ÇİKOLAR']
Yayın Yılı: 27 Temmuz 2022
Dergi ismi: İşletme Ekonomi ve Yönetim Araştırmaları Dergisi
Yayın sayfa url: https://dergipark.org.tr/tr/pub/baybem/issue/71263/1130627
Yayın pdf linki: https://dergipark.org.tr/tr/download/article-file/2485926
