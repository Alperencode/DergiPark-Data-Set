Makale Başlığı: POLİS TEŞKİLATI VE ROLÜNÜN PARAMİLİTARİZASYONU: KOLOMBİYA’DA POLİS ŞİDDETİNİN 2021 PROTESTOLARINA ETKİLERİ
Özet: Nisan 2021’de, Kolombiya’da, Covid-19 salgınının etkilerini hafifletmek amacıyla açıklanan sağlık sistemi reformu ve vergi düzenlemesi binlerce kişinin protestolara başlamasına neden olmuştur. Protestolar karşısında, hükümet, önce polis daha sonra ulusal ordu birliklerini kamusal düzeni sağlamak üzere görevlendirmiştir. Ancak, sivil vatandaşların güvenlik güçleri tarafından hedef alınması sorunu protestolar sırasında da gözlemlenmiş ve gösterilerin daha da büyümesine neden olmuştur. Bu bağlamda, bu çalışma, Kolombiya’da süregiden protesto eylemlerinin ortaya çıkışını, artarak devam etmesini ve bunların nedenlerini incelemektedir. Buna göre, çalışmada, Kolombiya’da güvenlik güçlerinin, en başta sivilleri hedef alan kronikleşmiş aşırı şiddet eylemlerinin, hem söz konusu protestoların ortaya çıkmasını tetiklediğini hem de daha çok eylemcinin hükümet karşıtı protestolara katılmalarına neden olduğunu savunulmaktadır. Çalışmada, Kolombiya’da polis teşkilatının paramiliterleşmesinin protestolar ve toplum nezdindeki sonuçları tartışılmaktadır. 2021 Protestoları, bu çalışmada, Kolombiya medyasında yer alan haberlere ve uluslararası örgütlerin gözlemlerine dayanan kaynaklar üzerinden tarihsel bağlamına konumlandırılmakta ve devam eden protesto ve şiddet eylemlerinin muhtemel seyrine dair bir analiz ortaya konulmaktadır. Bu şekilde, Latin Amerika’da yaygın olan toplumsal hareketler kültürünün, mevcut Kolombiya siyasetinin anlaşılmasına ve aynı zamanda siyasal şiddet literatürüne bu şekilde katkı sunulmaktadır.
Yazar isimleri: ['Onur AĞKAYA']
Yayın Yılı: 30 Eylül 2022
Dergi ismi: Dokuz Eylül Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/deusosbil/issue/72824/1097565
Yayın pdf linki: https://dergipark.org.tr/tr/download/article-file/2349167
