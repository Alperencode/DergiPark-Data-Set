Makale Başlığı: DEPREM ve GÖÇ İLİŞKİSİ: 24 OCAK 2020 ELAZIĞ DEPREM ÖRNEĞİ
Özet: Tarih boyunca farklı zamanlar ve farklı amaçlar doğrultusunda Türkiye birçok göçe ev sahipliği yapmıştır. Bu ev sahipliliğinin en önemli nedeni coğrafi konum itibariyle Türkiye’nin önemli göç rotaları üzerinde olmasıdır.  Göç sorunsalı 20. yüzyılın ikinci yarısından itibaren şekil değiştirerek küreselleşme kavramı ile yeni bir boyut kazanmıştır. Bu sürece eşlik eden çeşitli uluslararası sorunlarında eklenmesiyle Türkiye’nin bu konuda daha kapsamlı göç politikası oluşturma zorunluluğu ortaya çıkmıştır. İnsanlık açısından trajik ve son derece karmaşık sonuçlar doğuran göç olgusu içerisinde yaygın olarak gerçekleşeni, zorunlu göçlerdir. Zorunlu göç grubu içerisinde savaşlar, iç çatışmalar, siyasal baskılar ve yoksulluğun yanı sıra kıtlık, kuraklık, sel ve deprem gibi doğal afetler yer almaktadır. Bu noktadan yola çıkan çalışmada doğal afetler sonrası ortaya çıkabilecek göç algısı ele alınmak istenmiştir. Çalışmada 2020 Elazığ depremi sonrası yaşanan sürece yönelik anket çalışması yapılmış, depremin sosyoekonomik etkileri ortaya konmasının yanı sıra ortaya çıkabilecek göç algısının yönü belirlenerek sürecin etkin yönetiminin sağlanabilmesine yönelik tespitlerde bulunularak politika önerileri geliştirilmesi hedeflenmiştir. Çalışmanın yerel nitelik taşıması ve deprem kuşağında yer alan Türkiye’nin önümüzdeki yıllarda deprem sonrası yaşayabileceği nüfus hareketliliğine hazırlıklı olması açısından göç politikalarının geliştirilmesi bağlamında çalışmanın literatüre katkı sağlaması hedeflenmektedir.
Yazar isimleri: ['Ayşe Esra PEKER', 'İrem ŞANLI']
Yayın Yılı: 23 Haziran 2022
Dergi ismi: Fırat Üniversitesi Uluslararası İktisadi ve İdari Bilimler Dergisi
Yayın sayfa url: https://dergipark.org.tr/tr/pub/fuuiibfdergi/issue/70477/1102278
Yayın pdf linki: https://dergipark.org.tr/tr/download/article-file/2369450
