Makale Başlığı: Yürümek Bir Devrimdir: Henry David Thoreau’nun Yürümeye Dair Felsefesi ile Heraklitos’un Ateşe Atfettikleri Bağlamında The Way Filmi
Özet: Yürümek, filozoflarca ve düşünürlerce yüzyıllardır önem atfedilen bir edimdir. Doğa ile yakın bir bağlantı içinde olan yürüme edimi, insanın anlam arayışında ona sunduğu olanaklarla birlikte devrimci nitelikler taşımaktadır. The Way (Emilio Estevez, 2010) filmindeki  baş  karakter, oğlunun yürüyüş sırasında ölümü nedeniyle onun yarım kalan yürüyüşünü tamamlamak üzere yola çıkmaktadır. Henry David Thoreau’nun birçok eserinde yürümenin sarsıcı önemi ve devrimsel niteliği farklı  bağlamlarla okurlara tekrar düşündürülmektedir. Bu çalışma, Thoreau’nun yürümeye dair  felsefesini  oluşturan  söylemler  çerçevesinde,  doğanın insanla yakın ilişkiselliği, insanın yürürken hayatı anlamlandırma çabası gibi durumları ve bu durumlarla bağlantılı olguları, yolculuk kavramıyla  birlikte sorgulamaya çalışmaktadır. Doğa felsefecilerinden  Heraklitos’un  ateş  elementine  atfettiği önem, bu sorgulamalar altında insanın varoluşunun doğaya içkinliği bağlamında çalışmanın çerçevesini çizmektedir. Heraklitos’un bakış açısıyla, ateşin doğada yarattığı dönüşüm ve devrimsel başkalaşımlar, yürümenin insan zihninde ve varoluşunda zuhur eden değişimleri anlamlandırmaktadır. Bu bağlamda, yürüme ediminin kendi içindeki diyalektiği ile birlikte film anlatısında odağa alınan konular diyalektik yöntemle analiz edilirken sonsuz düşünce gücünü veren felsefenin filmle ilişkiselliği de ortaya koyulmaktadır. Tom’un yürürken kendisiyle gerçekleştirdiği sorgulamalar ve izleyicinin zihninde gerçekleşen tüm tartışmalar, çalışmanın odağına aldığı yöntemin en temel söylemine okuyucuyu götürerek çalışmanın kendi içindeki diyalektiğini gerçekleştirmekte ve Sokrates’in ‘’Bildiğim tek şey, hiçbir şey bilmediğimdir’’ söylemini yürüme edimi, yolculuk, doğa ve ateş elementiyle birlikte tekrar düşündürterek tartışmaya açmaktadır.
Yazar isimleri: ['Berceste Gülçin ÖZDEMİR']
Yayın Yılı: 30 Eylül 2022
Dergi ismi: SineFilozofi
Yayın sayfa url: https://dergipark.org.tr/tr/pub/sinefilozofi/issue/72884/1036117
Yayın pdf linki: https://dergipark.org.tr/tr/download/article-file/2130257
