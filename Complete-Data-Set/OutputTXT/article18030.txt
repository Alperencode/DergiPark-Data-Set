Makale Başlığı: Lateral Epikondilit Hastalarında Günlük Yaşam Aktivite Problemlerinin Belirlenmesi ve Ağrı ile Algılanan Aktivite Performansı ve Memnuniyet İlişkisinin İncelenmesi
Özet: Amaç: Lateral epikondilit dirsekte ağrıya neden olan, günlük yaşam aktivitelerini olumsuz yönde etkileyen ve üst ekstremitede en yaygın görülen hastalıklardandır. Bu çalışma, lateral epikondilit tanılı erişkin bireylerde günlük yaşam aktivitelerinin belirlenmesi ve ağrı ile günlük yaşam aktivitelerinde algılanan aktivite performans ve memnuniyeti arasındaki ilişkinin incelenmesi amacıyla planlandı.Gereç ve Yöntem: Çalışmayı yaş ortalaması 52.185.92 yıl olan 17’si erkek 39’u kadın toplamda 56 lateral epikondilit tanılı birey tamamladı. Ağrının değerlendirilmesi için Visual Analog Skalası (VAS), algılanan aktivite performans ve memnuniyet düzeyinin belirlenmesi için Kanada Aktivite Performans Ölçeği (KAPÖ) Kullanıldı.Bulgular: Katılımcıların VAS’a göre istirahatteki ağrı ortalaması 2.400.72, aktivite sırasındaki ağrı ortalaması 6.141.11 olduğu belirlendi. KAPÖ’ye göre katılımcıların günlük yaşam aktivitelerinde algılanan aktivite performans ortalaması 4.131.04 ve memnuniyet ortalaması 4.071.17 olduğu belirlendi. Katılımcıların ağrı ile günlük yaşam aktivitelerindeki ilişkisi incelendiğinde, istirahatte ağrı ile algılanan aktivite performans (r=-0.015, p=0.911) ve memnuniyet (r=-0.064, p=0.639) düzeyi arasında herhangi bir ilişki bulunmadı. Aktivite sırasındaki ağrı ile algılanan aktivite performans (r=-0.729, p<0.001) ve memnuniyet (r=-0.774, p<0.001) arasında orta derecede güçlü negatif bir ilişki bulundu (p<0.05). Katılımcıların %43.37’sinin kendine bakım, %39.72’sinin üretkenlik ve %16.89’unun serbest zaman aktivitelerinde problem yaşadığı belirlendi.  Sonuç: Lateral epikondilit tanılı bireylerde aktivite sırasında ağrı ile günlük yaşam aktivitelerinde algılanan aktivite performans ve memnuniyet düzeyinin ilişkili olduğu belirlenmiştir.
Yazar isimleri: ['Berkan TORPİL', 'Özgür KAYA']
Yayın Yılı: 31 Ağustos 2022
Dergi ismi: Ankara Eğitim ve Araştırma Hastanesi Tıp Dergisi
Yayın sayfa url: https://dergipark.org.tr/tr/pub/aeahtd/issue/72447/1053581
Yayın pdf linki: https://dergipark.org.tr/tr/download/article-file/2175548
