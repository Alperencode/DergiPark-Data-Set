Makale Başlığı: “Türkiye” Şiiri Özelinde Osman Türkay’ın Milliyetçilik ve Türkiye Algısı
Özet: Edebiyatı şekillendiren temel dinamiklerden birisi ideolojilerdir. Yazarların ve şairlerin dünya görüşleri ya da ideolojileri reddeden apolitik tutumları ele aldıkları konunun işlenişini ve sunuluşunu ciddi anlamda etkilemektedir. Milliyetçilik de önemli ideolojilerden biri olarak edebiyatı etkilemekte, şekillendirmektedir. Bu çalışmada Kıbrıs Türk edebiyatının önemli şairlerinden olan ve iki kez Nobel Edebiyat Ödülü’ne aday gösterilen Osman Türkay’ın (1927-2001) ilk şiir kitabı 7 Telli’de (1959) yer alan “Türkiye” şiiri milliyetçilik ve Türkiye algısı açısından incelenecektir. Şairin 1951’den 1958’e kadarki Türkiye ve İngiltere izlenimlerinin bir yansıması olan bu şiir, başındaki epigraflardan başlayarak Türkay’ın milliyetçilik algısını ve bu doğrultuda o yıllarda İngiliz sömürgesi olan Kıbrıs’tan bağımsız Türkiye’ye bakışını somutlaştırması açısından önemlidir.
Yazar isimleri: ['Can ŞEN']
Yayın Yılı: 30 Ağustos 2022
Dergi ismi: Söylem Filoloji Dergisi
Yayın sayfa url: https://dergipark.org.tr/tr/pub/soylemdergi/issue/72387/1111025
Yayın pdf linki: https://dergipark.org.tr/tr/download/article-file/2405431
