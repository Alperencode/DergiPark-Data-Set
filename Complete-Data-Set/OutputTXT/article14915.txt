Makale Başlığı: Sahih Hadis Anlayışının Vahyin Anlaşılmasındaki Rolü
Özet: Yüce Allah’ın vahiy kanalıyla insanlığa hitanındaki maksat; mesajın okunması, anlaşılması ve hayata tatbik edilmesidir. Hz. Muhammed de peygamberlik vazifesi devam ettiği müddetçe söz, fiil ve takrirleri ile bu maksada katkı sağlamaya çalışmıştır. Dolayısıyla Kur’an ve sünnet arasındaki bu korelasyon dikkate alındığında sünnetin en öncelikli görevlerinden biri de Kur'an'ı açıklamak olduğu söylenebilir. Bu nedenle Sünnî paradigma içerisinde ilâhî mesajın anlaşılmasında öncelikli başvuru kaynağı hiç kuşkusuz sünnetin sonraki nesillere aktarılmasında etkin bir yere sahip olan rivâyetler olmuştur. Bu rivâyetler ise isnad ve metin terkipleri ile müteşekkil olup, isnadında bulunan isimlere göre kıymet görmüşlerdir. Ehl-i sünnet içerisinde en sağlıklı rivâyetler Hz. Muhammed’e en yakın sahabeye izafe edilenlerdir. Bu durum ehl-i sünnet çevreler tarafından hadisin güvenirliliğini ve sağlamlığını artıran bir nokta olarak değerlendirilirken Şia açısından bir kusur olarak telakki edilebilmektedir. Bu makale ile dinin kemale ermesi ile ilgili olarak ana çıkış noktası sayılan “Bugün sizin için dininizi kemale erdirdim, size nimetimi tamamladım, sizin için din olarak İslâmiyet’i beğendim” (Mâide 5/3) âyetinin Sünnî ve Şiî hadis kaynaklarında bağlam ve arka plan ifade eden rivâyetler çerçevesinde yorumlanması ve bu yorumlara etki eden zihnî alt yapının tesiri ortaya konmaya çalışılacaktır
Yazar isimleri: ['Hasan ERYILMAZ']
Yayın Yılı: 30 Haziran 2022
Dergi ismi: Tevilat
Yayın sayfa url: https://dergipark.org.tr/tr/pub/tevilat/issue/67937/1096165
Yayın pdf linki: https://dergipark.org.tr/tr/download/article-file/2343605
