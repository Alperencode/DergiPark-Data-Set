Makale Başlığı: Uçak Komponentleri İçin Talep Tahmini Ve Stok Kontrolüne İlişkin Bir Uygulama
Özet: Günümüzde uçak bakım-onarım sektöründe kullanılan envanterin yönetimi önemli bir konudur. Yedek parça envanteri bir diğer deyişle component envanteri bu tip firmaların ana sermaye kaynağını oluşturmaktadır. Bu sebeple uçak bakımıyla uğraşan kuruluşların yedek parça stoğunu etkin bir şekilde yönetmesi önemli ve hassas bir konudur. Yedek parça envanterinin etkin ve rasyonel şekilde yönetilmesi şirketlere önemli maliyet avantajları sağlayacaktır. Firmalar bir yandan hizmet seviyelerini yükseltmeye çalışırken diğer yandan ise stok maliyetlerini minimum seviyelerde tutmayı hedeflerler. Yedek parça envanterinin efektif olarak yönetilebilmesi için öncelikle gelecekle ilgili talep tahmininin doğru yapılması gerekmektedir. Bunun için parça yapısına uygun teknikler kullanılmalıdır. Tahminden       sonraki aşama ileride stoksuzlukla karşılaşmamak için yeterli güven seviyesinde elde stok bulundurmaktır. Bunun için talepler dağılımlara uydurularak formülize edilirler.              Bu çalışmada, havacılık bakım onarım sektöründe havayolu firmalarının uçaklarına bakım ve yedek parça hizmeti sunan yerel bir firmaya ait komponent verileri kullanılmıştır.               Veri setine ilişkin talep kalıpları incelenmiş ve onlara kesikli tahmin yöntemleri uygulanmıştır. Daha sonra stokta bulundurulması gereken yedek miktarlarını belirlemek için çeşitli dağılımlardan yararlanılarak kıyaslama yapılmıştır. Elde edilen sonuçlar yorumlanarak değerlendirme yapılmıştır. Bu çalışmanın havacılık sektöründe ve diğer sektörlerde faaliyet gösteren kuruluşlara yedek parça stok yönetimi ve talep tahmini açısından ışık tutacağı ve fayda sağlayacağı değerlendirilmektedir.
Yazar isimleri: ['Emre EKİN']
Yayın Yılı: 28 Ağustos 2022
Dergi ismi: Havacılık ve Uzay Çalışmaları Dergisi
Yayın sayfa url: https://dergipark.org.tr/tr/pub/jass/issue/72349/1122940
Yayın pdf linki: https://dergipark.org.tr/tr/download/article-file/2454046
