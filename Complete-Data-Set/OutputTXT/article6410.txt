Makale Başlığı: METAVERSE İŞLETMELERİ SANAL TAKIMLARA SÜRÜKLER Mİ?
Özet: Değişimin çok hızlı olduğu bu çağda, işletmelerin yapılanmalarında değişikliklerin olması kaçınılmaz bir durumdur. Teknolojik gelişmelere bağlı olarak ortaya çıkan sanal takımlar, işletmeler için bir alternatif olmaya başlamıştır. Özellikle son yıllarda yaşanan pandemi sebebiyle bazı sektörlerde sanal takım oluşumlarının arttığı görülmektedir. Her koşulda müşterinin taleplerine cevap vermek için çabalayan işletme sahipleri, sanal takım yapılanmaları ile pazarda varlığını sürdürmeye devam etmek istemektedir. Diğer taraftan günümüzün dikkat çekici konularından biri olan metaverse ise gerçek dünya ile sanal dünyanın birleşmesi sonucu ortaya çıkan yeni bir evren yapılanmasıdır. Geleceğini şimdiden şekillendirmek isteyen işletmeler, metaverse hakkında araştırmalara başlamış hatta yatırımlarını dahi bu alana yönlendirmeye çalışmaktadır. Metaverse ve sanal takımların en önemli kesişme noktaları ise her ikisinin de internet tabanlı faaliyet göstermeleridir. Metaversede yer almaya başlayan işletmeler sanal takım oluşturma gayretleri de hızlanacaktır. Bu çalışmanın amacı sanal takım yapılanmasını ele alarak metaversenin bu oluşuma etkisini teorik olarak incelemektir. Diğer taraftan bu durumun işletmelerde ortaya çıkarabilecek yansımaları da tartışılmaktadır.
Yazar isimleri: ['Gülnaz KILIÇ ÖZKAYNAR']
Yayın Yılı: 30 Haziran 2022
Dergi ismi: Giresun Üniversitesi İktisadi ve İdari Bilimler Dergisi
Yayın sayfa url: https://dergipark.org.tr/tr/pub/guiibd/issue/70507/1121257
Yayın pdf linki: https://dergipark.org.tr/tr/download/article-file/2446980
