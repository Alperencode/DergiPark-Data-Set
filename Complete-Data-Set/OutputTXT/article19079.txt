Makale Başlığı: 2008 Krizinden Gelişmiş ve Gelişmekte Olan Ülkelerin Makroekonomik Yapılarına Göre Etkilenme Düzeylerinin Araştırılması Üzerine Ampirik Uygulamalar
Özet: Çalışma kapsamında analize dahil edilmiş olan gelişmiş ve gelişmekte olan ülkeler, OECD verileri baz alınarak sınıflandırılmıştır.  2008 krizinden ülkelerin makroekonomik faktörlerine göre etkilenme düzeylerinin araştırılması hedeflenmiştir. 2008 krizinden önce yaşanmış krizlerden az gelişmiş ya da gelişmemiş ülkelerin daha güçlü etkilenmiş olduğu bilinmekte iken yeni nesil kriz olan 2008 krizinden gelişmiş ülkelerin daha çok etkilenmiş olabileceğinin araştırılması bu çalışmanın hipotezidi ve bu hususun araştırılması hedeflenmiştir.  Öncelikli olarak gelişmiş ve gelişmekte olan ülke ekonomilerinin 2008 krizinden etkilenme düzeyleri ve makroekonomik faktörlerin zaman içinde gözlemlene dinamik ilişkilerinin ortaya konması hedeflenmiştir. 18 gelişmiş ve 13 gelişmekte olan ülkenin, 2008-2019 zaman aralığında çeyrek dönemlik işsizlik oranları, enflasyon oranları, Cari Açık/GSYİH, DYY/GSYİH verileri kullanılmış ve VAR Analizi ile analize edilmiştir ve bulgular detaylıca çalışma içinde açıklanmıştır. Analiz sonucunda enflasyon oranı faktöründen elde edilen bulgulara göre, gelişmekte olan ülkelerin gelişmiş ülkelere göre tüm dönemlerde daha olumsuz tepki verdiği, gelişmiş ülkelerin tepkisinin ise tüm dönemlerde olumlu olduğu ve tepkinin şiddetinin zamanla azaldığı görülmektedir.
Yazar isimleri: ['Merve ARSLAN', 'Hamide ARSLAN', 'İsmail Erkan ÇELİK']
Yayın Yılı: 14 Eylül 2022
Dergi ismi: Fiscaoeconomia
Yayın sayfa url: https://dergipark.org.tr/tr/pub/fsecon/issue/72567/1098921
Yayın pdf linki: https://dergipark.org.tr/tr/download/article-file/2355164
