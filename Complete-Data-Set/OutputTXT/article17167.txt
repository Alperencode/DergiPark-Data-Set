Makale Başlığı: Türkiye’nin Jeopolitiği
Özet: Dünyada ortaya çıkan siyasi, ekonomik krizler; terör ve salgın olayları ülkeleri olumsuz etkilemektedir. Bu olaylarda köprü vazifesi gören transit geçiş merkezleri daha fazla etkilenirler. Bu bağlamda Türkiye, konumuna bağlı olarak meydana gelebilecek olaylardan çok fazla zarar görmektedir. Türkler; 1071 yılında Anadolu’ya gelmiş, bu topraklarda yerleşmiş, siyasi bakımdan güçlü, kadim, faziletli devletler ve imparatorluklar kurmuşlardır. Devletlerin kurulması ve gelişmesinde etkili olan önemli unsurların başında coğrafi konum ve doğal-beşeri özellikler gelmektedir. Türkiye, stratejik konumu nedeniyle yakın ve uzak bölgesinde meydana gelen tüm olaylardan etkilenen, diğer taraftan da önemli aktör olarak olaylara müdahil olan bir ülkedir. Türkiye, uluslararası önemli ulaşım yolları üzerinde bulunması ve çevre ülkeleri birbirine bağlayarak tüm yolların buluşma noktasında olması nedeniyle Asya ve Avrupa’nın ana eksenini de oluşturmaktadır. Bu özellik nedeniyle Türkiye, hem uluslararası ticaretin hem de küresel güvenliğin önemli merkezlerinden biri olmuştur. Bunun en güzel örnekleri Balkanlar, Kafkaslar ve Ortadoğu’da meydana gelen savaş ve olaylardan görülmektedir. Yine Rusya - Ukrayna Savaşı’nda arabuluculuk çalışmaları ve gıda tedariki noktasında da Türkiye’nin rolü dikkat çekmektedir. Türkiye’nin bulunduğu konumunun önemi; Haçlı Seferleri’nde, Osmanlı Dönemi’nde, 1. Dünya, Kurtuluş ve 2. Dünya Savaşları’nda açıkça ortaya çıkmıştır. Cumhuriyetin ilanıyla tüm dünyaya gücünü göstermeye çalışan, soğuk savaş döneminde etkinliğini gösteren ve yenidünya düzeninde daha da öne çıkan bir Türkiye, jeopolitik özellikleriyle varlığını her zaman devam ettirecektir.
Yazar isimleri: ['Mesut DOĞAN', 'Özlem SERTKAYA DOĞAN']
Yayın Yılı: 31 Ağustos 2022
Dergi ismi: Uluslararası Yönetim Akademisi Dergisi
Yayın sayfa url: https://dergipark.org.tr/tr/pub/mana/issue/72441/1159064
Yayın pdf linki: https://dergipark.org.tr/tr/download/article-file/2584493
