Makale Başlığı: Çağdaş Batı Literatüründe Kur’an Metnine Yaklaşımlar -Metin Bütünlüğü Arayışları-
Özet: Ersin Kabakcı’nın Çağdaş Batı Literatüründe Kur’an Metnine Yaklaşımlar -Metin Bütünlüğü Arayışları- adlı eseri, Hitit Üniversitesi İlahiyat Fakültesi Tefsir Anabilim Dalı’nda hazırladığı doktora tezinin kitaplaştırılmış halidir. XIX. yüzyıldan bu yana müsteşrikler Kur’an tarihi ve kitâbü’l-mesâhif konusunda birçok esere imza atmış ve Kur’an’daki âyet ve sûrelerin “birbirinden kopuk, kronolojik olmayan, düzensiz, tekrarlar ihtiva eden, sıkıcı ve usandırıcı bir metin” olduğu iddiasında bulunmuşlar, müsteşrikler bu iddiaları neticesinde Kur’an’daki âyet ve sûrelerin kronolojik tertibini belirleme konusunda çalışmalar yapmışlardır. Onların Kur’an metnini, “dağınık ve birbirinden kopuk” şekilde tavsif etmeleri 1980’lere kadar devam etmiştir. 1980’lerden sonra ise Kur’an metninin “bütüncül”, “insicamlı” veya “simetrik” bir yapı arz ettiği yönünde kanaatler öne çıkmış ve bu çerçevede gerek erken Mekke döneminde nâzil olan kısa hacimli sûrelere gerekse Bakara, Âl-i İmrân, Nisâ gibi uzun hacimli Medenî sûrelere kadar “bütünlük arayışı”nın izini süren kayda değer bir literatür teşekkül etmiştir. Kabakcı’nın mezkûr eseri Kur’an metninin yapısına yönelik 1980’lerden sonra öne çıkan yaklaşımlara odaklanmaktadır.
Yazar isimleri: []
Yayın Yılı: 4 Temmuz 2022
Dergi ismi: İslam Araştırmaları Dergisi
Yayın sayfa url: https://dergipark.org.tr/tr/pub/isad/issue/71157/1134049
Yayın pdf linki: https://dergipark.org.tr/tr/download/article-file/2525703
