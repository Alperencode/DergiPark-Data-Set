Makale Başlığı: 5651 Sayılı Kanun Kapsamında Suç İşlenmesinin Önlenmesi Amacıyla İnternet Erişiminin Engellenmesi
Özet: Günümüzde internet en yaygın kullanılan kitle iletişim araçlarından birisi haline gelmiştir. Bireylerin yaşantısına sağladığı pek çok katkının yanı sıra internet kullanımından meydana gelen sorunlar da söz konusudur. Özellikle internetin, kötü amaçlarla kullanılması halinde başkalarının hak ve özgürlüklerine yapılan saldırıların bir aracı olduğu görülmektedir. Devletler tarafından yapılan hukuki düzenlemeler çerçevesinde; internet kullanımı ile meydana gelen hukuka aykırılıkların önlenmesi amacıyla bazı tedbirlere başvurulmaktadır. Bu tedbirlerden bir tanesi de internet ortamında yayınlanan hukuka aykırı içeriklere erişimin engellenmesidir. Özü itibariyle bir tedbir kararı olan internet erişiminin engellenmesi suç işlenmesinin önlenmesi gibi çeşitli sebeplere dayalı olarak verilmektedir. Bu çalışmada öncelikle genel olarak internet erişiminin engellenmesi kavramı üzerinde durulmakta; akabinde 5651 sayılı Kanunun 8 ve 8/A maddelerinde düzenlenen internet erişiminin engellenmesi kararlarının hukuki niteliği, kararların alınması ve uygulanması ile kararlara karşı başvurulabilecek hukuki yollar değerlendirilmektedir.
Yazar isimleri: ['Yunus ÖZKAYA']
Yayın Yılı: 30 Haziran 2022
Dergi ismi: Bilişim Hukuku Dergisi
Yayın sayfa url: https://dergipark.org.tr/tr/pub/bilisimhukukudergisi/issue/70937/932106
Yayın pdf linki: https://dergipark.org.tr/tr/download/article-file/1748691
