Makale Başlığı: HPV pozitif olan hastaların HPV hakkında bilgileri ve HPV aşılarına yaklaşımı: Tersiyer bir merkezin deneyimi
Özet: Amaç: Tersiyer bir merkeze kolposkopik inceleme için refere edilen hastaların Human Papillomavirus (HPV) hakkındaki bilgilerini ve HPV aşısına yaklaşımını değerlendirmeyi amaçladık.Gereç ve yöntem: 01.12.2018 ile 01.05.2019 tarihleri arasında üçüncü basamak sağlık kuruluşunda kolposkopik inceleme yapılan 197 HPV pozitif hasta çalışmaya dahil edildi.Bulgular: Hastaların yaş ortalamaları 38,60±8,78 idi. Hastaların yaklaşık %56,9’unun HPV aşısı hakkında bilgisi olmasına rağmen, %86,8’i her kadının aşı yaptırması gerektiğini düşünmüyordu. HPV aşısı yaptırmama sebebi olarak da hastaların %40,6’sı hekimlerin aralarında bir fikir birliği olmadığını söylemiştir. HPV hakkında önceden bilgi sahibi olan ile olmayan hastalar arasında eğitim durumu açısından istatiksel bir farklılık bulunmamıştır (p=0,291). HPV hakkında önceden bilgisi olanların %55,7’si düzenli smear yaptırdığını bildirmiştir. HPV hakkında bilgisi olan hastalar ile olmayan hastalar arsında düzenli smear taraması yaptırması açısından anlamlı fark vardı (p=0,001).Sonuç: Hastaların HPV hakkında bilgisi olduğu halde HPV aşısının güvenliği ve aşının koruması hakkında endişeye sahiptiler.
Yazar isimleri: ['Yunus Emre PURUT', 'Şeyma Nur PURUT', 'Burak GİRAY', 'Zeliha YAZICI', 'Canan KABACA']
Yayın Yılı: 15 Aralık 2020
Dergi ismi: Zeynep Kamil Tıp Bülteni
Yayın sayfa url: https://dergipark.org.tr/tr/pub/zktipb/issue/57922/834608
Yayın pdf linki: https://dergipark.org.tr/tr/download/article-file/1426569
