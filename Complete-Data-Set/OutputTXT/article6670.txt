Makale Başlığı: COVID-19’UN ECZACILARIN GÜNDELİK HAYAT PRATİKLERİNE YANSIMASI
Özet: Çin’in Wuhan kentinde 2019’un sonunda ortaya çıkan ve tüm dünyaya yayılan Covid-19 pandemi süreci yalnızca hastaları değil, aynı zamanda toplumda sağlık, eğitim, ekonomi gibi kurumları da etkilemektedir. Çalışmanın kapsamında, bu süreçten etkilenen ve önemli bir sağlık kuruluşu olarak hizmet veren eczane çalışanları yer almaktadır. Araştırmada, Covid-19 pandemisinin eczane çalışanlarının gündelik yaşamlarında yarattığı sorunların neler olduğu, çalışanlarının gündelik hayatlarına nasıl yansıdığını anlamak amaçlanmıştır. Kuramsal çerçevede, bireylerin içinde bulundukları kriz anlarının, çatışmaların ve çelişkilerin irdelenmesinde önemli imkanlar sunan gündelik yaşam teorisinden yararlanılmıştır. Veriler, nitel yöntem deseni kapsamında görüşme tekniği kullanılarak, Sivas il merkezinde bulunan on beş eczacıdan elde edilmiştir ve temellendirilmiş kuram tasarımına göre açık, eksenel ve seçici kodlama yaparak analiz edilmiştir. Açık kodlamada tüm bulgular  küçük, alt kategorilere ayrılmıştır. Eksenel kodlamada, açık kodlamada elde edilen kategoriler yeniden düzenlenmiştir. Son aşama olan seçici kodlamada ise çekirdek kavram olarak “danışmanlık” kavramına ulaşılmıştır. Seçici kodlama aşamasında metafor olarak, bir takım oyunu olan futbol, sağlık alanı için düşünülmüştür. Eczacılar ise, bu takımda kalecileri simgeleyerek takımı korumaktadır.
Yazar isimleri: ['Çiğdem YEL']
Yayın Yılı: 28 Mart 2022
Dergi ismi: Habitus Toplumbilim Dergisi
Yayın sayfa url: https://dergipark.org.tr/tr/pub/habitus/issue/69096/1065992
Yayın pdf linki: https://dergipark.org.tr/tr/download/article-file/2224196
