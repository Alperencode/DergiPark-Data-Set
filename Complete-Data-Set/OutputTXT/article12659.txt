Makale Başlığı: Türkiye’de Son Dönem Yörük Derneklerinin Liderlik Ekseninde Değerlendirilmesi
Özet: Sivil toplum, yurttaşların bağımsız ve gönüllü bir şekilde devleti etkileme aracı olarak demokratik düzenin en önemli unsurlarından biridir. Sivil toplumun çıktısı olan sivil toplum kuruluşları, vatandaşların, siyasetçiler, devlet ve diğer yönetim organizasyonları üzerinde etkili olmasını sağlayan önemli kuruluşlardandır. Göçebe yaşam şekli ile anılan Yörüklerin dernekleşmesi fikri, Türkiye’deki siyasi gelişmelerden etkilenmekle birlikte özellikle 2000’lerden sonra bir artış dikkat çekmektedir. Nitel araştırma yöntemi ile yapılan bu çalışmada; Yörüklerin, STK’ların ve liderliğin kavramsal çerçeveleri anlatılarak liderlik ve Yörük dernekleri arasındaki ilişki açıklanmaya çalışılmıştır. Bu kapsamda görüşme yöntemi ile katılımcılara açık uçlu 5 soru yöneltilmiştir. Uygulamada STK’ların kültür aktarımı, ihtiyaç karşılama ve örgütlenme amacıyla kurulduğu; kişisel menfaatler ve dernek kurmanın kolaylığının dernek sayısında artışa neden olduğu; STK’ların geleceği konusunda katılımcıların belirli bir fikir birliğin ulaşamadığı gibi bulgulara ulaşılmıştır. Çalışma ile özellikle son dönemde sayısı artan bu derneklerin iyi yönetilmeme, siyasi beklenti içine giren tabela derneklere dönüşebilme tehlikesi ile karşı karşıya kalabilecekleri sonucuna ulaşılmıştır.
Yazar isimleri: ['Mehmet ÖZKAN', 'Osman Kürşat ACAR']
Yayın Yılı: 30 Kasım 2022
Dergi ismi: Ordu Üniversitesi Sosyal Bilimler Enstitüsü Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/odusobiad/issue/73138/1100904
Yayın pdf linki: https://dergipark.org.tr/tr/download/article-file/2363826
