Makale Başlığı: Dilde Standartlaşmanın Reddi: John Agard Şiiri Örneği
Özet: Bu çalışma, John Agard'ın şiirlerine odaklanarak dil öğretimi sürecinde şiirin kullanımını tartışmaktadır. Çalışma, Flores (2013) tarafından önerilen eleştirel çok dillilik pedagojisinin bir uzantısı olarak John Agard şiirlerini incelemiştir. Bu incelemede, Agard'ın şiirlerinin, İngilizce’nin ana dil olarak konuşulduğu ülkeleri merkeze alan standart İngilizce kullanımı fikrine bir tepki olarak kabul edilebileceği öne sürülmüştür. Agard, İngiliz dilinin geleneksel yapısı içinde konuşmayı ve yazmayı reddetmekte ve şiirlerinde göçmenlerin doğru İngilizce kullanma konusunda yetersiz olarak algılanıp marjinalleştirildiklerini göstermektedir. Hem dilsel hem de sosyal bağlamlarda kendisi de ırkçılık ve ayrımcılığa maruz kalan Agard, dil ve kültürle ilgili neoliberal ve özellikle Avrupa merkezli fikirleri çözümlemekte ve eleştirmektedir. Dolayısıyla, bu çalışma, Agard'ın şiirlerinde, geleneksel olmayan İngilizce kullanımının nasıl örneklendiğini ortaya koymuş ve bu şiirlerin, İngilizce’yi yabancı dil olarak öğrenen öğrencilerin standart İngilizce ideolojileri ile kısıtlanmadan yaratıcı bir şekilde kullanabilmeleri için yeni fırsatların önünü açtığını göstermiştir. Aynı zamanda, bu şiirlerin kritik çok dillilik pedagojisinin temel unsurlarını gerçekleştirmede de yol gösterici olarak kullanılabileceği ortaya konmuştur.
Yazar isimleri: ['Züleyha ÜNLÜ', 'Okaycan DÜRÜKOĞLU']
Yayın Yılı: 30 Haziran 2022
Dergi ismi: Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/gopsbad/issue/71153/1005222
Yayın pdf linki: https://dergipark.org.tr/tr/download/article-file/2011617
