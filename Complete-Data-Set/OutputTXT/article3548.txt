Makale Başlığı: Türk Eğitim Sisteminde COVID-19 Araştırmaları Üzerine Bir Literatür Taraması
Özet: COVID-19, dünya genelinde kısa süre içerisinde ciddi ekonomik, sosyal krizlere yol açarak sosyal hayatta kritik ve önemli bozulmalara neden oldu. Hastalığın yayılmasını önlemek için alınan önlemler neticesinde okullar, kolejler ve üniversitelerin kapanması ve gerekli altyapı olmadan çevrimiçi öğretime geçmek zorunda kalındığı için dünya genelinde eğitim sektörü son derece etkiledi. Bu doğrultuda COVID 19, bilim insanlarının ve akademisyenlerin ilgi ve odağını pandeminin eğitim paydaşları üzerindeki etkisine yöneltmiş, COVID-19 un eğitimde ortaya çıkardığı  tehdit ve fırsatları araştırmak için çeşitli alan ve düzeylerde çok sayıda bilimsel üretime yol açmıştır. Bu anlamda, bu çalışma, ERIC veri tabanında COVID-19 krizi sırasında Türk eğitim sisteminde yapılan araştırma çalışmalarına sistematik bir genel bakış sunmayı, seçilen makalelerde araştırma ilgi alanlarını ortaya çıkarmayı ve eğitim sisteminde yüz yüze eğitimden  uzaktan eğitime hızlı geçişin etkisini ortaya çıkarmayı amaçlamıştır. Çalışmanın metodolojik temeli olarak nitel araştırma yaklaşımı seçilmiş ve tasarım olarak betimleyici ve açımlayıcı literatür taraması kullanılmıştır. Veriler, ham verilerden önemli temaların, konuların veya modellerin çıkarıldığı tümevarımsal kodlama süreci ile birinci dereceden veya araştırmacılar tarafından verilerin yakından incelenmesini içeren açık kodlama yoluyla analiz edilmiştir. Bulgular, çalışmaların COVID-19 sırasında uzaktan eğitimi genel olarak öğretme-öğrenme süreci, bağlamsal faktörler ve kişisel faktörler açısından olumsuz olarak ele aldığını ortaya koymuştur.
Yazar isimleri: ['Ertan ALTINSOY', 'Serkan BOYRAZ']
Yayın Yılı: 29 Eylül 2022
Dergi ismi: Cumhuriyet Uluslararası Eğitim Dergisi
Yayın sayfa url: http://cije.cumhuriyet.edu.tr/tr/pub/issue/72802/1100527
Yayın pdf linki: https://dergipark.org.tr/tr/download/article-file/2362193
