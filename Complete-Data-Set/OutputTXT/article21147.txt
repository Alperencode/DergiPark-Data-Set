Makale Başlığı: İstanbul: Sanayisizleşmeyen Bir Küresel Kent
Özet: Küresel     ekonominin     ulus-devletlerin     bölgesel     sınırlarını     aşarak     derinleşmesi, küresel kentler olarak adlandırılan bazı büyük şehirlerin bu sistemin organizasyonunda önemli işlevler üstelenerek giderek daha fazla önem  kazanmasına  neden  olmaktadır.  Bu  kentlerin  küresel  ve  bölgesel  işlevleri, ulus-ötesi bağlantıları ve geçirdikleri ekonomik, politik ve sosyal dönüşümler  üzerine  inşa  edilmiş  geniş  bir  literatür  bulunmaktadır.  Bu  literatürdeki  temel  yaklaşımlardan  bir  tanesi  küresel  şehirlerin  üretim  yapılarının  sanayiden  ileri  hizmetler  sektörüne  doğru  keskin  bir  geçiş  gösterdiğidir.   Zaman   içinde   hem   küresel   kentler   olarak   tanımlanan   şehirlerin sayısındaki artışa hem de sanayisizleşme çalışmalarında önemli gelişimler   gerçekleşmiştir.   Bu   gelişmelere   rağmen   küresel   kentlerin   sanayisizleşmiş şehirler olduğu tezinin yeteri kadar ampirik sorgulamaya tabi  tutulmadığı  gözlemlenmektedir.  Bu  noktadan  hareketle,  bu  çalışma  küresel  kentlerin  aynı  zamanda  post-endüstriyel  bir  karakter  taşıdığı  tezini   İstanbul   örneği   üzerinde   sorgulamaktadır.   Bu   amaçla,   makale   İstanbul’un bir küresel kent olarak ortaya çıktığı 2000’li yıllardan itibaren şehrin  ekonomik  yapısındaki  değişimleri  ekonomik  üretimin,  istihdamın  ve  mekânsal  göstergeler  yoluyla  inceleyerek  şehirde  bir  sanayisizleşme  sürecinin   yaşanıp   yaşanmadığını   incelemektedir.   Bulgular,   literatürde   varsayılanın    aksine,    şehirde    bu    tarz    bir    dönüşüm    yaşanmadığını,    ancak  küreselleşmenin  sanayi  üretiminin  niteliğinde  ve  kent  içindeki  yerleşiminde birtakım değişikliklere yol açtığını göstermektedir. Bulgular ayrıca  sanayisizleşmenin  temelde  bir  kısım  yerel  ve  ulusal  faktörlerden  kaynaklandığını, küreselleşmenin de bu sanayinin kentte kalmasına katkı sağladığını göstermektedir.
Yazar isimleri: ['Özgür SAYIN']
Yayın Yılı: 15 Haziran 2022
Dergi ismi: Journal of Economy Culture and Society
Yayın sayfa url: https://dergipark.org.tr/tr/pub/jecs/issue/70297/881837
Yayın pdf linki: https://dergipark.org.tr/tr/download/article-file/1583211
