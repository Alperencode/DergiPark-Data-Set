Makale Başlığı: Baba Adayları İçin Doğuma Katılmaya  Yönelik Tutum Ölçeği Geliştirme:  Geçerlik ve Güvenirlik Çalışması
Özet: Amaç: Araştırma baba adaylarına yönelik doğuma katılmaya ilişkin tutumlarını ölçmek amacıyla geçerli ve güvenilir ölçek geliştirilmek amacıyla yapılmıştır.Yöntemler: Araştırma Ankara’da özel bir hastanede yapılmıştır. Araştırmaya polikliniğe başvuran, iletişim problemi olmayan, ilk kez baba olacak ve eşinin gebeliği sürecinde herhangi bir komplikasyon görülmeyen 309 baba adayı alınmıştır. Araştırmanın verileri yüz yüze toplanmıştır. Baba adayları için doğuma katılmaya ilişkin geliştirilen tutum ölçeğinin hem kapsam (kapsam geçerlik indeksi), hem de yapı geçerliliği (açımlayıcı ve doğrulayıcı faktör analizi) incelenmiştir. Güvenirlik incelemesinde ise ölçek iç tutarlık (Cronbach’s alfa güvenirlik katsayısı) ve madde analizleri kullanılmıştır.Bulgular: Çalışmaya katılan baba adaylarının yaş ortalaması 31,37 ± 3,69 yıldır. Ölçekte yer alan maddelere ilişkin alınan uzman görüşleri doğrultusunda kapsam geçerlik indeksi 0,84 olarak hesaplanmıştır. Açımlayıcı faktör analizi ile ölçeğin 26 madde ve 3 faktör altında toplandığı saptanmıştır. Tüm faktörler toplam varyansın %65,35’ini açıklamaktadır. Açımlayıcı faktör analizi sonrasında yapılan doğrulayıcı faktör analizi sonucunda χ2/df 1,99 (P=,000), Yaklaşık Hataların Ortalama Karekökü (RMSEA)=0,080; Normlaştırılmış Uyum İndeksi (NFI)=0,94; Normlaştırılmamış Uyum İndeksi (NNFI)=0,96; Karşılaştırmalı Uyum İndeksi (CFI)=0,97; Standartlaştırılmış Artık Ortalamaların Karekökü (SRMR) = 0,075 olarak bulunmuştur. Bu kapsamda modelin kabul edilebilir bir uyuma sahip olduğu görülmüştür. Ölçeğin cronbach-alfa iç tutarlılık katsayısının 0,96 ve test tekrar test güvenirlik katsayısının da 0,82 olduğu belirlenmiştir.Sonuç: Baba Adayları için Doğuma Katılmaya İlişkin Tutum Ölçeği’nin geçerli ve güvenilir bir araç olduğu belirlenmiştir. Bu doğrultuda geliştirilen ölçeğin gebelik döneminde baba adayları için doğuma katılmaya yönelik tutumlarını belirlemek amacıyla kullanılabileceği saptanmıştır.
Yazar isimleri: ['Sevil ÇİÇEK ÖZDEMİR', 'Adnan KAN']
Yayın Yılı: 30 Eylül 2022
Dergi ismi: Journal of Nursology
Yayın sayfa url: https://dergipark.org.tr/tr/pub/jnursology/issue/72821/1182564
Yayın pdf linki: https://dergipark.org.tr/tr/download/article-file/2681325
