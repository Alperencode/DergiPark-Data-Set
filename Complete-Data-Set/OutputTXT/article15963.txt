Makale Başlığı: Çiftçilerin coğrafi işaretli ürünlere yönelik bilgi düzeyleri ile bilgilenme isteklerinin analizi: Çanakkale ili örneği
Özet: Bir bölgenin ürünü diğer bölgelere göre ün kazanmış olabilir ve bu ün tüketiciler tarafından tercih sebebi olabilir. Bu durum tüketiciye güven verir ve ürün iç ve dış pazarlarda daha iyi koşullarda pazarlanabilir. Bunu sağlamanın yolu ise ürünlere coğrafi işaret almaktır.  Bu bağlamda coğrafi işaretli ürün kavramının hem tüketici hem de üretici açısından farkındalığı önemlidir. Bu çalışmada Çanakkale ilindeki çiftçilerin coğrafi işaretli ürünlere ilişkin bilinçleri ele alınmıştır. Bu kapsamda 267 çiftçi ile anket çalışması yapılmış ve veriler ki-kare analizi ile değerlendirilmiştir. Böylece Çanakkale ilindeki çiftçilerin coğrafi işaret kavramından haberdar olma durumları, bu konuya ilişkin eğitim alma istekleri, coğrafi işaret tescili alma sürecinde rol alma istekleri ile bölgelerinin coğrafi işaretli ürünlerle tanınıp kırsal turizm faaliyetlerinin artırılması yönelik isteklilikleri ortaya konmuştur. Elde edilen bulgulara göre çiftçilerin sadece %21,3’ü coğrafi işaretli ürünler hakkında detaylı bilgi sahibidir ve %71,9’u coğrafi işaretli ürün konusunda eğitim almak istemektedir. Yapılan ki-kare analiz sonucuna göre ise çiftçilerin coğrafi işaret konusunda eğitim alma istekleri ile yaş, ikamet yeri, tarımsal kurumları ziyaret, tarımsal toplantılara katılım, internet kullanımı, tarımsal yayınlara üyelik ve gelir arasında istatistiksel olarak anlamlı bir ilişki bulunmaktadır.
Yazar isimleri: ['Bengü EVEREST', 'Abdullah AKER', 'Rabia UĞURLU EGE', 'Bahar ÇIRACI']
Yayın Yılı: 18 Ekim 2022
Dergi ismi: Türk Tarım ve Doğa Bilimleri Dergisi
Yayın sayfa url: https://dergipark.org.tr/tr/pub/turkjans/issue/73036/1152899
Yayın pdf linki: https://dergipark.org.tr/tr/download/article-file/2571547
