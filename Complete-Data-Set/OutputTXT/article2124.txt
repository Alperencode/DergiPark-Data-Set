Makale Başlığı: SON DÖNEMLERDE HALKA ARZ EDİLEN ŞİRKETLERİN HİSSE SENETLERİNDE ANORMAL GETİRİLERİNİN VARLIĞININ SINANMASI
Özet: Borsa İstanbul’da 2007’de %72’lerde olan yabancı yatırımcı payı Mart 2022’de %37’ye kadar düşmüştür. Hükumet borsayı canlı tutabilmek için yeni şirketleri halka arz konusunda teşvik etmiş, 2020’de 8 olan ilk halka arz işlemi 2021’de %550 artarak 52’ye yükselmiştir. Çalışmada bu 52 şirketin hisse senetlerinde anormal getirilerin varlığı incelenmiştir. Araştırma sektörel bazda, şirket büyüklükleri ölçeğinde ve halka arzın gerçekleştiği çeyreklik zaman dilimlerine göre de yinelenmiştir. Yapılan analizlerde; halka arzı izleyen ilk 3 günlük sürede 52 şirket için pozitif ortalama anormal getirinin söz konusu olduğu görülmüş olup, bu sonuca dayanarak; 2021 yılında ilk defa halka arzı gerçekleşen şirketlerde “düşük değerleme” olgusunun yaşanmış olduğuna karar verilmiştir. Ortalama birikimli anormal getirilerin ilk 30 gün sonunda %19,79 olduğu, sonra azalmaya başladığı görülmüştür. Bu nedenle 2021 yılında ilk defa halka arz edilen hisse senetlerini 30 işgünü sonunda elden çıkarmaları, yatırımcılar açısından rasyonel bir karar olacaktır. Genel analiz sonuçlarına göre; son dönemlerde halka arzı gerçekleşen işletmelerin hisse senetlerin yatırım yapan kişi ve kurumların ortalama 30 işgünü sonunda bu hisseleri satmaları mantıklı olacaktır. Bu süre imalat sanayii şirketleri için 17, inşaat ve gayrimenkul şirketleri için 6, hizmet sektörü firmaları için 3-4 güne kadar düşmektedir. Teknoloji firmaların ait hisseler yatırımcılar için alıp elde uzun süreli tutmaya daha uygun hisselerdir. Yatırımcıların değeri 50 milyon $’an düşük şirketlerin hisselerini tercih etmeleri, yılın 1. ve 3. çeyreğinde halka arz edilen hisseleri tercih etmeleri de kendi yararlarına olacaktır.  Küçük şirket sahiplerinin de halka arz sürecinde şirket değerlemesine gerekli önemi ve kaynağı vererek, şirketlerinin düşük değerlenmesi sorununu aşmaları tavsiye olunur.
Yazar isimleri: ['Uğraş ÇALIŞKAN']
Yayın Yılı: 30 Ekim 2022
Dergi ismi: Avrasya Sosyal ve Ekonomi Araştırmaları Dergisi
Yayın sayfa url: https://dergipark.org.tr/tr/pub/asead/issue/73282/1182660
Yayın pdf linki: https://dergipark.org.tr/tr/download/article-file/2681660
