Makale Başlığı: Suça Sürüklenen Çocukların Sosyo-Demografik ve Suç Özelliklerinin İncelenmesi
Özet: Bu çalışmada Orta Karadeniz Bölgesi’nde bir ilde yaşayan suça sürüklenen çocukların sosyo-demografik ve suç özelliklerinin belirlenmesi amaçlanmıştır. Çalışmada nicel araştırma yöntemlerinden betimsel desen kullanılmıştır. Çalışma grubunu 2008-2017 yılları arasında ilgili ilde yaşayan 18 yaş altındaki suça sürüklenen 6914 çocuk oluşturmuştur. Araştırmada kullanılan verilere belge tarama tekniği ile Türkiye İstatistik Kurumu’ndan ulaşılmış, veriler frekans ve yüzdelik dağılımlar şeklinde sunulmuştur. Çalışmada, erkek çocukların daha fazla suça sürüklendiği, suça sürüklenme vakalarının en çok 15-17 yaş aralığında görüldüğü belirlenmiştir. Suça sürüklenen çocukların yaklaşık olarak üçte birinin madde kullandığı ve büyük çoğunluğunun sigara başta olmak üzere bağımlılık yapıcı çeşitli maddelerle tanıştığı görülmüştür. İsnat edilen suçun özelliklerine göre değerlendirildiğinde ise çocukların en fazla yaralama suçuna sürüklendikleri bulunmuştur. Çocuk suçluluğunun azaltılması için Milli Eğitim ve Adalet Bakanlığı’nın ortaklaşa gerçekleştirebilecekleri çeşitli projeler ile eğitimin her kademesindeki öğrenciler suç olgusu hakkında bilgilendirilmelidir. Ailelere yönelik 0-18 yaş aile eğitimi programının uygulanması sağlanmalıdır. İl Milli Eğitim Müdürlükleri ve Yeşilay Danışmanlık Merkezleri arasında yapılacak iş birliği ile madde bağımlısı çocukların ve ailelerinin rehabilitasyonu sağlanmalıdır
Yazar isimleri: ['Kübra PELİT', 'Muhammet Fatih ALKAN']
Yayın Yılı: 30 Haziran 2022
Dergi ismi: Türkiye Sosyal Hizmet Araştırmaları Dergisi
Yayın sayfa url: https://dergipark.org.tr/tr/pub/tushad/issue/70840/1028919
Yayın pdf linki: https://dergipark.org.tr/tr/download/article-file/2101579
