Makale Başlığı: Türk Çocuklarında Kemik Yaşı Tespitinde “GÖK Atlas” ile “Gilsanz-Ratib Atlas“ın Güvenilirliğinin Karşılaştırılması
Özet: Amaç: Bu çalışmada amacımız, 5-10 yaş arası Türk çocuklarında GÖK ve GR atlaslarından hangisinin kronolojik yaş daha uyumlu olduğunu araştırmaktı.Materyal ve Metot: Çalışmada Bakırçay Üniversitesi Çiğli Eğitim ve Araştırma Hastanesi’ne travma nedeniyle başvuran 5-10 yaş arası hastaların sol el bilek grafileri retrospektif olarak incelendi. Toplamda 180 kız ve 180 erkek çocuğun el bilek grafileri uzman bir radyolog tarafından değerlendirilerek GR ve GÖK atlasları üzerinden kemik yaşı tayini yapıldı.Her iki gruptaki kemik yaşı tahminleri ile kronolojik yaşlar karşılaştırıldı. Bulgular: Korelasyon analizinde 1 fark tolerans ile tahminleme oranı GR atlasında %88.9 GÖK atlasında %76.7 oranına ulaşmakta iken her iki atlas 2 fark tolerans ile %99 oranında doğru tahminlemede bulunmaktadır. Uyum analizinde cinsiyet ve yaştan bağımsız olarak GR Atlası 168 (%46.2) ve GÖK Atlası 147 (%40,8) doğru tahminde bulunmuştur. Doğru tahminlemelerin GR atlasında %53,5’i GÖK atlasında %57,8’i erkek olgulardır. Erkek olgularda 6 ve 10 yaşında GR atlası daha başarılı, 7 yaşında GÖK atlası daha başarılı, 5, 8 ve 9 yaşında ise her iki atlasın başarısı aynı idi. Kadın olgularda 5, 7, 8 ve 10 yaşında GR atlası daha başarılı, 6 ve 9 yaşında GÖK atlası daha başarılıydı.Sonuç: GR Atlası, GÖK atlasından daha yüksek oranda doğru tahminlemede bulunmuştur. Hem GR Atlası hem de GÖK Atlası erkeklerde daha doğru tahminlemede bulunmuştur.Kemik yaşı referans değerleri tüm dünyada çevresel ve genetik faktörlerle değişebildiğinden, tüm ırkların kendi standartlarını oluşturabilmeleri için çok merkezli çalışmalarla atlas modelleri oluşturmalarında fayda vardır.
Yazar isimleri: ['Zeynep AYVAT ÖCAL', 'Orhan MERAL']
Yayın Yılı: 22 Eylül 2022
Dergi ismi: Medical Records
Yayın sayfa url: https://dergipark.org.tr/tr/pub/medr/issue/72317/1072145
Yayın pdf linki: https://dergipark.org.tr/tr/download/article-file/2248208
