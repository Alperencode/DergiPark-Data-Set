Makale Başlığı: Siyasal Partilerin Kriz Dönemlerinde Sosyal Medya Kullanımı: COVİD-19 Pandemi Dönemi Örneği
Özet: Toplumlar, tarihsel süreç içerisinde çeşitli dönüm noktaları yaşamaktadırlar. Bu dönüm noktaları çoğu zaman krizler şeklinde ortaya çıkmaktadır. Krizler her zaman ekonomik boyutta olmamakla beraber her kriz toplumları sosyo-ekonomik boyutta etkilemektedir. Günümüzde yaşanan en büyük kriz ise COVİD-19 olmuştur. 2020 Mart ayından bu yana devam eden koronavirüs salgını tüm dünyayı etkisi altına aldığı gibi Türkiye’yi de doğrudan etkilemiştir. Bu zorlu süreçte hükümet, diğer tüm ülkelerde olduğu gibi Türkiye'de de halk sağlığını kontrol altında tutmak için önlemler aldı. Türkiye'de hükümetin yanı sıra siyasi partiler de etkili kanaat önderleri olarak Pandemi sürecinde aktif rol almış ve hitap ettikleri halk kesimlerine fayda sağlamaya çalışmışlardır. Bu çalışmada Türkiye’deki siyasi partilerin bir kriz dönemi olan COVID-19 sürecinde sosyal medya ve web sitelerini kullanımları karşılaştırılmalı analiz yöntemiyle değerlendirilmiş ayrıca paylaşılan içerikler söylem analizi yöntemine tabi tutulmuştur. AKP ve MHP’nin oluşturulan stratejileri halka duyurma çabası içinde oldukları; diğer partilerin ise iktidar partisine karşı eleştirel bir tavır sergiledikleri ve vatandaşların pandemi sürecinde yaşadığı sorunları ön plana çıkardığı sonucuna varıldı.
Yazar isimleri: ['Hakan IRAK']
Yayın Yılı: 30 Ağustos 2022
Dergi ismi: Anemon Muş Alparslan Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/anemon/issue/72306/1055878
Yayın pdf linki: https://dergipark.org.tr/tr/download/article-file/2184261
