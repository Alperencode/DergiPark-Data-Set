Makale Başlığı: Güneydoğu Anadolu’da Triple Negatif Meme Kanseri ile Sosyoekonomik ve Kültürel Faktörler Arasındaki İlişki: Tek Merkez Deneyimi
Özet: Amaç: Triple negatif meme kanseri (TNMK) genç yaş, tanı anında ileri evre hastalık, etnik köken, düşük sosyoekonomik statü (SES) ve kötü prognozla ilişkilidir. Bu çalışmanın amacı Güneydoğu Anadolu’da yaşayan triple negatif meme kanserli hastaların klinikopatolojik özelliklerinin yanı sıra TNMK ile sosyoekonomik ve kültürel faktörler arasındaki ilişkiyi araştırmaktır.Gereç ve Yöntemler: Toplam 875 hasta çalışmaya dâhil edildi. Sosyoekonomik ve kültürel faktörlerin TNMK’nin klinikopatolojik özellikleri üzerine olan etkisi değerlendirildi. Hastalar SES, eğitim düzeyi, aylık gelirleri ve sağlık güvencesi durumuna göre düşük ve yüksek olmak üzere ikiye ayrıldı. Hastaların tanı anındaki yaşı, yaşadıkları bölge (kırsal veya kentsel), SES ve etnik kökenleri (Arap, Ermeni, Kürt, Türk) kaydedildi.Bulgular: Medyan hasta yaşı 47 (20-85) olarak bulundu. Hastaların %10’unda (n=87) TNMK tanısı mevcuttu. TNMK oranları 40 yaş ve altındaki hastalarda daha fazlaydı. Genç yaş, düşük SES ve Arap ile Kürt etnik kökenlilerde TNMK oranları daha yüksek bulundu.Sonuç: Bölgemizdeki hastaların çoğunluğu premenopozal olmasına rağmen TNMK oranları batılı ülkelerdeki oranlardan daha düşük bulunmuştur. Sosyoekonomik ve kültürel faktörler TNMK olan hastalarda tümör biyolojisini etkileyebilmektedir.  Genç yaş, düşük SES ve etnik kökenin daha yüksek TNMK oranları ve daha kötü prognozla ilişkili olduğu bulunmuştur.
Yazar isimleri: ['Hilal ALKIŞ', 'Abdurahman KUZHAN']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1129119
Yayın pdf linki: https://dergipark.org.tr/tr/download/article-file/2479769
