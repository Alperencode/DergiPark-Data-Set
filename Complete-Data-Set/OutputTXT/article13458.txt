Makale Başlığı: PEDİATRİK VE ADOLESAN BRONŞEKTAZİLİ HASTALARDA PULMONER REHABİLİTASYON
Özet: Bronşektazi, kronik inflamasyon ve enfeksiyonun bronş duvarlarında oluşturduğu hasara bağlı olarak bir veya birden fazla bronşta meydana gelen dilatasyon ve harabiyet ile karakterize kronik bir akciğer hastalığıdır. Hastalığın yönetiminde pulmoner rehabilitasyon önemli bir yer tutmaktadır. Hastalık yönetimine ilişkin çalışmaların çoğu yetişkin grubu kapsamaktadır. Bu doğrultuda çalışmanın amacı, pediatrik ve adolesan bronşektazili hastalarda pulmoner rehabilitasyonun etkinliğini araştırmaktır.PubMed, Cochrane Library, PEDro ve TRDizin veri tabanları Aralık 2021’e kadar arandı. Pediatrik, adolesan bronşektazi hastalarında pulmoner rehabilitasyon, hava yolu temizleme teknikleri ve egzersiz içerikli tedaviler uygulanan ya da rehabilitasyona katkı sağlayacağı düşünülen çalışmalar dahil edildi.Toplamda 161 makale bulundu. Tam metinler okunduktan sonra belirlenen dahil edilme kriterlerini karşılayan 7 çalışma seçildi. Pediatrik ve adolesan bronşektazili hastalarda pulmoner rehabilitasyonun etkisiyle hastalık semptomları azaltılıp yaşam kalitesi arttırılabilir. Gelecekteki çalışmalarla pediatrik ve adolesan bronşektazili gruba yönelik fiziksel aktivite ve egzersiz önerileri fikir birliğinden ziyade kanıta dayalı olarak verilebilir.
Yazar isimleri: ['Fatma Dilara AKAR', 'Esra PEHLİVAN']
Yayın Yılı: 21 Ekim 2022
Dergi ismi: Sağlık Profesyonelleri Araştırma Dergisi
Yayın sayfa url: https://dergipark.org.tr/tr/pub/jhpr/issue/73056/1063115
Yayın pdf linki: https://dergipark.org.tr/tr/download/article-file/2213380
