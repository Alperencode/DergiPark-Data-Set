Makale Başlığı: Türkiye’de 2000-2020 Döneminde Savunma Harcamalarının Makroekonomik Göstergeler Üzerine Etkisi
Özet: Makroekonomik göstergeler ile savunma harcamaları arasındaki ilişki özellikle gelişmiş ülkelerde oldukça çok araştırılan bir konudur. Bu çalışmanın amacı Türkiye’de savunma harcamaları ile önemli makroekonomik göstergeler arasındaki ilişkiyi 2000-2020 dönemi için analiz etmektir. Alandaki çalışmalarda yoğunlukla SIPRI (Stockholm Uluslararası Barış Araştırmaları Enstitüsü) verilerinin kullanıldığı görülmekte olup bu çalışmada diğer çalışmalardan farklı olarak iki ayrı veri seti kullanılmıştır. Bu dönem için savunma harcamaları ve makroekonomik göstergeler ilişkisi hem uluslararası verilerden hazırlanan SIPRI veri seti hem de bütçe verilerinden hazırlanan veri seti olmak üzere iki ayrı veri setiyle Granger Nedensellik Analizi ile test edilmiştir. Analiz sonuçlarına göre, Türkiye'de savunma harcamaları (SIPRI) ile ekonomik büyüme arasında çift yönlü bir ilişkinin varlığı tespit edilirken, bütçe rakamlarından elde edilen savunma harcamaları verileri ile ekonomik büyüme arasında ise tek yönlü bir ilişki tespit edilmiştir. Bütçe savunma harcamaları ile gayri safi yurt içi tasarruflar arasında tek yönlü bir ilişki bulunmuş, savunma harcamaları ile işsizlik ve dış ticaret dengesi rakamları arasında ise bir ilişki tespit edilememiştir. Sonuçlar politika önerileri ile tartışılmıştır.
Yazar isimleri: ['Mehmet Oğuz TAÇYILDIZ', 'Asuman ÇUKUR']
Yayın Yılı: 29 Haziran 2022
Dergi ismi: Güvenlik Çalışmaları Dergisi
Yayın sayfa url: https://dergipark.org.tr/tr/pub/gcd/issue/70759/1081225
Yayın pdf linki: https://dergipark.org.tr/tr/download/article-file/2283410
