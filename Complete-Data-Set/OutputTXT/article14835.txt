Makale Başlığı: NİŞANLANMANIN SONA ERMESİ VE SONUÇLARI
Özet: Nişanlanma; birbiriyle evlenme isteği olan ayrı cinsten iki kişinin bu konudaki iradelerini karşılıklı olarak açıklamalarını ifade eder. Nişanlılık, nişanlı tarafların evlenmesi ile sona erebileceği gibi farklı sebeplerle de sona erebilir.  Bu sebepler; nişanlılardan birinin veyahut ikisinin de bir başkası ile evlenmesi, nişanlılardan birinin ölümü ya da gaipliğine karar verilmesi, tarafların nişanı sona erdirme hususunda anlaşmaları, nişanlılardan birinin tek taraflı olarak nişanı bozması, kesin bir evlenme engelinin ortaya çıkması veya evlenmenin imkânsız hale gelmesi, bozucu şartın gerçekleşmesi ve iradede bozukluk meydana getiren birtakım hallerinin varlığıdır. TMK’ nın 118 vd maddelerinde düzenlenen “nişanlılık” kurumu nişanlı taraflara evlenmeye zorlamak için dava hakkı vermez. Dolayısıyla taraflardan birinin kusuruna dayalı olarak nişanın sona ermesi ya da nişanın tek taraflı olarak sona erdirilmesi halinde; nişanı haklı bir sebebe dayanmadan sona erdiren ya da nişanın sona ermesinde kusurlu olan tarafının maddi ve manevi tazminat ödemesi söz konusu olabilir. Yine nişanlılığın evlilik dışında herhangi bir sebeple sona ermesi halinde nişan hediyelerinin iade edilmesi talep edilebilir. Çalışmamızda öncelikle nişanlılık kavramı ve bu kavramın hukuki niteliği, nişanlanmanın koşulları ile hüküm ve sonuçlarına ilişkin inceleme yapılmıştır. Devamında makalemizin asıl konusu olan nişanlılığın sona erme halleri ile bu sona erme hallerine bağlı olarak ortaya çıkan maddi tazminat, manevi tazminat ile hediyelerin iadesi konusu incelenmiştir.
Yazar isimleri: ['Damla ÖZEN ARSLAN']
Yayın Yılı: 31 Mayıs 2022
Dergi ismi: Tekirdağ Namık Kemal Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/nkuhukuk/issue/69900/1024028
Yayın pdf linki: https://dergipark.org.tr/tr/download/article-file/2082933
