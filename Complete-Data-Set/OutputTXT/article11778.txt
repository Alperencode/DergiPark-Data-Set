Makale Başlığı: Yeşil Bina Oluşturma Deneyimi Üzerine Fenomenolojik Bir Araştırma
Özet: Yapım faaliyetlerinden kaynaklanan çevre sorunlarının azaltılmasının önemli yollarından biri yeşil binaların yaygınlaştırılmasıdır. Bunun için yeşil bina oluşturma sürecine ilişkin deneyimler önem taşımaktadır. Yeşil bina oluşturma sürecinin en önemli aktörleri ise yeşil bina danışmanlarıdır. Bu bağlamda araştırmanın başlıca amacı; yeşil bina danışmanlarının sertifikasyon sistemleri hakkındaki algılarının ve yeşil bina oluşturma deneyimlerinin özünün keşfedilmesidir. Yeşil bina oluşturmada yeşil yapı malzemelerinin de önemi büyüktür. Bu nedenle bu çalışmanın alt amacı da yeşil bina danışmanlarının sertifikasyon sistemleri içindeki yapı malzemesi kategorisi hakkındaki algı ve deneyimlerinin özünün keşfedilmesi olarak belirlenmiştir. Fenomenoloji araştırması olarak desenlenen bu araştırmanın katılımcıları, on adet yeşil bina danışmanıdır. Araştırma kapsamında veriler derinlemesine görüşmeler ile toplanmış, anahtar ifadelere indirgenmiş ve temalara varılmıştır. Araştırma sonucuna göre; yeşil bina danışmanlarının sertifikasyon sistemlerine yönelik algılarının ve yeşil bina oluşturma deneyimlerinin özünü;  çevreci bina yapmayı öğrenme ve sektörün buna bağlı değişimi, disiplinler arası - ortak çalışma ve entegre proje yönetimi, mesleğe saygıda artış, yüklenici firma kalitesinde artış, kullanıcı konforu, pazarlama, maliyet gibi temalar açıklamaktadır. Yeşil bina danışmanlarının yapı malzemesi kategorisi hakkındaki algı ve deneyimlerinin özünü ise; çevre ve insan sağlığı, yaşam döngüsü değerlendirmesi, hammadde ve üretim, yerel malzeme, sertifikalı malzeme, yeniden kullanım ve geri dönüşüm, atık yönetimi, maliyet, eğitim ve sektörel dönüşüm gibi temalar oluşturmaktadır.
Yazar isimleri: ['Z. Sevgen PERKER']
Yayın Yılı: 31 Ağustos 2022
Dergi ismi: Mimarlık ve Yaşam
Yayın sayfa url: https://dergipark.org.tr/tr/pub/my/issue/72227/966992
Yayın pdf linki: https://dergipark.org.tr/tr/download/article-file/1869457
