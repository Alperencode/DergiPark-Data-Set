Makale Başlığı: Türkiye ve İsrail’de Görev Yapan Öğretmenlerin Nöromitlerinin Belirlenmesi
Özet: Bu araştırmanın amacı; Türkiye’de ve İsrail’de görev yapan öğretmenlerin beyin işlevlerini anlamlandırmak amacıyla sahip oldukları doğru bilinen yanlışların (nöromitlerinin) belirlenmesi ve ülkeler arası karşılaştırmalı olarak değerlendirilmesidir. Araştırmanın veri toplama aracı olarak, Dekker Lee, Howard-Jones ve Jolles (2012) tarafından beyin ve işleyişi ile geliştirdikleri 32 maddeden oluşan Gülsün ve Köseoğlu (2020) tarafından Türkçe’ye uyarlaması yapılan Eğitsel Sinirbilime İlişkin Veri Toplama Ölçeği kullanılmıştır. Araştırmanın evrenini, Türkiye’de Milli Eğitim Bakanlığı (MEB)’na bağlı liselerde görev yapan öğretmenler ve İsrail Eğitim Bakanlığı’nda görev yapan öğretmenlerden oluşmaktadır.  Araştırmanın örneklemi Haziran 2019- Aralık 2020 arasında araştırmaya gönüllü olarak katılmayı kabul eden 184 öğretmenden oluşmaktadır. Araştırmanın modeli, genel tarama modelinde ilişkisel bir çalışmadır. Araştırmada elde edilen verilerin analizinde; bağımsız gruplar için t-testi, bağımsız değişkenin kesikli olduğu durumlarda ki-kare yöntemi kullanılmıştır. Araştırmanın sonuçlarına göre; veri toplama aracındaki beyin işlevlerini anlamlandırmalarına ilişkin doğru bilgilere maddeler ile nöromitlere ilişkin maddeler ülkeler arası karşılaştırmada anlamlı farklılıklar saptanmıştır. Ancak veri toplama aracındaki maddelerin ülkelere göre ortalamaları ile toplam madde arasında istatiksel olarak anlamlı fark saptanmamıştır. Yapılan ülkelerarası karşılaştırma ile ülkelerde görev yapan öğretmenlerin sahip oldukları nöromitlerin giderilmesine yönelik öneriler ve öğretmen yetiştirme eğitim programlarında yapılacak önerilerde önemli olacağı düşünülmektedir.Anahtar sözcükler:
Yazar isimleri: ['Gamze MERCAN', 'Moanes HANİ\tTİBİ', 'Arif ALTUN', 'Pınar KÖSEOĞLU']
Yayın Yılı: 1 Aralık 2022
Dergi ismi: Journal of Interdisciplinary Education: Theory and Practice
Yayın sayfa url: https://dergipark.org.tr/tr/pub/jietp/issue/73114/1141184
Yayın pdf linki: https://dergipark.org.tr/tr/download/article-file/2527982
