Makale Başlığı: Koruma Kavramının Bileşeni Olarak Yeniden Kullanımın Sürdürülebilirliğe Katkıları
Özet: Sürdürülebilirlik bugünün ihtiyaçlarını gelecek kuşakların ihtiyaçlarından ödün vermeden karşılayabilmek için kaynakların devamlılığının sağlanmasıdır. Kültürel mirasın sürdürülebilirliği ise zaman, süreklilik, koruma ve değişimle yaşayabilme kavramlarıyla sağlanabilmektedir. Geçmiş değerlerin gelecek kuşaklara aktarılabilmesi için kültürel mirasın muhafazası olarak tanımlanan koruma bugünkü toplumların üzerine düşen önemli bir sorumluluktur. Bunun yanında çağdaş yaşama uyarlanarak günümüz toplumlarına faydalı olması da gerekmektedir. Kültürel yapıları koruyarak aynı zamanda gelişime katkı sağlayan koruma uygulamalarından olan yeniden kullanım gelişime katkı sağlama potansiyelini içinde barındırmakta bu nedenle gelişim gündemi içerisindeki rolünün araştırılması da güncel bir gereklilik haline gelmektedir. Bu çalışma yeniden kullanımın gelişime katkılarını araştırmayı amaçlamaktadır. Bu amaçla ilk olarak yazın araştırması yoluyla sürdürülebilir yeniden kullanım kriterleri belirlenmiş ardından geleneksel konut yapılarının yeniden kullanımı yoluyla butik otel olarak günümüze kazandırılan ve Konya’da bulunan Hich Otel belirlenen kriterlere göre değerlendirilmiştir. Çalışma sonucunda yeniden kullanımın sürdürülebilir gelişime çevresel, sosyokültürel ve ekonomik olarak birçok fayda sağlayabildiği görülmüştür.
Yazar isimleri: ['Büşra ORHAN', 'Esra YALDIZ']
Yayın Yılı: 24 Haziran 2022
Dergi ismi: STAR Sanat ve Tasarım Araştırmaları Dergisi
Yayın sayfa url: https://dergipark.org.tr/tr/pub/stardergisi/issue/70327/1010633
Yayın pdf linki: https://dergipark.org.tr/tr/download/article-file/2030379
