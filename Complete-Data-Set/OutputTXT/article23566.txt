Makale Başlığı: Sosyodemografik Özellikler ve Boşanma Nedenlerine Yönelik Tutum Arasındaki İlişkinin İncelenmesi
Özet: Toplumun en temel yapı taşı ailedir ve ailenin medeni hukukta önemli bir yeri vardır. Aile toplumun çekirdeğini oluşturur ve sağlıklı bir aile; sağlıklı ve güçlü toplum anlamına gelmektedir. Sağlıklı ve güçlü bir toplumun oluşması için, aile hukuku içinde yeri olan boşanma durumu kritik bir öneme sahiptir. Boşanma sosyal bir sorundur ve tüm dünyada gün geçtikçe artmaktadır. Boşanmanın artmasında birçok etken vardır. Boşanmayı engelleyici veya arttırıcı faktörlerin öğrenilmesi; boşanmanın önlenebilmesi açısından önemlidir ve boşanmayı etkileyen faktörlerin, sebeplerin iyi araştırılması da bu bağlamda önem taşımaktadır. Boşanma sebeplerine yönelik tutumların tespitine yönelik yapılan bu çalışmada; sosyodemografik özelliklere göre boşanma nedenlerine yönelik tutumlar arasındaki ilişkinin ortaya konması amaçlanmıştır. Araştırmada kullanılan yöntem ilişkisel tarama modelidir. Veri toplama aracı olarak Boşanma Nedenlerine Yönelik Tutum Ölçeği kullanılmıştır. Evren; 18 yaşından büyük kadın ve erkek bireyler, örneklem ise evreni temsil eden ve teknolojik araçlar ile ulaşılabilen 441 katılımcıdır. Verilerin analizi SPSS programı aracılığıyla yapılmış, elde edilen bulgular paylaşılarak çalışma tamamlanmıştır. Çalışma ilgili literatür ışığında tartışılmış ve araştırmacılara gerekli öneriler sunulmuştur.
Yazar isimleri: []
Yayın Yılı: 21 Haziran 2022
Dergi ismi: Ondokuz Mayıs Üniversitesi Kadın ve Aile Araştırmaları Dergisi
Yayın sayfa url: https://dergipark.org.tr/tr/pub/okad/issue/70010/1121882
Yayın pdf linki: https://dergipark.org.tr/tr/download/article-file/2449490
