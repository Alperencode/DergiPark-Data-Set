Makale Başlığı: Miras Dil Kavramı ve Miras Dil Konuşucuları [The Concept of Heritage Language and Heritage Language Speakers]
Özet: Bu makalenin amacı son yıllarda geniş bir coğrafyada akademik bir çalışma çalışma alanı olarak ta ortaya çıkan miras dil kavramının önemini ve bu alandaki çalışmaların miras dil alanında gösterilen çabaları destekleme konusunda sunduğu imkanları incelemektir.  Miras dil kavramı, Kanada’da uzun yıllar sadece yerli halk dillerini ifade etmek için kullanıldıktan sonra, son yıllarda daha yaygın ve daha kapsayıcı olarak yerli halk dillerinin yanı sıra baskın bir dilin yanında varlığını sürdürmek durumunda olan bütün diller için kullanılmaya başlanmıştır.  Bu geniş tanım ile miras dil grubunu oluşturan en büyük dil grubu göç veya iltica sonucu baskın dillerin yanında yaşamak durumunda kalan miras diller olmuştur. Günümüzde büyük ölçüde yerli, göçmen veya mülteci halkların dilleri ile ilgili eğitim-öğretim çabaları ve dilbilimsel çalışmalar, Uygulamalı Dilbilim alanı içinde yeni bir disiplinlerarası alan olarak ortaya çıkmakta olan miras dil ve miras dil konuşucuları başlıkları altında çalışılmakta ve tartışılmaktadır. Bu alanda son yıllarda yoğun olarak ortaya konan çalışmalar ve bilgi birikimi miras diller açısından oldukça zengin olan Türkiye’de miras dillerin farklı kurumlarda öğretimi, yok olma tehlikesi ile karşı karşıya olan birçok miras dilin tekrar canlılık kazanması çabalarını ve miras dillerin ve bu dilleri konuşanların dilbilimsel olarak incelenmesi çalışmalarını destekleyecek imkanlar sunmaktadır.
Yazar isimleri: ['Yusuf SEN']
Yayın Yılı: 31 Mayıs 2022
Dergi ismi: Kafkasya Çalışmaları
Yayın sayfa url: https://dergipark.org.tr/tr/pub/jocas/issue/68234/1119793
Yayın pdf linki: https://dergipark.org.tr/tr/download/article-file/2441061
