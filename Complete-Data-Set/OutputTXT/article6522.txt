Makale Başlığı: SOSYAL MEDYADA SIĞINMACI ALGISI: SURİYELİ SIĞINMACILARIN TÜRKÇE TWITTER HESAPLARINDA GÖRÜNÜMÜ
Özet: Bu çalışma, Suriye’de yaşanan savaş sonucunda Türkiye’ye göç etmiş Suriyeli sığınmacılar hakkındaki Türk toplumu nezdindeki genel algının Twitter sosyal medya platformu kapsamında ortaya konması amaçlanmıştır. Bu amaçla öncelikle Suriyeli sığınmacılar meselesinin önemi ortaya konmuş, ardından sosyal medyanın Suriyeli sığınmacılara yönelik algıyı oluşturmadaki rolü üzerinde durulmuştur. Araştırmanın veri toplama kısmında 2021 yılı Mayıs ayı içerisinde atılan, “Suriyeli” anahtar kelimesini içeren ve Suriyeli sığınmacıları ifade eden tweetler incelenmiştir. Analiz kısmında Maxqda nitel veri analizi programı kullanılmıştır. Tweetler ilk olarak olumlu ve olumsuz algı olmak üzere ayrılmıştır. Daha sonra kodlanan tweetler kategorilere ayrılarak sebepleri ve niteliği de ortaya çıkacak şekilde içerik analizi yöntemi kullanılarak analiz edilmiştir. Sonuç olarak, Türk halkının büyük oranda Suriyeli sığınmacılara yönelik olarak “olumsuz” ve “hoşnutsuzluk” niteliğinde bir algıya sahip olduğu ortaya çıkmıştır. Bunun sebeplerinin başında da Suriyeli sığınmacıların sayıca çok fazla olduğu ve bu sayıca fazla olma durumunun çeşitli güvenlik, ekonomik ve toplumsal sorunlara yol açtığına dair algılar gelmektedir
Yazar isimleri: ['İlhan PARLAK', 'Ömer ÇAKIN', 'Sinan KAYA']
Yayın Yılı: 30 Eylül 2022
Dergi ismi: Gümüşhane Üniversitesi İletişim Fakültesi Elektronik Dergisi
Yayın sayfa url: https://dergipark.org.tr/tr/pub/e-gifder/issue/72904/1103937
Yayın pdf linki: https://dergipark.org.tr/tr/download/article-file/2376159
