Makale Başlığı: Çocuklar (8-10 yaş) için Girişimcilik Niyetleri Ölçeği Geliştirilmesi: Geçerlik ve Güvenirlik Çalışması
Özet: Bu araştırmanın amacı üçüncü ve dördüncü sınıf 8-10 yaş grubu öğrencilerinin girişimcilik niyetlerini belirlemeye yönelik geçerli ve güvenilir bir ölçme aracı geliştirmektir. Araştırmanın çalışma grubunu 2021-2022 eğitim öğretim yılında Karaman il merkezinde öğrenim gören 588 üç ve dördüncü sınıf (8-10 yaş)öğrencisi oluşturmaktadır. Ölçeğin yapı geçerliği için açımlayıcı faktör analizi ve doğrulayıcı faktör analizi yapılmıştır. Yapılan açımlayıcı faktör analizi sonucunda ölçekten 8 madde çıkarılmıştır. Ölçeğin son hali 31 madde dört boyuttan oluşmaktadır ve ölçek toplam varyansın %35.05’ini açıklamaktadır. AFA için önerilen model, 206 öğrenciden oluşan yeni bir örneklem grubu üzerinde DFA ile test edilmiştir. DFA sonucu elde edilen uyum iyiliği değerleri (x2/ sd=1;64 RMSEA=.06; CFI= .97; IFI= .97; NFI= .93, NNFI= .97) model ile iyi bir uyum sağladığını göstermiştir. Ölçeğin güvenirliğine ilişkin cronbach alpha katsayısı hesaplandığında algılanan davranışsal kontrol boyutunda .81, girişimci beceri boyutunda .77, tutum ve sosyal norm boyutunda .78, niyet boyutunda .78 ve ölçeğin tamamı için .93 olduğu bulunmuştur. Yapılan analizler sonucunda Çocuklar için Girişimcilik Niyetleri Ölçeği’nin geçerli ve güvenilir bir ölçme aracı olduğu saptanmıştır.
Yazar isimleri: ['Gizem TABARU ÖRNEK', 'Selma YEL']
Yayın Yılı: 24 Kasım 2022
Dergi ismi: Temel Eğitim Araştırmaları Dergisi
Yayın sayfa url: https://dergipark.org.tr/tr/pub/te-ad/issue/73185/1149649
Yayın pdf linki: https://dergipark.org.tr/tr/download/article-file/2560797
