Makale Başlığı: KANUN SAZINDA BİR OKUL: AHMET YATMAN; HÜSEYNİ TAKSİM ÖRNEĞİ
Özet: Ahmet Yatman 20.yüzyılın en önemli kanun icracılarındandır. Yatman, çağdaşı olan Artaki Candan, Ferid Alnar, Vecihe Daryal gibi dönemin en önemli kanun icracılarıyla birlikte kendi üslup özellikleri bakımından tarihteki yerini almıştır. Özellikle ajjiliteli icra şeklini benimseyen Yatman, icrasında uyguladığı birçok teknikle dönemin diğer kanun icracıları arasından kolaylıkla sıyrılmış ve farklılığını ortaya koymuştur. Yatman’ın icralarında kullanmış olduğu süsleme teknikleri ve kalıplaşmış nağme bütünlükleri halen birçok icracı tarafından kullanılmaktadır. Bu çalışmada Ahmet Yatman’ın kanun icracılığının teknik yönden incelenmesi ve bu doğrultuda icra esnasında kullanmış olduğu süsleme teknikleri ve uygulanış biçimleri, kalıplaşmış melodik kurguları tespit edilerek günümüz icracıları üzerindeki yansımalarının tespit edilmesi amaçlanmıştır. Bu doğrultuda bu çalışma ile Ahmet Yatman’ın kanun icrasının teknik yönleri nasıldır sorusuna yanıt aranmıştır. Bu çalışma nitel araştırmalarda bilgi edinmeyi amaçlayan içerik analiz yöntemi ile hazırlanmıştır. Çalışmanın sonucunda Yatman’ın günümüz kanun icra tekniği bakımından kanun sazının virtüözlük seviyesindeki bilinen ilk temsili olduğu söylenebilir.
Yazar isimleri: ['Emre ERDOĞAN']
Yayın Yılı: 15 Ağustos 2022
Dergi ismi: İnönü Üniversitesi Kültür ve Sanat Dergisi
Yayın sayfa url: https://dergipark.org.tr/tr/pub/ijca/issue/71606/1115583
Yayın pdf linki: https://dergipark.org.tr/tr/download/article-file/2423479
