Makale Başlığı: Solunum sistemi infeksiyonu semptomlu atlardan izole edilen etkenler
Özet: Bu çalışmanın amacı, solunum sistemi bulguları bulunan atlardan alınan nasal svaplardan etkenleri izole etmek ve izole edilen etkenlerin çeşitli antibiyotiklere duyarlılıklarını incelemektir. Solunum sistemi bulguları görülen farklı yaş grubunda bulunan 30 attan nasal svap örnekleri alındı. Alınan örnekler Kanlı agar, MacConkey agar, Mycoplasma agar ve Sabouraud Dexgrose agar’da kültüre edildi. Uygun inkubasyon süresi ve koşullarında tutulduktan sonra oluşan kolonilerin özellikleri incelendi. Gram boyama uygulandı ve identifikasyon için biyokimyasal testler yapıldı. Ayrıca izole edilen etkenlere antibiyogram testi uygulandı. Solunum sistemleri problemleri görülen farklı yaşlardan atlardan alınan nasal svaplardan 10 farklı etken üredi. İki örnekte 2 farklı etken izole edilirken 28 numuneden saf etken üredi. Yapılan biyokimyasallar sonucu 9 Streptococcus zooepidemicus (%27.27), 4 Staphylococcus aureus (%12.12), 4 Koagulaz negative Staphylococcus spp. (%12.12),  Klebsiella spp. (%12.12), ve Pasteurella spp. (%9.09), 2 Streptococcus pyogenes (%6.06), Bacillus sp. (%6.06), Corynebacterium spp. (%6.06),  ve Candida spp. (%6.06) ve 1 Rhodococcus equi (%3.03) identifiye edildi. Yapılan antibiyogram testi sonucu, etkenlerin en duyarlı olduğu antibiyotik, Amoxicillin/Clavulanic acid (%84.84), en dirençli olduğu ise Penicillin-G (%15.15) olarak belirlendi. Solunum sistemi problemi olan farklı yaş gruplarındaki 30 attan alınan nasal svap örneklerinden en fazla Streptococcus zooepidemicus (%27.27), en az ise Rhodococcus equi (%3.03) identifiye edildi. İnvitro koşullarda ise etkenlerin en fazla Amoxicillin /clavulanic acid (%84.84)’e duyarlı, Penicillin-G (%15.15)’ye ise dirençli olduğu belirlendi.
Yazar isimleri: ['Ayşe Ebru BORUM']
Yayın Yılı: 15 Haziran 2022
Dergi ismi: Etlik Veteriner Mikrobiyoloji Dergisi
Yayın sayfa url: https://dergipark.org.tr/tr/pub/evmd/issue/68243/1087584
Yayın pdf linki: https://dergipark.org.tr/tr/download/article-file/2308633
