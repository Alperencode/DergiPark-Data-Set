Makale Başlığı: BRIC ÜLKELERİ İMALAT SANAYİNDE TALEP YANLI YAKLAŞIM: BİR TALEP AYRIŞTIRMASI
Özet: Tarihsel olarak, talep sanayileşme için önemli bir dinamik olmuştur. Buna rağmen sanayileşme politikalarında arz yanlı dinamikler dikkate alınmakta ve talep yanlı dinamikler eksik kalmaktadır. Ancak sürdürülebilir sanayileşme ve büyüme için talep dinamikleri de dikkate alınmalıdır. Bu çerçevede çalışmanın amacı, talep dinamiklerinin ekonomi ve imalat sanayide nasıl bir katkı sağladığını analiz etmektir. Çalışmanın amacı kapsamında, Kranendonk ve Verbruggen (2005; 2008) tarafından önerilen Hollanda yöntemi kullanılarak BRIC ülkelerinde talep ayrıştırması yapılmıştır. Bu ülkelerin WIOD’ta yer alan 2000-2014 dönemine ait Ulusal Girdi-Çıktı Tabloları (NIOTs) kullanılmıştır. Elde edilen bulgulara göre BRIC ülkelerinde yurtiçi nihai talep ekonominin önemli bir dinamiğidir. İmalat sanayide ise Çin hariç yurtiçi nihai talep daha baskındır. Toplam ekonomi ile karşılaştırıldığında yabancı katma değer imalat sanayinde daha yüksektir. Bir diğer önemli bulgu ise 2008-2009 küresel finansal kriz döneminde yurtdışı nihai talep ve yabancı katma değer azalırken, yurtiçi nihai talep ve yurtiçi katma değer artmıştır. Bununla birlikte özellikle gelişmekte olan ülkelerde sanayileşme ve kalkınma sürecinde talebin etkili bir dinamik olabilmesi için reel geliri artırıcı, talep çeşitliliğini ve orta sınıfın genişlemesini sağlayan politikalar üretilmelidir.
Yazar isimleri: ['Şahin NAS', 'Ebru ARICIOĞLU']
Yayın Yılı: 29 Ekim 2022
Dergi ismi: Çukurova Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/cusosbil/issue/73207/1149159
Yayın pdf linki: https://dergipark.org.tr/tr/download/article-file/2559023
