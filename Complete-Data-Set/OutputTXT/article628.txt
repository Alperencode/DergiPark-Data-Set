Makale Başlığı: Doğu Karadeniz Bölgesinde (TR9) Konumun Oda Fiyatları üzerine Etkisinin Hedonik Fiyat Modeli ile İncelenmesi
Özet: Covid-19 Pandemisinin yıkıcı etkilerine rağmen, turizm sektörü Türkiye’nin dinamik ve en hızlı büyüyen sektörlerinden biridir. Son yıllarda, sektör spor, sağlık ve doğa turizmi gibi alternatif turizm alanlarında da turist çekmeye başlamıştır.  Son zamanlarda Doğu Karadeniz Bölgesi (TR9) doğa sporları için ve doğa tutkunları tarafından tercih edilmektedir. Turist gelişlerinde ve gecelemelerde yaşanan sürekli artış, fiyatlandırma açısından farklılaştırılmış bir ürün olarak kabul edilen turistik konaklamaya yönelik hem arz hem de talebi artırmıştır. Otel odaları için fiyatlandırma yapılırken çeşitli nitelikler veya 'özellikler' söz konusudur. Bu doğrultuda, bu çalışma, hedonik fiyat yöntemini kullanarak turizm tesislerinin fiyatlarını etkileyen genel özellikleri araştırmayı amaçlamaktadır. Çalışmada, özellikle konumun oda fiyatları üzerindeki etkisi araştırılmaktadır. Bulgular, yıldız sayısının, tesis ve oda büyüklüğünün, otoparka, kumsala ve Arapça konuşan personele sahip olmanın oda fiyatları ile anlamlı ilişkisi olduğunu göstermiştir. Ayrıca, turistlerin hava alanına ve çoğunluğu yaylalarda yer alan ziyaret noktalarına yakın tesislere daha yüksek fiyat ödemeye istekli olduğu bulunmuştur. Bu nedenle, tesis konumu ulaşılabilirlik ve de yer seçimi açısından bölgedeki oda fiyatlarını farklılaştırmaktadırSonuçlar, bölgeye daha fazla turist çekmek için fiyatlandırma politikalarını tasarlamak adına otel yöneticileri ve yerel politika yapıcılar için faydalı olacaktır.
Yazar isimleri: ['Özgül BİLİCİ', 'Elif KARAAHMETOĞLU']
Yayın Yılı: 29 Kasım 2022
Dergi ismi: Akademik Araştırmalar ve Çalışmalar Dergisi (AKAD)
Yayın sayfa url: https://dergipark.org.tr/tr/pub/kilisiibfakademik/issue/73550/1169807
Yayın pdf linki: https://dergipark.org.tr/tr/download/article-file/2627495
