Makale Başlığı: Ağ Toplumunda Sosyal Medya ve Parasosyal İlişki: Twitter Yorumlarında Survivor Örneği
Özet: İnternetin gündelik hayatımıza soktuğu, dijital iletişim teknolojilerinin etkileşim bütünlüğü “ağ toplumu” kavramıdır. Bu bütünlükçü kavramın, teknolojik kolaylığı dışında politik, sosyolojik ve ekonomik alanlara yönelikte ciddi sonuçları bulunmaktadır. Ağ toplumunun oluşmasını sağlayan temel zemin internettir. Geniş toplumsal yığınlar internette gerçekte gidemeyecekleri mekanlara ve statülere erişirler. Sosyal medya uygulamalar vasıtasıyla toplumun geniş ama sessiz veya sesi duyulmayan yığınlarına fırsatlar sunmaktadır. Birey bu alanlarda kendi kimliklerini açığa çıkarmadan ikame kimliklerle fikirlerini beyan edebilmektedir. Bu iletişim biçimi ağ toplumunu parasosyal etkileşim noktasında önemli bir merkez yapmaktadır. Parasosyal etkileşimde, toplumun geniş kitlelerinin medya içeriklerinde veya mecralarında gördüğü gerçek veya kurgulanmış karakterlerle olan ilişkisi üzerine dayanmaktadır. Sosyal medya uygulamaları bireylere duygu, düşünce ve isteklerini ifade edebilecekleri alanlar sunmaktadır. Bu çalışmada, ağ toplumunun parasosyal etkileşim içerisinde karşılığı bağlamında, fikirsel düzlemin ağırlık kazandığı bir sosyal medya uygulaması olan “Twitter kullanıcı yorumları” örneklem olarak belirlemiştir. Parasosyal etkileşim ve ağ toplumu ekseninde, @Survivor 2022 All Star hastagi altında program karakterleri hakkındaki kullanıcı yorumları duygusal bağlamda kategorize edilerek incelenmiştir. Çalışma nitel araştırma yöntemi kullanılarak yapılmıştır. Twitter yorumlarından elde edilen veriler Maxqda nitel analiz programında değerlendirilmiştir. Çalışma sonucunda, kullanıcıların gördükleri karakterlerle parasosyal etkileşim içinde oldukları ve yorumların daha çok nefret söylemi ve olumsuz duygular üzerine şekillendiği görülmüştür.
Yazar isimleri: ['Yasin SÖĞÜT']
Yayın Yılı: 30 Kasım 2022
Dergi ismi: Selçuk Üniversitesi Sosyal Bilimler Meslek Yüksekokulu Dergisi
Yayın sayfa url: https://dergipark.org.tr/tr/pub/selcuksbmyd/issue/73640/1167348
Yayın pdf linki: https://dergipark.org.tr/tr/download/article-file/2617329
