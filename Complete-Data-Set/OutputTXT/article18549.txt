Makale Başlığı: Google trend verilerini kullanarak covid-19 pandemi döneminde ve öncesinde ağrı ve analjeziklere olan ilginin belirlenmesi: infodemiyolojik bir çalışma
Özet: Giriş: Bu çalışmanın amacı, COVID-19 pandemisi öncesinde ve sırasında (Ocak 2018 - Aralık 2021) en çok vaka görülen ülkelerde Google arama etkinliğini kullanarak halkın ağrı ve ağrı kesicilere olan ilgisini değerlendirmektir.Yöntem: Dünya geneli ile Covid 19 salgınının en yoğun olduğu ülkeler olan Amerika Birleşik Devletleri (ABD), İngiltere, Fransa, Almanya, İtalya, Hindistan, İspanya, Rusya, Brezilya ve Türkiye belirlendi. Google Trend arama motoruna "Sırt ağrısı", "Göğüs ağrısı", "Baş ağrısı", "Diz ağrısı", "Boğaz ağrısı", "Aspirin", "İbuprofen" ve "Parasetamol" kelimeleri yazıldı. Verilerin istatistiksel analizinde RapidMiner Analiz programı ve Microsoft Excel programı kullanılmıştır. Ağrı bölgeleri ile ilaçlar arasındaki ilişkinin gücünü belirlemek için korelasyon testleri kullanıldı.Bulgular: “İbuprofen”, “aspirin”, “parasetamol” terimleri 15 Mart 2020'de Google aramalarında zirveye ulaştı. “Boğaz ağrısı”, “göğüs ağrısı” ve “baş ağrısı” terimlerinin arama sıklığı 15 Mart 2020 ile 22 Mart 2020 arasında dünya çapında zirveye ulaştı. Göğüs ağrısı ve baş ağrısı terimleri için 0,627- 0,901 ile ibuprofen ve parasetamol terimleri için 0,629- 0,749 arasında değişen güçlü korelasyonlar elde edildi. Sonuç: Araştırma sonucundaCOVID-19 döneminde dünya genelinde ağrı ve analjezik arama sıklığının önemli ölçüde arttığı görülmektedir. İnternet aramaları kamu yararı için bir vekil olduğundan, verilerimiz COVID-19 pandemisi ile artan ağrı insidansının bir göstergesi olarak kabul edilebilir.
Yazar isimleri: ['Seda GÜNDÜZ BAŞÇIL', 'Sevinç MEŞE']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1169863
Yayın pdf linki: https://dergipark.org.tr/tr/download/article-file/2627754
