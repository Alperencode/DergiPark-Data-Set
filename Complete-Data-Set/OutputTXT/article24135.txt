Makale Başlığı: Türkiye Futbol Süper Ligi Teknik Direktör Değişikliklerinin İncelenmesi
Özet: Bu çalışmanın amacı, 2018-2021 yılları arasındaki 3 sezonda Türkiye Futbol Süper Ligi müsabakalarında mücadele etmiş olan takımlarda yaşanan teknik direktör değişiklikleri ve bunların takımlar üzerindeki yansımalarının neler olduğunun belirlenmesidir. Bu amaçla çalışmamız kapsamında, Türkiye Futbol Federasyonu’nun ve Transfermarkt’ın resmi web sitesinde yer alan geçmiş yıllara ait veriler kullanılmıştır. Elde edilen veriler, Excel programında tablo haline getirilmiş ve sonuçlar ayrı ayrı yorumlanmıştır. Araştırma verilerine göre, Süper Ligde son 3 sezonda yer almış olan 23 takımda,  58’i yerli, 11’i yabancı olmak üzere toplam 69 teknik direktörün kısa ya da uzun süreli olarak takımlarda görev yaptığı, bunlardan 10’u yerli, 2’si yabancı teknik adamın ise geçici antrenör statüsü ile takımlarda çalıştığı, son 3 yıllık periyotta bir sezonda ortalama 23 teknik adamın görev yaptığı,  takım başına ortalama 3 teknik direktör düştüğü, teknik adam değişiklerinin genellikle alt ve orta sıralarda mücadele eden takımlarda daha fazla sayıda yapıldığı görülmektedir. Sonuç olarak, takımların hedefledikleri başarıları elde edebilmeleri için teknik direktör seçimlerini takımın bünyesine uygun ve daha isabetli olarak yapmalarını, teknik adamlarla daha uzun süreli çalışmaları gerektiğini söyleyebiliriz.
Yazar isimleri: ['İbrahim GIRAK', 'Mehmet DOĞAN']
Yayın Yılı: 27 Ekim 2022
Dergi ismi: Yalova Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/yalovaspor/issue/73210/1176004
Yayın pdf linki: https://dergipark.org.tr/tr/download/article-file/2653574
