Makale Başlığı: İzmir'de Acil Servise Başvuran Akrep Sokması Olgularının Klinik ve Epidemiyolojik Özelliklerinin Retrospektif Olarak Değerlendirilmesi
Özet: Amaç: Bu çalışmanın amacı İzmir bölgesinde 3. Basamak bir hastanenin acil servisine başvuran akrep sokması vakalarının epidemiyolojik ve klinik özelliklerinin değerlendirilmesidir.Materyal Metot: Bu çalışma, retrospektif kesitsel bir çalışmadır. Çalışmada 2000-2022 yılları arasında acil serise akrep sokması nedeniyle baş vuran hastalar dahil edildi. Hastalara ait demografik ve klinik veriler ile laboratuvar test sonuçları hastanenin elektronik veri tabanında tarandı. Bağımsız iki grup arasındaki farkın karşılaştırılmasında student t test kullanıldı. P<0.05 istatistiksel olarak anlamlı kabul edildi.Bulgular: Çalışmaya toplam 101 hasta dahil edildi. Hastaların ortalama Sistolik kan basıncı 132 ± 25 mmHg, ortalama diyastolik kan basıncı 71 ± 12 mmHg, ortalama nabız sayısı dakikada 76 ± 16, ortalama beyaz küre sayısı 9.5 ± 3, ortalama platelet sayısı 243000 ± 71000, ortalama INR değeri 2.1 ± 10, ortalama kreatin kinaz değeri 115 ± 132 ve ortalama potasyum değeri 4.3 ± 0.5 olarak bulunmuştur. Akrep sokmasının ekstremitede olmasının kreatin kinaz yüksekliği açısından anlamlı olduğu görüldü. Beyaz küre sayısı, nötrofil sayısı ve potasyum düzeyi kritik hastalık gelişimi için anlamlı bulundu.Sonuç: İzmir bölgesinde akrep sokması vakalarında ciddi zehirlenme bulguları görülsede mortalite riski düşüktür. Beyaz küre sayısı, nötrofil sayısı ve potasyum düzeyi ciddi hastalık için uyarıcı olarak kullanılabilir.
Yazar isimleri: ['Hüseyin ACAR', 'Mehmet Göktuğ EFGAN', 'Osman Sezer ÇINAROĞLU', 'Kadriye ACAR', 'Serkan BİLGİN', 'Ahmet KAYALI', 'Zeynep KARAKAYA']
Yayın Yılı: 30 Ağustos 2022
Dergi ismi: Eurasian Journal of Toxicology
Yayın sayfa url: https://dergipark.org.tr/tr/pub/ejtox/issue/72570/1127581
Yayın pdf linki: https://dergipark.org.tr/tr/download/article-file/2473221
