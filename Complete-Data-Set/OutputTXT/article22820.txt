Makale Başlığı: Maddenin Hal Değişimini İncelemek İçin Arduino Deneyi
Özet: Hal değişimi konusu öğrencilerin kavramsal olarak anlamakta zorlandığı ve öğrenmede güçlükler yaşadığı konulardan birisidir. Bu çalışmada ortaokul sekizinci sınıf hal değişimi konusu kazanımlarına yönelik olarak, okullarda ve evde kolaylıkla yapılabilecek basitlikte ve ekonomik bir Arduino deneyi tasarlanmıştır. Ayrıca deney simülasyon ile desteklenerek atomik boyutta somutlaştırma ve gerçek deney ile sanal deneyi birlikte kullanma imkânı sunulmuştur. Deneyde saf su ve etil alkolün ısıtılması sürecinde hal değişim olayı gözlemlenirken sıcaklık sensörü yardımıyla sıcaklık-zaman verileri toplanmıştır. Bu verilerden, maddeler için sıcaklık-zaman grafikleri oluşturulmuş ve hal değişimi olayı hem gözlemler hem de grafikler üzerinden incelenmiştir. Deneyde elde edilen sıcaklık-zaman grafiklerinin beklenen karakteristikte olduğu belirlenmiştir. Deney için kullanılan donanım ve yazılım hal değişimi olayını incelemek için yeterlidir ve bu nedenle bir laboratuvar ve öğretme-öğrenme bağlamına uyarlanabilir. Sunulan deneyin fen bilimleri dersinde Arduino araçlarının kullanımına yönelik öğretmenlere rehber olabileceği, öğrencilerin ise deney ile hal değişimine yönelik somut deneyimler yaşayabileceği, veriler toplayıp kendi grafik çizimlerini gerçekleştirebilecekleri değerlendirilmektedir.
Yazar isimleri: ['Abdulsamet KARAŞAHİN', 'Uğur SARI']
Yayın Yılı: 29 Haziran 2022
Dergi ismi: Fen Bilimleri Öğretimi Dergisi
Yayın sayfa url: https://dergipark.org.tr/tr/pub/fbod/issue/70450/1108976
Yayın pdf linki: https://dergipark.org.tr/tr/download/article-file/2396885
