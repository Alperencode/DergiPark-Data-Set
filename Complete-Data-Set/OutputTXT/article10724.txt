Makale Başlığı: Karar İncelemesi: (Konya Bölge Adliye Mahkemesi 8. HD.’nin  12.07.2019, E. 2019/1962, K. 2019/1210 sayılı kararı)  İŞ GÜVENCESİ KAPSAMINDAKİ İŞÇİNİN PERFORMANS DÜŞÜKLÜĞÜ SEBEBİYLE SAVUNMASI ALINMAKSIZIN İŞ SÖZLEŞMESİNİN FESHEDİLMESİ
Özet: Belirsiz süreli iş sözleşmesi ile işverene bağıtlanan işçinin işindeki verimliliğinin düşük olması halinde, işverenlerin bildirimsiz feshine uygulamada sıklıkla rastlamaktadır. Öte yandan; işçinin yeterliliği ve davranışları nedeniyle yapılan işveren fesihlerinde, performans değerlendirilme kriterlerinin oluşturularak işçinin izlenme sürecine ilişkin prosedür, gözden kaçırılmaktadır. Sözleşmenin belirsiz süreli olması sebebiyle işçinin iş güvencesi hükümleri kapsamında olduğu ele alındığında, işveren yapmış olduğu feshin ağır hukuki yaptırımlarıyla karşılaşacaktır. İncelediğimiz kararda; işçinin iş güvencesi kapsamında yer alıp almadığı; iş güvencesi kapsamında olması halinde, işten çıkartılma sürecinde performans değerlendirme kriterlerinin işveren tarafından ne ölçüde ortaya konulduğu; ayrıca işçinin yetersizliğinden veya davranışından kaynaklanan sebeplere dayanılarak yapılan işveren feshinde savunmanın yeri, Yargıtay kararları ile örneklendirilerek açıklanmaya çalışılmıştır.
Yazar isimleri: ['Amine Büşra ÇITIR']
Yayın Yılı: 31 Aralık 2021
Dergi ismi: Konya Barosu Dergisi
Yayın sayfa url: https://dergipark.org.tr/tr/pub/konbarder/issue/67971/1015380
Yayın pdf linki: https://dergipark.org.tr/tr/download/article-file/2049064
