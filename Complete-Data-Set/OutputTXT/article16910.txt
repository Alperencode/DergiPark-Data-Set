Makale Başlığı: Gradyan Artırma Algoritması ile Karanlık Ağ Web Trafiği Sınıflandırması
Özet: Ağ trafiğinin sınıflandırılması kurumların ağ hizmetlerinin kalitesinin artırılmasına katkı sağlamasının yanında önemli verilerinin korunmasına da yardımcı olmaktadır. Ağ trafiğinin sınıflandırmada, port tabanlı ve yük tabanlı sınıflandırma işlemlerinin şifreli ağlarda yetersiz kalması nedeniyle makine öğrenmesi algoritmaları sıklıkla kullanılmaktadır. Bu çalışmada, Darknet kategorisinde birleştirilen VPN ve Tor ağ trafiği Gradyan Artırma Algoritması ile sınıflandırılmıştır. Veri setinin %70’i eğitim, %30’u test için ayrılmıştır. Eğitim setinde 10 kat çapraz doğrulama uygulanmıştır. 8 farklı kategoride ağ akışları: Ses Akışı, Tarama, Sohbet, E-posta, P2P, Dosya Aktarımı, Video Akışı ve VOIP %99,8 doğrulukla sınıflandırıldı. Önerilen yöntem, karanlık ağdan ağ analizi sürecini otomatikleştirmiştir. Kuruluşların önemli verilerini kısa sürede yüksek doğrulukla korumasını sağlamaktadır.
Yazar isimleri: ['Fahrettin HORASAN', 'Ahmet Haşim YURTTAKAL']
Yayın Yılı: 31 Temmuz 2022
Dergi ismi: Uluslararası Mühendislik Araştırma ve Geliştirme Dergisi
Yayın sayfa url: https://dergipark.org.tr/tr/pub/umagd/issue/71387/1117634
Yayın pdf linki: https://dergipark.org.tr/tr/download/article-file/2431954
