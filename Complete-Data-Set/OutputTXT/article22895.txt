Makale Başlığı: Türk popülasyonunda orbita’nın morfometrik analizi: MDBT çalışması
Özet: Amaç: Orbita bağlantı sağladıkları boşluklar, komşu olduğu bölgeler ve içerdiği yapılar sebebiyle oldukça önemli bir bölgedir. Çalışmamızda Türk popülasyonunun orbita morfometrisini, çok kesitli bilgisayarlı tomografi (ÇKBT) görüntülerinde cinsiyete, vücut tarafına göre farklılıklarını, yaşa bağlı gelişimini değerlendirmeyi amaçladık.Gereç ve Yöntem: 94’ü erkek, 106’sı kadın olmak üzere toplam 200 bireyin (400 taraf) ÇKBT görüntüleri üzerinde ölçümler yapıldı. Görüntüler cinsiyet, vücut tarafı ve anatomik yapıların gelişimlerine göre değerlendirildi.Bulgular: Sağlıklı bireylerde orbita yüksekliği, genişliği ve derinliği sırasıyla sağ tarafta ortalama 36,04±2,97 mm, 32,33±2,59 mm, 38,35±3,32 mm iken sol tarafta 35,79±3,18 mm, 32,29±2,67 mm, 38,13±3,21 mm olarak belirlendi. Orbita’nın yüksekliği ve genişliği her iki tarafta da erkeklerde kadınlardan istatistiksel olarak anlamlı derecede büyük olduğu tespit edildi (p˂0,05).Sonuç: Orbita ve ilişkili açıklıklar hakkında kapsamlı bilgi, ilgili bölgede çalışan klinisyenler açısından oldukça önemlidir, bu yapıların zarar görmesi ciddi komplikasyonlara neden olabilir. Bununla birlikte, orbita’nın morfometrisi adli tıpta cinsiyet, yaş ve ırk tespiti için önemli bir parametre olarak kullanılabilir.
Yazar isimleri: ['Büşra PİRİNÇ', 'Zeliha FAZLIOĞULLARI', 'Mustafa KOPLAY', 'Ahmet Kağan KARABULUT', 'Nadire ÜNVER DOĞAN']
Yayın Yılı: 29 Ekim 2022
Dergi ismi: Genel Tıp Dergisi
Yayın sayfa url: https://dergipark.org.tr/tr/pub/geneltip/issue/73146/1182728
Yayın pdf linki: https://dergipark.org.tr/tr/download/article-file/2681904
