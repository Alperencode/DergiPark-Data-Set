Makale Başlığı: Covid-19 Pandemi Sürecinin Ebeveyn-Çocuk İlişkisine Etkisi
Özet: Bu araştırmanın amacı Covid-19 sürecinin ebeveyn çocuk ilişkisine etkilerinin nitel görüşmelerle ortaya konmasıdır. 6’sı ebeveyn 5’i çocuk olmak üzere toplam 11 kişi ile görüşülerek elde edilen veriler, Nvivo-12 programıyla analiz edilmiştir. Tümevarımsal analiz sonucunda elde edilen “Sorun Alanları” ve “Ailenin Fonksiyonel Yönleri” temaları/başlıkları altında ebeveyn çocuk ilişkisinin mahiyeti ortaya konmaya çalışılmıştır. “Sorun Alanları” başlığı altında ‘eğitim sorunları’, ‘teknoloji bağımlılığı’, ‘aile ilişkilerindeki sorunlar’ ve ‘psikolojik sorunlar’ alt başlıkları, “Ailenin Fonksiyonel Yönleri” başlığı altında ise ‘ortak vakit geçirme’ ve ‘ailenin yapısal özelliği’ alt başlıkları elde edilmiştir. Araştırma bulgularına göre pandemi sürecinde çocukların yaşadıkları sorun alanları, -ebeveynlerle çocukları arasında sürekli tartışma konusu olması sebebiyle- ebeveyn çocuk ilişkisini olumsuz yönde etkilemiştir. Pandemi sürecinde aile bireylerinin birbirlerine zaman ayırma durumu normal zamanlara göre değişiklik göstermediğinden ‘ortak vakit geçirme’ yönünden ailenin işlevsel olmadığı fakat oturmuş aile düzeni, iletişimin ve paylaşımın iyi olması, ev içi yaşam alanının geniş olması, aile bireylerinin dışarıya bağımlı olmaması gibi ‘ailenin yapısal özellikleri’ yönünden işlevsel olabildiği ortaya konmuştur.
Yazar isimleri: ['Coşkun SAĞLIK', 'Halil ECER']
Yayın Yılı: 30 Kasım 2022
Dergi ismi: İçtimaiyat
Yayın sayfa url: https://dergipark.org.tr/tr/pub/ictimaiyat/issue/72966/1014965
Yayın pdf linki: https://dergipark.org.tr/tr/download/article-file/2047332
