Makale Başlığı: Brokkoli (Brassica oleracea L. var. italica Plenck)’de İlave Bor Gübrelemesinin Gelişme ve Verim Üzerine Etkisi
Özet: Bu çalışma, brokkolide ilave bor gübrelemesinin gelişme ve verim üzerine etkisini incelemek amacıyla 2016–2017 yıllarında yürütülmüştür. Çalışmada üç brokkoli çeşidi (Brassica oleracea var. italica, Plenk cvs. 'Batavia F1', 'Burney F1' ve 'Lucky F1') bitkisel materyal olarak kullanılmıştır. Ayrıca ticari bir bor gübresi olan Etidot-67 (% 20,8 B) ile 0 (kontrol), 5 (B-1), 10 (B-2), 15 (B-3) kg ha−1. dozlarında ilave gübreleme yapılmıştır. Araştırmada kullanılan çeşitlerin tamamında baş çapı ve uzunluğu (cm), baş kuru madde içeriği (%), ortalama baş ağırlığı (g) ve verim (t ha−1) belirlenmiştir. En düşük baş çapı değeri B-1'de (9,5 cm), en yüksek değer ise B-3'te (12,8 cm) belirlenmiştir. Benzer şekilde baş uzunluğu bor dozlarına göre 8,2 ile 10,2 cm arasında değişmiştir. Başta kuru madde miktarı ise %5,9 ile %12,5 arasında belirlenmiştir. Ayrıca, baş ağırlığı değerleri 130,3 g (kontrol) ile 386.4 g (B-2) arasında değişirken, verimin 7,8 t ha−1 (kontrol) ile 23,2 t ha−1 (B-2) arasında değiştiği tespit edilmiştir. Brokkoli çeşitlerinin verim ve verim bileşenleri bor [Etidot-67 (%20,8 B)] uygulamalarından etkilenmiştir. Araştırma sonuçlarına göre 10 kg ha−1 ilave bor (Etidot-67) uygulaması ile brokkoli yetiştiriciliği başarılı bir şekilde yapılabilir. Bu araştırmada kullanılan tüm çeşitler, özellikle Batavia F1, brokoli üreticisine benzer iklim koşullarında tavsiye edilebilir.
Yazar isimleri: ['Haluk Çağlar KAYMAK', 'Hatice KAZDAL']
Yayın Yılı: 19 Eylül 2022
Dergi ismi: Atatürk Üniversitesi Ziraat Fakültesi Dergisi
Yayın sayfa url: https://dergipark.org.tr/tr/pub/ataunizfd/issue/72627/910123
Yayın pdf linki: https://dergipark.org.tr/tr/download/article-file/1686221
