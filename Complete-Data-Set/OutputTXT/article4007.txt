Makale Başlığı: KORKU ENDEKSİ (VIX) İLE EMTİA PİYASALARI ARASINDAKİ İLİŞKİNİN AMPİRİK ANALİZİ
Özet: Uluslararası finansal piyasalarda meydana gelen risklerin temel ölçütlerinden birisi, küresel finans piyasalarında önemli görülen ve yakından takip edilen VIX endeksidir. Yatırımcıların korku endeksi olarak adlandırdığı VIX endeksi stratejik öneme sahip emtia piyasalarından doğrudan etkilenmektedir. Bu çalışmada VIX korku endeksi üzerinde etkili olduğu düşünülen stratejik emtia ürünlerinden altın, petrol ve buğday fiyatlarının etkisi araştırılmıştır. VIX endeksinin bağımlı değişken olduğu ve 2015:01-2022:02 yılları arasında haftalık verilerin kullanıldığı çalışmada değişkenler arasındaki kısa ve uzun dönemli ilişki ARDL sınır testi yaklaşımıyla analiz edilmiştir. Buna göre VIX endeksi ile stratejik emtia değişkenleri arasında eşbütünleşme ilişkisi olduğu tespit edilmiştir. Altın fiyatının VIX korku endeksi üzerinde istatistiksel olarak anlamlı ve pozitif bir etkisinin olduğu saptanmıştır. Uzun dönemde altın fiyatında meydana gelen bir artışın VIX korku endeksini artırması beklenmektedir. Aynı şekilde brent petrolün VIX endeksi üzerinde istatistiksel olarak anlamlı ve negatif bir etkisinin olduğu görülmüştür. Uzun dönemde brent petrol fiyatında yaşanacak bir artışın VIX korku endeksini düşürmesi beklenmektedir. Buğday değişkeni için elde edilen katsayının ise istatistiki olarak anlamlı olmadığı görülmektedir.
Yazar isimleri: ['Burak SERTKAYA']
Yayın Yılı: 26 Ekim 2022
Dergi ismi: Dicle Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/diclesosbed/issue/73179/1146553
Yayın pdf linki: https://dergipark.org.tr/tr/download/article-file/2549573
