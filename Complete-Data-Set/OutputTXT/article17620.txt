Makale Başlığı: Metilen mavisi retroperitonoskopi tekniği: renal akses sağlanamayan perkütan nefrolitotomi vakalarında alternatif
Özet: Amaç: Perkütan Nefrolitotomi cerrahisinde (PNL) çeşitli sebeplerle ekstravazasyon gelişen ve neticesinde komplike olan vakalarda uyguladığımız ‘Metilen Mavisi Eşliğinde Retroperitonoskopi Tekniği’’ni sunmak. Gereç ve Yöntemler: 2014-2020 yılları arasında Bakırköy Dr. Sadi Konuk SUAM’da ‘Metilen Mavisi Tekniği’ uygulanarak yapılan 36 PNL vakası retrospektif olarak değerlendirildi. Renal skar ya da tüm kaliksi dolduran staghorn kalkül sebebiyle Amplatz kılıfının ilerletilemediği, Amplatz kılıfın yardımcı ekip tarafından dikkatsizlik sonucunda rehber tel ile birlikte çekildiği ve ekstravazasyon gelişen durumlarda “Metilen Mavisi” yöntemi kullanılan olgular çalışmaya dahil edildi. Hastalara ait demografik, preoperatif, perioperatif ve postoperatif verileri kaydedildi, taşsızlık ve komplikasyon oranları belirtildi.Bulgular: Hastaların ortalama yaşı 45,1 yıl (36-55), ortalama vücut kitle indeksi 27,8 ± 4 kg/m2, ortalama taş boyutu 3,4 ± 0,7 cm, taş volümü 22,3 ± 10,2 cm3 idi. Ortalama operasyon süresi 95,8 ± 30,3 dk olarak hesaplandı. Postoperatif 1. gün taşsızlık oranı %68, 3. Ayda %75 idi. 8 hastaya (%22,2) ikincil bir prosedür uygulandı (ekstrakorporeal şok dalga litotripsi (ESWL) veya fleksible üreterorenoskopi (F-URS)). Sonuç: Uyguladığımız ‘Metilen mavisi tekniği’ retroperitonoskopik direkt görüş altında daha önce kısmen veya tamamen dilatasyon sağlananan kaliksi bularak böbreğe tekrar akses sağlanması için güvenli ve pratik bir seçenektir.
Yazar isimleri: ['Serdar KARADAĞ', 'Mithat EKŞİ']
Yayın Yılı: 27 Ekim 2022
Dergi ismi: Yeni Üroloji Dergisi
Yayın sayfa url: https://dergipark.org.tr/tr/pub/yud/issue/72235/1114575
Yayın pdf linki: https://dergipark.org.tr/tr/download/article-file/2419295
