Makale Başlığı: Küçük çaplı enerji üretiminde kullanılan bir dizel jeneratörde ek yakıt olarak atık motor yağı ve alkol kullanımının emisyon etkileri
Özet: Yapılan çalışmada, küçük çaplı enerji üretiminde kullanılan dizel bir jeneratörde ek yakıt olarak atık motor yağı ve alkol kullanımının emisyonlar üzerindeki etkisi incelenmiştir. Deneysel çalışmada dizel yakıtı içerisinde %20 oranına atık motor yağı ilave edilmiş ve oluşturulan bu karışıma 3 faklı oranda (%5 %10 ve %15) etanol, propanol, izo-propanol ve bütanol alkolleri ilave edilmiştir. Deneysel çalışmalar dört zamanlı, hava soğutmalı dizel motorlu jeneratör setinde yapılmıştır. Çalışmalarda jeneratörden sabit bir güç çekilerek (5000 W) yakıt tüketimi ve emisyon sonuçları belirlenmiştir. Sonuçlarda ÖYT, dizel-atık motor yağı karışımına alkol ilavesi ile arttığı en yüksek ÖYT’nin %15 etanol ilave edilen yakıt karışımında elde edilmiştir. Dizel-atık motor yağı karışımına bütanol ilave edilmesiyle ÖYT’nin azaldığı, diğer alkol türleri ile kıyaslandığında en düşük ÖYT elde edildiği görülmüştür. Emisyon sonuçlarında, dizel-atık motor yağı karışımı kullanılmasıyla, CO, HC ve is emisyonlarının arttığı görülmüştür. Dizel-atık motor yağı karışımına alkol ilave edilmesiyle CO, HC ve is emisyonlarında azalma elde edilmiştir.
Yazar isimleri: ['Faruk ORAL', 'Niyazi Yılmaz ÇOLAK', 'Doğan ŞİMŞEK']
Yayın Yılı: 7 Ekim 2022
Dergi ismi: Gazi Üniversitesi Mühendislik Mimarlık Fakültesi Dergisi
Yayın sayfa url: https://dergipark.org.tr/tr/pub/gazimmfd/issue/72928/811625
Yayın pdf linki: https://dergipark.org.tr/tr/download/article-file/1348881
