Makale Başlığı: Deneysel Çalışma ile Küf Büyümesi için Yapı Malzemelerinin Kritik Bağıl Neminin Belirlenmesi
Özet: Yapı malzemelerin küf mantarlara karşı direnci, malzeme özellikleri, ortam sıcaklığı ve bağıl nem seviyesi ile doğrudan ilişkilidir. Kritikbağıl nem, bağıl nem, substrat üzerinde küf mantarlarının gelişebileceği noktaya ulaştığında meydana gelir. Küf mantarlarının üremekoşullarını ele almak ve binadaki nem koşullarına bağlı olarak daha uygun malzemeler kullanmak için bir strateji geliştirilmelidir.Çalışmada yapı malzemelerinin küf direncini daha iyi anlamak ve küf oluşumu riskini en aza indirmek için substrat kategorisinebağlı olarak kritik bağıl nemini belirlenmesi amaçlanmıştır. Bu çalışmada, her substrat kategorisinin küf oluşumuna karşı direncinideğerlendirmek için altı yapı malzemenin kritik bağıl nemi belirlendi. Yapı malzemeleri altı küf sporu (Penicillium, Cladosporium,Chaetomium, Scopulariopsis, Aspergillus ve Acremonium) ile aşılandı ve 22°C’de (%75-95) bir desikatörde inkübe edildi. Üç ay boyuncanumuneler haftada bir kez analiz edildi. Laboratuvar testlerinde, küf oluşumuna en duyarlı, substrat kategori I (alçı levha) olmuştur.Cam ve kompozit numunelerinin hiçbirinde üreme tespit edilmedi. Kritik nem seviyesi farklı substrat kategorileri için farklıydı.Örneğin, alçıpan (kategori I) için kritik nem seviyesi %80, taş yünü için (kategori II) ise %85 idi. Farklı bağıl nem seviyelerinde kritikküf gelişimi için gereken süre değişiklik göstermiştir. Bu kapsamda alçı levha için kritik küf gelişimi %75 bağıl nemde 12 hafta, %95bağıl nemde ise bir haftadır. Ortamın bağıl nemi ne kadar yüksek olursa, substrat üzerinde kritik küf oluşumu için gereken sürenin okadar kısa olduğunu göstermektedir.
Yazar isimleri: ['Bahar TÜRK', 'Mustafa Erkan KARAGÜLER', 'Dilek ŞATANA']
Yayın Yılı: 1 Haziran 2022
Dergi ismi: Karaelmas Fen ve Mühendislik Dergisi
Yayın sayfa url: https://dergipark.org.tr/tr/pub/karaelmasfen/issue/70131/993192
Yayın pdf linki: https://dergipark.org.tr/tr/download/article-file/1965476
