Makale Başlığı: Ekstrahepatik Kolanjiokarsinomalı Hastalarda Safra Sıvısında Tespit Edilen P53 Gen Mutasyonunun Tanı ve Prognozu Belirlemedeki Rolü
Özet: ÖZEkstrahepatik Kolanjiokarsinomalı Hastalarda Safra Sıvısında Tespit Edilen P53 Gen Mutasyonunun Tanı ve Prognozu Belirlemedeki RolüAmaç: Günümüzde yeni tanısal tekniklerin ortaya çıkmasına rağmen ekstrahepatik kolanjiokarsinoma tanısını koymak ve cerrahi öncesi değerlendirmesini yapmak oldukça güçtür. Bu çalışmada ekstrahepatik kolanjiokarsinoma tanısı konulan hastalarda safra sıvısında P53 gen mutasyonun araştırılması ve bunun tanı ve prognozu belirlemede yol gösterici olup olamayacağının belirlenmesi amaçlanmıştır.Yöntem: Çalışmaya ekstrahepatik kolanjiokarsinoma tanısı konulan 40 hasta ve kontrol gurubu olarak da malignite dışı nedenlerle endoskopik retrograd kolanjiopankreatografi (ERCP) yapılmış olan 40 hasta alındı. Bu hastaların ERCP sırasında alınan safra sıvılarında p53 tümör supresör geninin ekson 5 ve 8 nolu kodonlarında mutasyon araştırıldı.Bulgular: Kolanjiokarsinomalı hastalardan oluşan grupta safra sıvısında p53 geninin 5.  eksonunda 4 adet, 8. eksonunda 2 adet mutasyon  saptanıldı. Malign ve Bening gruplar karşılaştırıldığında mutasyonun varlığı açısından ekson 5’in 34007064 nolu ve 65389650 nolu kodonu ile ekson 8 in 78378222 nolu ve 35659787 nolu kodonunda anlamlı farklılık olduğu görüldü (p < 0,05). Sonuç: Bu çalışmada ekstrahepatik kolanjiokarsinomalı olgularda safra sıvısında p53 geninde ekson 5-8 de daha önce tanımlanmamış mutasyonlar tanımlanmıştır. Bu mutasyonların hepsinin klinikte kullanımında tanı koymaya yetmeceği, ancak tanıyı kuvvetlendirici bir kriter olabileceği düşünülmüştür.Anahtar kelimeler: Ekstrahepatik kolanjiokarsinoma, P53 gen mutasyonu, Safra sıvısı, Endoskopik retrograd kolanjiopankreatografi
Yazar isimleri: []
Yayın Yılı: 1 Eylül 2022
Dergi ismi: Akdeniz Tıp Dergisi
Yayın sayfa url: https://dergipark.org.tr/tr/pub/akd/issue/71300/1059486
Yayın pdf linki: https://dergipark.org.tr/tr/download/article-file/2198725
