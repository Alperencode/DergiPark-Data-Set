Makale Başlığı: TURİZMDE KURUMSAL HABİTUS: ÖZEL ÜNİVERSİTE VE DEVLET ÜNİVERSİTESİ ARASINDA BİR KARŞILAŞTIRMA
Özet: Habitus, bireylerin tabi olduğu ve sosyal benliklerini geliştirdikleri alanlarda, bu alanların kuralları olarak yeniden üretilmiş ve bireylerin bilinçaltından kaynaklı eğilimlerinin bir ürünü olan yapıdır. Pek çok alanda varlık bulabilen habitus, kurumlarda da varlığını sürdürmektedir. Kurumlar arası habituslar ise değişkenlik gösterebilmektedir. Mevcut çalışmada biri özel üniversite, biri devlet üniversitesi olan iki kurumun turizm birimlerinde, habituslarının bir göstergesi olan etkinlikler incelenmiştir. Bu doğrultuda her iki kurum arasındaki ortak ve ayrı yönelimler ve bu yönelimlerin öğrenci eğilimlerini nasıl şekillendireceği belirlenmeye çalışılmıştır. Araştırma sonuçlarına göre, devlet üniversitesi ve özel üniversitelerin turizm birimlerinin paydaşlarına yaklaşım biçimleri ve dolayısıyla sosyal imajları arasında farklılıklar olduğu görülmüştür. Bu farklılıkların öğrenci eğilimlerinde temel olarak hangi davranış biçimi veya beklentiye yol açacağı netleştirilmiştir. Sonuç kısmında çalışmanın alana olası teorik katkısı ve sonuçların turizm birimlerinde faaliyet gösteren öğretim elemanları tarafından ne şekilde kullanılabileceğine yer verilmiştir.
Yazar isimleri: ['Ceren AVCI', 'Beyza HATIRNAZ']
Yayın Yılı: 28 Mart 2022
Dergi ismi: Habitus Toplumbilim Dergisi
Yayın sayfa url: https://dergipark.org.tr/tr/pub/habitus/issue/69096/1082235
Yayın pdf linki: https://dergipark.org.tr/tr/download/article-file/2287449
