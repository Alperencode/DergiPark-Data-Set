Makale Başlığı: Haccın Kültürel Etkileri: Afrika Örneği
Özet: Bu çalışmada Afrika’da Müslüman hacıların hac yolculukları esnasında diğer memleketlerle olan iletişimi ve bu iletişim sonucunda Afrika özelinde kültürel etkilerini ele almaya çalıştık. Hac yolculuklarının etkilerini görmek için genel tarihler, seyahatnameler ve özel çalışmalardan yararlandık. İslam dininin şartlarından biri olan hac ibadeti, dünyanın dört bir tarafında yaşayan Müslümanların hac yapma isteği sayesinde İslam tarihi boyunca önemini korumaktadır. Afrikalı Müslümanların haccetmek konusundaki gayretleri Afrika’da geniş bir alana yayılan hac yollarını oluşturmuştu. Ulaşım vasıtalarının günümüzde olduğu gibi yaygın olmadığı dönemlerde bu yolculuklar uzun zamanlar almaktaydı. Hac yolculuğuna çıkan hacılar, yolculukları esnasında birçok bölgeden geçerek Hicaz’a varmaktaydı. Hacılar bu yolculukları esnasında kendi kültürlerini farklı toplumlara taşıdıkları gibi; farklı toplumların kültürlerini kendi toplumlarına getirmekteydi. Bu yolculuklar; İslam, mezhepler, Arapça dili gibi birçok kültürün Afrika’nın farklı bölgelerine yayılmasına katkı sağladı. Bu sayede birçok Afrika ülkesi halen Arapça dilini kullanmaktadır. Afrika’nın en yaygın mezhebi olan Maliki mezhebinin Afrika’da yayılmasında hac yolculukları etkili olmuştu. Hac yolcuları yolculukları esnasında farklı memleketlerde gördükleri teknik ve mimari alandaki çalışmaları memleketlerine götürdüler. Hac yolcuları aynı zamanda birçok adet ve geleneğin taşıyıcısı oldular.
Yazar isimleri: ['Hasan YAVUZ']
Yayın Yılı: 15 Haziran 2022
Dergi ismi: Bitlis İslamiyat Dergisi
Yayın sayfa url: https://dergipark.org.tr/tr/pub/bider/issue/70240/1106807
Yayın pdf linki: https://dergipark.org.tr/tr/download/article-file/2387862
