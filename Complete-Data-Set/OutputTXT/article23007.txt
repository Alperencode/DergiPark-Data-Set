Makale Başlığı: Öğretmenlerin Yaşam Doyumları ile Özyeterlik İnançları  Arası İlişki
Özet: Öğretmenlik öğrencilerle duygusal bir ilişki sağlar. Öğretim yoluyla öğrencilerde bilişsel, duyusal anlamda gelişim ve dönüşüme sebep olur. Kendi içinde yetersiz, güvensiz hisseden bir öğretmenin çevresine fayda sağlaması beklenemez. Pozitif, kendine güvenen yaptığı işten zevk alan bir öğretmen çevresine enerji saçacaktır ve öğrencilerini de pozitif yönde etkileyecektir.Bu çalışmada 2021-2022 eğitim yılında  Bursada görev yapan 127 öğretmenin yaşam doyum algısı ile özyeterlik inançları arasındaki ilişki incelenmektedir. Analiz için,  İ.Çolak ve arkadaşları tarafından geliştirilen Öğretmen Özyeterlik İnancı Ölçeği kullanılmıştır. Toplanan verilerin ortalamaları alınmış aralarındaki farkları belirlemek amacı ile tek yönlü Anova ve bağımsız örneklem T-Testinden yararlanılmış. Grup içi anlamlı farklıların belirlenmesinde ise Tukey testi kullanılmıştır.   Araştırma sonucunda öğretmenlerin yaşam doyumu ile öz-yeterlik algıları arasında doğrusal yönlü bir ilişki olduğu sonucu ortaya çıkmaktadır. Ayrıca Akademik ve Mesleki Öz-yeterlik boyutunda yaş grupları arasında artan yaşa bağlı olarak öz-yeterlik algısının  arttığı , benzer şekilde Akademik öz-yeterlik algısının da artan mesleki kıdeme paralel olarak artış gösterdiği sonucuna ulaşılmıştır.
Yazar isimleri: ['Arzu SARAÇLAR', 'Şükrü ADA', 'Hale GÖNENÇ']
Yayın Yılı: 29 Ekim 2022
Dergi ismi: Iğdır Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/igdirsosbilder/issue/73256/1129599
Yayın pdf linki: https://dergipark.org.tr/tr/download/article-file/2481687
