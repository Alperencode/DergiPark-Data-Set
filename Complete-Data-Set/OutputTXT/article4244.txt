Makale Başlığı: Düzce Üniversitesi Kampüsünde Kuş Halkalama Metodu Uygulanarak Avifaunanın Belirlenmesi
Özet: Avifauna bakımından alanların yerli türler ile birlikte göçmen türler açısından durumlarının tespiti önem taşımaktadır. Bu doğrultuda kuş halkalama çalışmaları oldukça ön plana çıkan bir yöntemdir. Araştırmada Düzce Üniversitesi Konuralp Kampüsünde kuş halkalama çalışması yapılmıştır. Bu amaçla 30.03.2021-25.05.2021 tarihleri arasında, 9 metre uzunluğunda ve 3 metre yüksekliğinde toplam 3 adet japon sis ağı kurulmuştur. Yakalanan kuşlara halka takılarak, bazı morfometrik ölçümleri alınmıştır. İlkbahar dönemi kuş halkalama çalışmaları kapsamında, Passeriformes (Ötücüler) takımına ait göçmen ve yerli bireylerden oluşan 23 türden 81 birey yakalanarak halkalanmıştır. Ayrıca gözlemlerden elde edilen verilerle birlikte Konuralp kampüsünde 55 tür kaydedilmiştir. Kampüsün mevcut haline ek olarak yapılacak peyzaj düzenlemelerinde kuş türlerinin gereksinimi olan hem besin hem barınma hem de yuva yapmalarına imkan verecek örtü işlevi gören bitki kompozisyonuna uygun müdahaleler yapılarak kuşlar için daha da verimli bir konaklama ve üreme alanı olacağı düşünülmektedir.
Yazar isimleri: ['Leyla ÖZKAN']
Yayın Yılı: 21 Ekim 2022
Dergi ismi: Doğu Fen Bilimleri Dergisi
Yayın sayfa url: https://dergipark.org.tr/tr/pub/dfbd/issue/73122/1055755
Yayın pdf linki: https://dergipark.org.tr/tr/download/article-file/2183772
