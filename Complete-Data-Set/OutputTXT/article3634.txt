Makale Başlığı: COVİD-19 PANDEMİ SÜRECİNİN BANKA KREDİLERİ VE BANKALARIN PROTESTOLU SENETLERİ ÜZERİNE ETKİLERİ
Özet: 2019 yılının son aylarında ortaya çıkan ve tüm dünyaya hızla yayılan pandemi tüm ülkeleri sosyal, kültürel ve ekonomik olmak üzere birçok açıdan etkilemiştir. Virüsün yayılımını durdurmak amacıyla getirilen önlemler aynı zamanda ülke ekonomilerini de zorlamaya başlamıştır. Çünkü bu tedbirlerin başında gelen tam kapanma ve sosyal mesafe kuralları ekonomilerdeki talep ve arz dengesinin bozulmasına neden olmuş ve sektörlerin likitide riskini artırmıştır. Sektör işletmelerinin yaşadığı bu durum en çok bankaları ve özellikle de bankaların kredi süreçlerini etkilemiştir. Bu bağlamda çalışmada bir tahminleme yöntemi olan holt-winters yöntemi ile covid-19’un banka kredileri ve protestolu senetleri üzerindeki etkisinin incelenmesi amaçlanmıştır. Krediler sektör bazında ayrı ayrı değerlendirilmiş böylece pandeminin sektör üzerindeki etkisinin de değerlendirilmesi amaçlanmıştır. Bu bağlamda bazı sektör kredilerinin pandemi döneminde oldukça arttığı görülmüştür. Ancak bunun yanında tüketici kredilerinin de geçmiş yıllara göre çok arttığı tespit edilmiştir. Bu durum sadece işletmelerin değil bireylerin de pandemi döneminde ciddi bir likitide sıkıntısı çektiğini göstermektedir. Tüm bu sonuçların yanı sıra bankaların tahsilinde güçlük çektiği senet miktarlarında da oldukça büyük artış tespit edilmiştir.
Yazar isimleri: ['Serpil SENAL', 'Burcu ASLANTAŞ ATEŞ', 'Esin KENDİR']
Yayın Yılı: 30 Eylül 2022
Dergi ismi: Çankırı Karatekin Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/ckuiibfd/issue/72845/942404
Yayın pdf linki: https://dergipark.org.tr/tr/download/article-file/1786630
