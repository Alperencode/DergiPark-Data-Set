Makale Başlığı: Kalsine Karadeniz midye kabukları kullanılarak kimyasal çöktürmeyle Kurşun, Nikel ve Bakır giderimi
Özet: Bu çalışmada, kalsine Karadeniz midye kabukları kullanılarak kimyasal çöktürmeyle atıksulardan ağır metallerin giderimi araştırılmıştır. Kullanılan midye kabuğu öncelikle toz haline getirilmiş daha sonra kalsinasyon ön işlemi uygulanarak kalsine midye kabuğu tozu elde edilmiş ve bu madde kurşun, nikel ve bakır ağır metallerinin giderimi çalışmalarında kullanılmıştır. Çalışmalarda ayrıca karşılaştırma amacıyla geleneksel kalsiyum hidroksit ve sodyum hidroksit kimyasallarının kimyasal çöktürme performansı da incelenmiştir. Tüm çöktürücü ajanlar için dozaj deneyleri ve başlangıç ağır metal konsantrasyonu deneyleri gerçekleştirilerek, en uygun arıtım koşulları belirlenmiştir. Deneyler neticesinde kalsine midye kabuğu tozu ile kurşun, nikel ve bakır ağır metallerinin arıtımında sırasıyla %98,79, %99,67 ve %99,37’lik yüksek arıtım verimleri elde edilmiştir. Kalsine midye kabuğu tozu ve diğer kimyasalların birbirlerine yakın dozajlarında etkili ağır metal gideriminin sağlanabildiği tespit edilmiştir. Midye kabuğu sağladığı bu yüksek verimlere karşın daha düşük nihai pH değerlerinin elde edilmesine neden olmuştur. Tüm bu hususlar bir arada değerlendirildiğinde kalsine midye kabuğu tozunun doğal bir materyal olması ve doğada bol miktarda bulunması nedeniyle diğer çöktürücü ajanlara bir alternatif olabileceği ortaya konmuştur.
Yazar isimleri: ['Ahmet Can ÖZCAN', 'Levent GÜREL']
Yayın Yılı: 7 Ekim 2022
Dergi ismi: Gazi Üniversitesi Mühendislik Mimarlık Fakültesi Dergisi
Yayın sayfa url: https://dergipark.org.tr/tr/pub/gazimmfd/issue/72928/995896
Yayın pdf linki: https://dergipark.org.tr/tr/download/article-file/1976119
