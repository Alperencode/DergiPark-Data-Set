Makale Başlığı: Araştırma Üniversitesi Çatısı Altında İlahiyat Fakültesinin Varlığının İmkânı
Özet: Devletleri ayakta tutan en önemli unsurlardan birisi, bireylerin eğitilmesi ve kendi yapısı ve kültürüne uygun istendik vatandaş profilinin oluşturulmasıdır. Diğer bir unsur ise; ekonomik ve teknolojik kalkınmanın sağlanmasıyla devletin güçlendirilmesidir. Eğitim-öğretimde en ileri kurumlar, araştırma ve üretme misyonu taşıyan, fon noktasında devletten en yüksek desteği alan yapısıyla araştırma üniversiteleridir. Araştırma üniversiteleri bir yandan gelir getiren bilimsel çalışmalar üretirken, diğer yandan mevcut bilgi birikimini öğrencilerine aktararak onların yetişmesine hizmet eden kurumlardır. Bu çalışmanın amacı, araştırma üniversitesi çatısı altında İlahiyat fakültelerinin yer almasının mümkün olup olmadığının tespit edilmesidir. Çalışmada literatür taraması yapılarak önce araştırma üniversitesinin neliği incelenmiş, daha sonra genel bir çerçevede Türkiye’de hizmet veren araştırma üniversitelerine değinilmiştir. Son bölümde ise; İlahiyat fakültelerinin misyonu ve vizyonu ile araştırma üniversiteleri çatısı altında nasıl bir fonksiyona sahip olduğu/olacağı değerlendirilmiştir. Neticede, dinin bireyler ve toplumlar üzerindeki etkisinin incelenmesi ve araştırma ve üretmeye elverişli olması gibi yönlerinden dolayı, İlahiyat fakültelerinin, sosyal bilimlerin araştırma bulgularının göz önünde bulundurulması gereken bir alanı olduğu kanaatine varılmıştır. Ayrıca, İlahiyat fakültelerinin ekonomik üretimde doğrudan katkısı olmamasına rağmen mevcudu ve üretileni koruma ahlakının edindirilmesinde dolaylı bir tesire sahip olduğu da söylenebilir.
Yazar isimleri: ['Şeref GÖKÜŞ', 'Zahide YILMAZ', 'Şadiye Sümeyye BİLGE']
Yayın Yılı: 30 Eylül 2022
Dergi ismi: Dinbilimleri Akademik Araştırma Dergisi
Yayın sayfa url: https://dergipark.org.tr/tr/pub/daad/issue/72790/1107331
Yayın pdf linki: https://dergipark.org.tr/tr/download/article-file/2389998
