Makale Başlığı: ÜNİVERSİTE ÖĞRENCİLERİNDE SİBER ZORBALIK AÇISINDAN İNTERNET BAĞIMLILIĞI VE SOSYAL MEDYA KULLANIMININ İNCELENMESİ
Özet: Çalışmada üniversite öğrencilerinin internet bağımlılığı ile sosyal medya kullanım puanlarının siber zorbalığa maruz kalma ve siber zorbalık yapma açısından incelenmesi amaçlanmıştır. Ayrıca öğrencilerin siber zorbalık yapma ve siber zorbalığa maruz kalma durumlarına göre sosyal medya kullanım amaçlarını da incelenmiştir. Kolay ulaşılabilir örneklem yöntemi kullanılarak Hatay Mustafa Kemal Üniversitesi (n=193) ve Çukurova Üniversitesi (n=109) Eğitim Fakültesi’nde farklı bölümlerde öğrenim gören 302 öğrenciye ulaşılmıştır. Veri toplama aracı olarak Kişisel Bilgi Formu, İnternet Bağımlılık Ölçeği (Hahn ve Jerusalem, 2001), Sosyal Medya Kullanım Ölçeği (Deniz ve Tutgun-Ünal, 2019) ve Siber Zorbalık Ölçeği (Garaigordobil, 2017) kullanılmıştır. Verilerin analizinde siber zorbalık yapma ve siber zorbalığa maruz kalma değişkenine ait puanların sosyal medya kullanım amaçlarına göre anlamlı bir farklılık gösterip göstermediği Mann Whitney U testi aracılığıyla incelenmiştir. Öğrencilerin siber zorbalığa maruz kalma ve siber zorbalık davranışı gösterip göstermemeye göre internet bağımlığı ve sosyal medya kullanım amacı puanlarının farklılaşıp farklılaşmadığını belirlemek amacıyla t testi kullanılmıştır. Analiz sonucunda siber zorbalığa maruz kalıp kalmamaya göre sosyal medya kullanımı, siber zorbalık yapma-yapmamaya göre ise internet bağımlılığı puanlarının anlamlı düzeyde farklılaştığı belirlenmiştir. Aynı zamanda sosyal medyayı “içerik paylaşma” amacıyla kullanan öğrencilerin siber zorbalığa maruz kalma puanlarının anlamlı olduğu, sosyal medya kullanım amaçlarıyla siber zorbalık davranışı gösterme arasında ise anlamlı farklılık olmadığı bulunmuştur.
Yazar isimleri: ['Özge CANOĞULLARI', 'Yasin YILMAZ', 'Fulya CENKSEVEN ÖNDER']
Yayın Yılı: 30 Haziran 2022
Dergi ismi: Mustafa Kemal Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/mkuefder/issue/70958/1041337
Yayın pdf linki: https://dergipark.org.tr/tr/download/article-file/2149454
