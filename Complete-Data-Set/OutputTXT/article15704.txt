Makale Başlığı: İngilizceyi Yabancı Dil Olarak Öğrenen Türk Öğrencilerin Belirsizlik Toleransına İlişkin Bir Araştırma
Özet: Bu çalışma, Türkiye bağlamında İngilizceyi yabancı dil olarak öğrenen hazırlık okulu öğrencilerinin belirsizlik toleransını ölçmeyi amaçlamaktadır. Ayrıca, İngilizce öğrenmeye ilişkin belirsizlik toleranslarında Türk erkek ve kız öğrenciler arasında istatistiksel olarak anlamlı bir fark olup olmadığını incelemek araştırmanın amaçları arasındadır. Bu amaçla, Türkiye’de bir devlet üniversitesinde İngiliz Dili Eğitimi ve İngiliz Dili Edebiyatı bölümlerinde okuyan 89 (52 kız ve 37 erkek) hazırlık sınıfı öğrencisine Ely'nin (1995) İkinci Dilde Belirsizlik Toleransı Ölçeği (SLTAS) uygulanmıştır. Araştırmanın bulguları, katılımcıların düşük düzeyde belirsizlik toleransına sahip olduklarını ortaya koymuştur. Cinsiyet etkisine gelince, İngilizce öğrenmeye ilişkin belirsizlik toleranslarında erkek ve kız öğrenciler arasında istatistiksel olarak anlamlı bir fark görülmemiştir. Elde edilen bulgular ışığında İngilizce öğretmenleri ve araştırmacılar için de bazı çıkarımlar ve önerilerde bulunulmuştur.
Yazar isimleri: ['Gülşah ÖZ']
Yayın Yılı: 30 Haziran 2022
Dergi ismi: Turkuaz Uluslararası Türk Dünyası Bilimsel Araştırmalar Dergisi
Yayın sayfa url: https://dergipark.org.tr/tr/pub/turkuaz/issue/70810/1119010
Yayın pdf linki: https://dergipark.org.tr/tr/download/article-file/2437894
