Makale Başlığı: Hemşirelikte Etik Dersini Alan Hemşirelik Öğrencilerinin Etik Kavramına İlişkin Algıları: Bir Metafor Çalışması
Özet: Amaç: Araştırma ile “Hemşirelikte Etik” dersini alan hemşirelik öğrencilerinin etik kavramına ilişkin algılarının metafor aracılığıyla ortaya çıkarılması amaçlanmıştır.Yöntem: Araştırmada nitel araştırma yöntemlerinden olgu bilim deseni kullanılmıştır. Araştırmanın veri toplama aşaması, Nisan-Mayıs 2021 tarihlerinde bir devlet üniversitesinin hemşirelik bölümü öğrencilerinden, hemşirelik bölümü sekizinci dönem dersi olan “Hemşirelikte Etik” dersini alan 39 öğrencinin katılımı ile gerçekleştirilmiştir. Veriler Öğrenci Bilgi Formu ile Etik algılarını sorgulayan, “Etik … gibidir, çünkü…” metafor cümlesi kullanılarak toplanmıştır. Veri toplama aşaması online olarak gerçekleştirilmiştir. Bulgular: Araştırmaya katılan öğrenciler arasında cevabı metafor içermeyen öğrenci bulunmadığından, araştırma 39 hemşirelik öğrencisi ile tamamlanmıştır. “Etik” algısına yönelik üretilen metaforlar; Yol Gösterme, Parçalardan Oluşan Bütün, Bireye Özgülük ve Hassasiyet/Güçlülük olmak üzere toplam dört kategoride toplanmıştır. Sonuç: Hemşirelik öğrencilerinin “etik” algısına yönelik ağırlıklı olarak olumlu metaforlara sahip oldukları belirlenmiştir. Öğrencilerin etik kavramına ilişkin metaforlarının çeşitlilik göstermesi ise bu dersin öğrencilerin eleştirel düşünmelerine katkısını net olarak yansıtmaktadır.
Yazar isimleri: ['Fatma Dilek TURAN']
Yayın Yılı: 5 Aralık 2022
Dergi ismi: Ordu Üniversitesi Hemşirelik Çalışmaları Dergisi
Yayın sayfa url: https://dergipark.org.tr/tr/pub/ouhcd/issue/73709/990016
Yayın pdf linki: https://dergipark.org.tr/tr/download/article-file/1953239
