Makale Başlığı: Merhamet Konusunda Yapılmış Araştırmaların İncelenmesi
Özet: Merhamet, bir başkasının acısına tanıklık ederken ortaya çıkan ve daha sonra yardım etme arzusunu tetikleyen bir duygu durumudur. Bu araştırmada, merhamet konusuna ilişkin Türkiye’de yapılan araştırmaların çeşitli ölçütler açısından incelenmesi amaçlanmıştır. Bu araştırmada doküman analizi yöntemi kullanılmıştır. Bu kapsamda 2000-2020 yılları arasında merhamet konusunda yayınlanmış 84 çalışma incelenmiştir. Araştırma sonuçlarına göre merhamet konusunda 2000’li yılların başında herhangi bir çalışmanın yapılmadığı 2010-2014 yılları arasında ilk çalışmaların yapılmaya başlandığı ve 2018 yılından itibaren ise bu konudaki araştırmalarda önemli bir artış olduğu belirlenmiştir. Yapılmış araştırmaların katılımcılarının bir kısmını hemşireler ve üniversite öğrencileri oluşturmuşken, bazı araştırmalar kuramsal-derleme türünde yapılmıştır. Ayrıca araştırmaların büyük çoğunluğu 200’ün altındaki katılımcılarla gerçekleştirilmiştir. Araştırmalarda çoğunlukla ANOVA, t testi, Kruskal Wallis, Man Whitney U testi ve korelasyon analizi gibi temel istatistik teknikleri kullanılmıştır. Araştırmaların yarıdan fazlasında Merhamet Ölçeği uygulanmıştır. Ayrıca yapılmış araştırmaların büyük çoğunluğu sağlık ve sosyal hizmetler alanında gerçekleştirilmiş; son yıllarda ise eğitim, ruh sağlığı ve psikoloji alanında da araştırmalar yapılmıştır.
Yazar isimleri: ['Eşref NAS']
Yayın Yılı: 10 Haziran 2022
Dergi ismi: Akademik Platform Eğitim ve Değişim Dergisi
Yayın sayfa url: https://dergipark.org.tr/tr/pub/apjec/issue/70228/824753
Yayın pdf linki: https://dergipark.org.tr/tr/download/article-file/1392853
