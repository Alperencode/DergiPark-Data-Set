Makale Başlığı: KORONAVİRÜS KAYGISININ ÖĞRENCİ MOTİVASYONU ÜZERİNDEKİ ETKİSİ: ÇUKUROVA ÜNİVERSİTESİ ÖRNEĞİ
Özet: Ülkemizde ilk kez 2020 yılının mart ayında görülen Covid-19 (koronavirüs) nedeniyle birçok alanda pek çok önlem alınmıştır. Alınan önlemlerden biri de üniversitelerde yüz yüze eğitime ara verilmesi ve uzaktan eğitime geçilmesidir. Ayrıca yaşanan bu salgın nedeni ile birçok kişide koronavirüs kaygısı oluşmuştur. Buradan hareketle çalışmada, üniversite öğrencilerinin koronavirüs kaygısının motivasyonları üzerinde herhangi bir etkiye neden olup olmadığı incelenmiştir. Bu amaçla Çukurova Üniversitesi’nde okuyan öğrencilere kişisel bilgi formunu, koronavirüs kaygı ölçeğini ve motivasyon ölçeğini içeren bir anket uygulanmıştır. Yapılan çalışmaya, Çukurova Üniversitesi’nde farklı bölümlerde okuyan 329 öğrenci gönüllü olarak katılmıştır. Motivasyon ölçeğinden elde edilen bulgulara öncelikle faktör analizi uygulanmış, faktör analizi sonucunda 21 değişken 5 faktöre indirgenmiştir.  Ardından demografik değişkenlerin öğrenci motivasyonu üzerinde bir etkisinin olup olmadığını incelemek amacıyla yapılan analizlerde bağımsız örneklem t testinden faydalanılmıştır. Ayrıca koronavirüs kaygı ölçeğinin öğrenci motivasyonu üzerinde etkisi olup olmadığı regresyon modelleri kurularak incelenmiştir. Sonuçta, koronavirüs kaygısının öğrenci motivasyonu üzerinde bir etkisi olmadığı gözlemlenmiştir.
Yazar isimleri: ['Sibel ÖRK ÖZEL', 'Dilek VEYSİKARANİ', 'Çiğdem KOŞAR TAŞ']
Yayın Yılı: 30 Aralık 2021
Dergi ismi: Çukurova Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/cuiibfd/issue/69907/984187
Yayın pdf linki: https://dergipark.org.tr/tr/download/article-file/1930733
