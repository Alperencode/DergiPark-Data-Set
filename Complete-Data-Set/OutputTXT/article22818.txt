Makale Başlığı: WebQuest Destekli Fen Öğretiminin 6. Sınıf Öğrencilerinin Akademik Başarı, Eleştirel Düşünme Becerileri ve Teknolojiye Yönelik Tutumlarına Etkisi
Özet: Bu araştırma, WebQuest destekli araştırma ve sorgulama yaklaşımının ortaokul 6.sınıf öğrencilerinin fen akademik başarıları, eleştirel düşünme becerileri ve teknolojiye yönelik tutumları üzerindeki etkisini incelemek amacıyla gerçekleştirilmiştir. Çalışmada öntest-sontest kontrol gruplu yarı deneysel model kullanılmıştır. Çalışma, 2021-2022 öğretim yılında, Bursa ilindeki bir ortaokulda öğrenim gören 38 (Deney grubu = 19, Kontrol grubu = 19) 6. sınıf öğrencisi ile gerçekleştirilmiştir. Veri toplama aracı olarak, Vücudumuzdaki Sistemler ve Kuvvet ve hareket ünitesi akademik başarı testleri, eleştirel düşünme ölçekleri ve teknolojiye yönelik tutum ölçeği kullanılmıştır. Verilerin analizinde, grupların öntest-sontest farklarının analizi için bağımlı örneklem t-testi; gruplar arasındaki farkın analizi için ise bağımsız örneklem t-testi kullanılmıştır. Çalışmadan elde edilen bulgular, WebQuest destekli araştırma ve sorgulama yaklaşımının, deney grubu öğrencilerinin her iki ünitedeki fen akademik başarılarına, eleştirel düşünme becerilerine ve teknolojiye yönelik tutumlarına olan katkısının, programa dayalı öğretimin uygulandığı kontrol grubu öğrencilerinden daha fazla olduğunu göstermektedir. Fen bilimleri konularının öğretiminde WebQuest destekli uygulamalar kullanılabilir.
Yazar isimleri: ['Uğur BİLİR', 'Zehra ÖZDİLEK']
Yayın Yılı: 29 Haziran 2022
Dergi ismi: Fen Bilimleri Öğretimi Dergisi
Yayın sayfa url: https://dergipark.org.tr/tr/pub/fbod/issue/70450/1094208
Yayın pdf linki: https://dergipark.org.tr/tr/download/article-file/2335788
