Makale Başlığı: BATI MÜZİĞİ TEORİ VE UYGULAMASI DERSİNDE İŞBİRLİKLİ ÖĞRENME YÖNTEMİNİN ETKİLİLİĞİ
Özet: Araştırmada, Batı Müziği Teori ve Uygulaması dersinde kullanılan işbirlikli öğrenme yöntemlerinden öğrenci takımları-başarı bölümleri tekniğinin işleyişi, ders kazanımlarının gerçekleşme durumu ve bu işbirlikli öğrenme sürecine yönelik öğrencilerin görüşlerinin belirlenmesi amaçlanmıştır. Araştırma, 2019-2020 eğitim-öğretim yılı güz döneminde Trakya Üniversitesi Müzik Öğretmenliği Programındaki birinci sınıflardan 36 öğrenci ile yapılmıştır. Araştırmada nitel araştırma yöntemlerinden birisi olan eylem araştırması deseni kullanılmıştır. Veri toplama araçları olarak görüşme formu, öz değerlendirme formu, çalışma yaprakları, araştırmacı gözlem formu ve uygulama öncesiyle ünite sonlarında yapılan sınavlar kullanılmıştır. Dersler yapılandırmacı öğrenme yaklaşımındaki 5E öğretim modeline göre tasarlanmıştır.Araştırma sonucunda, Batı Müziği Teori ve Uygulaması dersinde, işbirlikli öğrenme yöntemindeki öğrenci takımları-başarı bölümleri tekniği başarılı bir şekilde işlemiş, öğrenciler ders kazanımlarını çoğunlukla gerçekleştirmişlerdir. Ayrıca öğrenci görüşlerinden, öğrencilerin işbirlikli öğrenme ilkelerinden olan olumlu bağımlılık geliştirdikleri, kendilerinin ve arkadaşlarının öğrenmelerine yönelik sorumluluk aldıkları, aralarındaki iletişimi geliştirdikleri, öğrenmelerine nelerin katkı sağladığını belirledikleri ve değerlendirme yaptıkları anlaşılmaktadır.
Yazar isimleri: ['Cengizhan ŞİRİN', 'Jale DENİZ']
Yayın Yılı: 28 Eylül 2022
Dergi ismi: Trakya Eğitim Dergisi
Yayın sayfa url: https://dergipark.org.tr/tr/pub/tred/issue/72743/979102
Yayın pdf linki: https://dergipark.org.tr/tr/download/article-file/1910089
