Makale Başlığı: COVİD-19 Pandemisi Sürecinde Lojistik Firmalarının Performansının ENTROPİ-VİKOR Yöntemi ile Değerlendirilmesi
Özet: Bu çalışmada amaç COVID-19 pandemesi sürecinde 2020-2022 Ulaştırma Bakanları Avrupa Konferansı (UBAK) değerlendirme listesinde her yıl ilk onda yer alan lojistik firmalarının performans değerlendirmesini ele almaktır. Bu amaçla ENTROPİ ve VIKOR yöntemlerini birleştiren bir Çok Kriterli Karar Verme (ÇKKV) yaklaşımı kullanılmıştır. Çalışmanın ilk aşamasında kriterlere ilişkin objektif ağırlıklar Entropi ile hesaplanmıştır. Çalışmanın ikinci aşamasında ise lojistik firmaların performansı VİKOR yöntemine göre belirlenip sıralanmıştır. Entropi ağırlıklandırma yönteminden elde edilen bulgulara göre en önemli iki performans kriteri sırasıyla Belge Başına 3.Ülke Seferi (BB3ÜS) ve UBAK'tan Verilen İhtar Cezalarıdır (UVİC). Entrop-VİKOR yöntemi ile ulaşılan sonuçlara göre, kullanılan performans kriterleri açısından 2020 ve 2021 yılları için F7 ve 2022 yılı için de F5 firması en başarılı firmalar olduğu belirlenmiştir. Bu çalışmanın bulguları, mevcut pazar paylarını korumak ve artırmak için yoğun rekabet koşulları altında kaynaklarını etkin ve verimli şekilde kullanmak zorunda olan lojistik firmaları ve standart bir lojistik sistemi oluşturmak için çalışan karar verici taraflar acısından büyük önem taşımaktadır.
Yazar isimleri: ['Gökhan AKANDERE']
Yayın Yılı: 26 Ekim 2022
Dergi ismi: Dumlupınar Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/dpusbe/issue/73190/1170047
Yayın pdf linki: https://dergipark.org.tr/tr/download/article-file/2628561
