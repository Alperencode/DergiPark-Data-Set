Makale Başlığı: Türkiye’de İçme-Kullanma ve Sulama Suyunun Fiyatlandırılması ve Tarifeye Esas Fiyatlandırma Çalışmalarının Geliştirilmesi Gerekliliği
Özet: Bu çalışmada Türkiye’de içme-kullanma ve sulama suyu fiyatlandırma yöntemleri hem genel olarak, hem de belediyelerin uygulamaları yönlerinden incelenmiştir. Su kullanımı ve su kaynaklarının sürdürülebilirliğinin sağlanmasında fiyatlandırmanın önemi yadsınamaz. Su tedarikine yönelik yatırımların sabit maliyetleri ile suyun işletme giderlerinin suyun fiyatının tespitinde dikkate alınması, su kaynaklarının kullanımı ve korunması açısından önem taşımaktadır. Ancak Türkiye’de suyun fiyatlandırılması ile ilgili yasal düzenlemelerin yetersiz olduğu ve bu koşullarda suya olan talebin her geçen gün artması nedeniyle su kaynaklarının aşırı kullanımı ve kirlenme riskleri, küresel ısınma ve yağış rejimlerinin değişimi gibi etkenlerle su arzının yetersiz kalma riskinin ortaya çıkması kaçınılmaz olacaktır. Sulama ve içme-kullanma suyu şebekelerinin verimli ve etkili kullanılması açısından suyun farklı kullanımlar için fiyatlandırılmasına yönelik yaklaşımların iyileştirilmesi zorunludur. Suyun rasyonel olarak fiyatlandırılabilmesi için sulama şebekeleri ve depolama yatırımları dahil bütün yatırımların sabit ve işletme giderlerinin toplanması, izlenmesi, denetlenmesi ve iyi işleyen fiyatlandırma metodolojisinin geliştirilmesi ve su kaynaklarının sürdürülebilir yönetimi için gelecek yıllara yönelik fon biriktirme ve iyi çalışmayan belediyelere yaptırım uygulanmasına yönelik yapılanmanın gerçekleştirilmesi zorunlu görülmektedir.
Yazar isimleri: ['Mustafa TUNA', 'Selim ARMUT', 'Harun TANRIVERMİŞ']
Yayın Yılı: 4 Kasım 2022
Dergi ismi: Akdeniz İİBF Dergisi
Yayın sayfa url: https://dergipark.org.tr/tr/pub/auiibfd/issue/72233/1107735
Yayın pdf linki: https://dergipark.org.tr/tr/download/article-file/2391662
