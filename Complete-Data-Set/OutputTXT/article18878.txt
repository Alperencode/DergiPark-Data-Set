Makale Başlığı: KEMAN ÖĞRETİMİNDE TEKE YÖRESİ TÜRKÜLERİNİN SESLENDİRİLMESİNE YÖNELİK HAZIRLANAN ALIŞTIRMA MODELİNİN UYGULAMADAKİ GÖRÜNÜMÜ
Özet: Bu çalışma ile, keman eğitimine uyarlanmış yöresel tavırlı Teke Yöresi türkülerinin doğru ve etkili seslendirilebilmesini sağlamak için keman eğitimindeki teknik ve ilkeler doğrultusunda hazırlanan alıştırmaların uygulamadaki etkililik düzeyinin belirlenmesi amaçlanmaktadır. Araştırma, bir boyutuyla durum tespitine dayalı betimsel, diğer boyutuyla ise uygulamaya yönelik tek gruplu ön test-son test deneme modelinde olup; karma desenli bir çalışma temeline dayanmaktadır. Araştırmada ilk olarak, kullanılan türküler belirlenmiş, belirlenen türkülerin özellikleri tespit edilmiştir. Türküler, aslına uygun bir şekilde keman eğitimindeki ilkelere göre düzenlenmiş ve türkülerde yer alan sağ ve sol el keman tekniklerini ortaya çıkarmaya yönelik olarak ‘İçerik Analizi’ yapılmıştır. Yapılan analize göre türküleri seslendirmeye yönelik alıştırmalar hazırlanmıştır. Araştırmanın uygulaması lisans 3 ve 4. sınıf seviyesindeki bireysel çalgısı ‘Keman’ olan 6 öğrenci ile gerçekleştirilmiştir.  Alıştırmaların etkililiğini belirlemek amacıyla öğrencilerin uygulama öncesi ve sonrası performansları puanlanmış ve ön testten son teste olan değişimin anlamlılığı için istatistiksel fark/hipotez testi kullanılmıştır. Araştırma grubundaki öğrenci sayısının (6) az olması nedeniyle nonparametrik istatistiksel yöntemler tercih edilmiştir. Bu amaçla ön test ve son test puanları ilişkili olduğu için araştırmada Wilcoxon İşaretli Sıralar Testi kullanılmıştır. Araştırmanın uygulama sonuçları incelendiğinde, birkaç alıştırma haricindeki bütün alıştırmalar ile yapılan eğitimin anlamlı ve etkili olduğu ile ilgili sonuçlara ulaşılmıştır.
Yazar isimleri: ['Hüseyin PARPUCU', 'Sadık ÖZÇELİK']
Yayın Yılı: 30 Haziran 2022
Dergi ismi: Eurasian Journal of Music and Dance
Yayın sayfa url: https://dergipark.org.tr/tr/pub/ejmd/issue/69123/1056103
Yayın pdf linki: https://dergipark.org.tr/tr/download/article-file/2185201
