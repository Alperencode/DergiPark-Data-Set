Makale Başlığı: GÖÇ YÖNETİMİNDE AKILLI KENT UYGULAMALARININ ROLÜ: AÇIK VERİ VE COĞRAFİ BİLGİ SİSTEMLERİ
Özet: Göç konusunun çok boyutlu olması, farklı sorunları ve çözümleri gündeme getirdiği gibi göç yönetimi sürecinde kentleri farklı çözümlere yöneltmiştir. Diğer bir ifade ile sorun çözücü bir göç yönetiminin kurulması ancak bilgi teknolojilerini dikkate alan, sürdürülebilir ve yenilikçi çözümleri öngören bir strateji ile gerçekleşebilir. Göç ile gelen bireylerin ihtiyaçlarına cevap verebilmek, göçe bağlı olarak ortaya çıkan altyapı, güvenlik, sosyal entegrasyon vb. sorunlarına çözüm üretebilmek için göç yönetiminin etkin ve dinamik bir yapıda olmasını ve bu konuda kentsel direncin artırılmasını zorunlu kılmaktadır. Bu çalışma, kentlerin göç yönetimini akıllı uygulamalar üzerinden ele almaktadır. Amaç, kentlerin göç karşısında etkin bir yönetim sağlanmasında bilişim teknolojilerinin iki önemli enstrümanı olarak Açık Veri ve Coğrafi Bilgi Sistemlerinin rolünün irdelenmesidir. Betimleyici yöntemle ele alınan çalışma, literatür bilgileri ve iyi uygulama örneklerinden yola çıkmaktadır. Çalışmada açık veri ve coğrafi bilgi sistemlerinin, göç yönetimi sürecinde sürdürülebilir çözümlerin sunulmasında ihtiyaç duyulan verinin üretilmesinde etkin rol üstlenmesine, karar alma süreçlerinin daha rasyonel bir hale gelmesine ve kentlerin göç karşısında dirençliliğinin artırılmasına katkı sağlayacağı öngörülmektedir. Sonuç olarak çalışma, bilişim teknolojilerinin temellerini oluşturduğu akıllı kent uygulamalarının, diğer alanlarda olduğu gibi göç yönetiminde de yenilikçi ve sürdürülebilir çözümler üreterek, kentlerin göç yönetiminde karşılaştığı sorun ve ihtiyaçlara cevap verebileceğini ve kent yönetimlerinin etkin politikalar üretebileceğini göstermektedir.
Yazar isimleri: ['Yakup BULUT', 'Muhammed Miraç ASLAN']
Yayın Yılı: 28 Kasım 2022
Dergi ismi: Dicle Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/duiibfd/issue/73541/1129085
Yayın pdf linki: https://dergipark.org.tr/tr/download/article-file/2479636
