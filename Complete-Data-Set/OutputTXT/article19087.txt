Makale Başlığı: Çin Yumuşak Gücü ve Sağlık Diplomasisi: Covid19 Pandemisi Örneği
Özet: Çin devleti 21’inci yüzyıl ile birlikte dünyada küresel düzeyde yatırım projeleri üreten bir ülke seviyesine gelmiştir. Küresel projelerin başarılı olması için proje paydaşlarının projeye ve sürece ikna olması oldukça önemlidir. Uluslararası ilişkiler literatüründe projenin başat aktörüne duyulan cazibe yumuşak güç kavramıyla açıklanmaktadır. Bu bağlamda Çin’in yumuşak gücü, literatürde üzerinde durulan konulardan biridir. Yumuşak gücün araçları oldukça çeşitlidir. Sağlık diplomasisi bunlardan sadece biridir. Çalışmada Çin’in sağlık diplomasisini kullanarak kendi yumuşak gücüne yaptığı katkılar irdelenmiştir. Covid19 pandemisi Çin devletine sağlık diplomasisini sergilemek, diğer devletlere karşı sorumluluğunu göstermek ve yumuşak gücünü artırmak adına fırsatlar sunmuştur. Bu nedenle çalışmada özellikle pandemi sürecinde Çin’in faaliyetleri incelenmiştir. İnceleme sonucunda Çin’in pandemi döneminde diğer devletlere en çok yardım eden ülke olduğu tespit edilmiştir. Faaliyetlerin Çin’in yumuşak gücüne katkısı ise diğer devletlerin Çin sağlık diplomasisine bakış açısıyla anlaşılmaya çalışılmıştır. Diğer ülke siyasilerinin Çin sağlık diplomasisine dair söylemlerinin araştırıldığı çalışmada Çin yumuşak gücünün Covid19 döneminde arttığı sonucuna varılmıştır.
Yazar isimleri: ['Emin SALİHİ', 'Kerem GÖKTEN']
Yayın Yılı: 14 Eylül 2022
Dergi ismi: Fiscaoeconomia
Yayın sayfa url: https://dergipark.org.tr/tr/pub/fsecon/issue/72567/1120748
Yayın pdf linki: https://dergipark.org.tr/tr/download/article-file/2444992
