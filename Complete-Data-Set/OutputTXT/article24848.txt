Makale Başlığı: Ortaçağda Ararat Bölgesinin En Değerli Ürünü: Kırmız
Özet: Ararat bölgesi, dönemin adıyla Ermeniye’nin önemli bir bölümünü oluşturuyordu. Bölge, Doğu-Batı ve Kuzey yönlerden kervan akışına yol vermesi,  Artaşat (Artaxata) ve Aruc gibi ticaret merkezleri ve bol miktarda ticarî ürünlerinin başta İslâm dünyası ve Bizans memleketine ihracıyla da, zenginliğini zirveye taşıyordu. Kırmız böceğinden (Kermes/Cochineal) elde edilen kırmızı boya ile boyanan eşya ve giysiler ise, bölgenin en değerli ticarî ürününü oluşturuyordu. Ermeniye’nin ilk başkenti de olan Artaşat, Kırmız yetiştiriciliği ile şöhret bulmuş, bununla övünen halk ise, hiçbir yerde böyle bir becerinin bulunmadığını, bunun kendilerine has olduğunu iddia ediyorlardı. Kırmız, bahar günlerinde Ağrı dağının eteklerinde bir tür bitkiler üzerinde görülen bir böcekti. Bol miktarda bulunduğundan bahsedilen Kırmız, bölge halkı tarafından toplanarak, farklı yöntemlerle kendisinden kırmızı boya elde ediliyordu. Solmaması ve devamlı canlı kalması nedeniyle, bununla boyanan yün dokumalar, ipek giysiler, kilimler, yastıklar, yatak çarşafları, kalpaklar âdeta paha biçilmez bir değer kazanıyordu. İslâm dünyası ve Bizans ülkesinde yüksek fiyatlarla alıcı bulan bu ürünler, Ararat bölgesi ve Ermeniye’nin tamamında zenginleşmenin ve çok yönlü gelişmelerin önünü açıyordu.
Yazar isimleri: []
Yayın Yılı: 1 Ekim 2017
Dergi ismi: Iğdır Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/ifder/issue/39372/464464
Yayın pdf linki: https://dergipark.org.tr/tr/download/article-file/543197
