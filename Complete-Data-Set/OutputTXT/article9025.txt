Makale Başlığı: Solid Organ Transplantasyonunda Sitomegalovirüs Üzerine En Etkili Makalelerin Nicel Bir Çalışması
Özet: Amaç: Bu nicel çalışmada, solid organ nakli (SOT) alıcılarında Citomegalovirüs (CMV) konusunda önceki literatür analiz edildi. Kapsamlı hedefimiz, bu alandaki yayınları keşfetmek ve araştırma noktaları belirlemekti.Gereç ve Yöntemler: Yayınları araştırmak için Web of Science (WoS) veritabanı kullanıldı. Arama stratejisi anahtar kelimeleri olarak şu terimler kullanıldı: "CMV" veya "CMV enfeksiyonu" veya "Sitomegalovirüs" ve "solid organ" veya "karaciğer" veya "hepatik" veya "pankreatik" veya "akciğer" veya "kalp" veya " nakil" veya "organ nakli". Belge türü olarak makaleler seçildi. Dahil edilen yayınların tam metin verileri WoS veri tabanından alındı. VOSviewer (versiyon 1.6.10, Leiden University, Hollanda), ilgili konudaki işbirliği ağını, vurguları ve gelecekteki eğilimleri görüntülemek için bibliyometrik çalışmayı yapmak için kullanıldı.Sonuçlar: Wos Core Collection'dan 2432 sonuca ulaşıldı. Bunların 1390'ı makaleydi. ABD (%29.928) en üst sıralamadaki ülke idi. Almanya, Japonya, İngiltere ve Fransa (%6.043) ilk 5 ülkede yer aldı. Türkiye 16. sırada yer aldı. Yayınların 1351'i (%97.194) SCI-EXPANDED dergilerinde yayınlanmıştı. İlk makale 1971 yılında yayınlanmıştı. Makalelerin 990'ı (%71.87) 2000 yılından sonra yayınlanmıştı. En fazla yayın (%4.892) 2020 yılında yayınlanmıştı.  Makalelerin H indeksi 100 idi. Toplam 45063 atıf ve makale başına ortalama 32.42 atıf yapılmıştı. Son 30 yılda atıf ve yayın sayısı artmıştı. Londra Üniversitesi en üst sıralamada yer alan kurum idi.  Makalelerin çoğu (%11,871) "Transplantation Proceedings" dergisinde yayınlanmıştı.Sonuç: Bu alandaki yayın sayısı özellikle gelişmekte olan ülkeler için oldukça düşüktür. ABD, Japonya ve Avrupa ülkeleri en fazla yayına sahip ülkelerdi.
Yazar isimleri: ['Sevil ALKAN', 'Oruç Numan GÖKÇE', 'Mustafa Serhat ŞAHİNOĞLU']
Yayın Yılı: 30 Ağustos 2022
Dergi ismi: Journal of Biotechnology and Strategic Health Research
Yayın sayfa url: https://dergipark.org.tr/tr/pub/bshr/issue/72769/1101983
Yayın pdf linki: https://dergipark.org.tr/tr/download/article-file/2368271
