Makale Başlığı: ELBİSTAN BÖLGESİNDEN ÇIKARILAN AGREGALARIN MÜHENDİSLİK ÖZELLİKLERİ VE BETON ÜRETİMİNDE KULLANILABİLİRLİĞİNİN ARAŞTIRILMASI
Özet: Beton tüm dünyada yaygın olarak kullanılan kompozit bir yapı malzemesi olarak adlandırılmaktadır. Betonun hacimsel olarak % 75 gibi yüksek bir oranını temsil eden ise agregalardır. Agregalar betonun kimyasal, fiziksel ve mekanik özelliklerini direkt olarak etkileyen malzemelerdir. Bu çalışmada Elbistan bölgesinde mevcut bulunan üç farklı agrega ocağından çıkarılan agregaların beton üretiminde kullanımının uygunluğu incelenmiştir. Agregalara birim hacim ağırlığı, özgül ağırlık deneyi, su emme oranları, metilen mavisi deneyi, organik madde oranı tayini, aşınma miktarı oranı, los angeles, granülometri eğrileri ve donma çözülme etkisine karşı dayanımları deneysel olarak belirlenmiştir. Ayrıca agregaların beton üretiminde kullanılabilirliğini belirmek amacıyla 350 kg/dm3 çimento dozajında beton numuneler üretilmiştir. Üretilen beton numunelerin 7, 28 ve 90 gün sonunda beton deneyleri gerçekleştirilmiştir. Çalışma sonucunda elde edilen veriler agrega ocaklarında çıkarılan agregaların TS 706 EN 12620 (2009) standartları içerisinde kabul edilebilir değerleri taşıdığı, beton üretiminde de kullanılabileceği kanısını taşımaktadır.
Yazar isimleri: ['Ela AVŞAROĞLU', 'Mustafa EKEN', 'Emre ESER']
Yayın Yılı: 3 Aralık 2022
Dergi ismi: Kahramanmaraş Sütçü İmam Üniversitesi Mühendislik Bilimleri Dergisi
Yayın sayfa url: http://jes.ksu.edu.tr/tr/pub/issue/73671/1082309
Yayın pdf linki: https://dergipark.org.tr/tr/download/article-file/2287752
