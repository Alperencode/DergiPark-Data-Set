Makale Başlığı: Ebü’l-Muzaffer es-Sem‘ânî’ye Göre Bağlayıcılık Açısından Hz. Peygamber'in Fiilleri
Özet: Sünnetin önemli bir kısmı, Hz. Peygamber’in (s.a.v.) uygulamaları anlamına gelen fiilî sünnet-ten ibarettir. Bu nedenle usûlcüler, bağlayıcılık açısından Hz. Peygamber’in fiilleri üzerinde önemle durmuşlardır. Fıkhî mezhepler konuyu çeşitli yönleriyle ele almış ve bağlayıcılık açısından farklı yaklaşımlar ortaya koymuşlardır. Hanefî mezhebine müntesip iken sonraları Şâfiî mezhebine geçen Ebü’l-Muzaffer es-Sem‘ânî, (öl. 489/1096) Kavâti’u’l-edille adlı eser-inde Hz. Peygamber’in fiillerini ayrıntılı olarak ele almıştır. Usûlcülerin konuya yak-laşımlarını delilleriyle ortaya koyup tahlil ve tenkit etmiş, sonra da kendi görüşünü ve ger-ekçesini zikretmiştir. Sem‘ânî, önce insan fiillerinin çeşitleri üzerinde durmuş, daha sonra Hz. Peygamber’in fiilleri konusuna değinmiştir. Onları cibillî, beşerî ve kurbî olmak üzere üçe ayırarak her birini kısaca açıklamıştır. Sem‘ânî, ibadet niteliği taşıyan fakat hükmü bilinmey-en fiillerde Hz. Peygamber’i örnek almanın ve O’na uymanın (teessî/ittibâ) vâcib olduğunu savunmuştur. Farklı ekollerin yaklaşımlarını tahlil edip kendi görüşlerini ortaya koyması açısından Sem‘ânî’nin görüşleri tahlile şayandır.
Yazar isimleri: ['Selahattin YILDIRIM']
Yayın Yılı: 30 Haziran 2022
Dergi ismi: Hadis Tetkikleri Dergisi
Yayın sayfa url: https://dergipark.org.tr/tr/pub/htd/issue/70807/1138097
Yayın pdf linki: https://dergipark.org.tr/tr/download/article-file/2516190
