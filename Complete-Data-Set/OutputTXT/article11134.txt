Makale Başlığı: Halk Şairi Ahmet Çıtak’ın Ashab-ı Kehf Mesnevisi’nin Değerler Eğitimi Yönünden İncelenmesi
Özet: Milletlerin kendine özgü değerleri olduğu ve bu değerlerle varlıklarını devam ettirdikleri, değerlerin birey ve toplum açısından önemi bilinmektedir. Değerler eğitiminde ve değerlerin gelecek nesillere aktarılmasında bireylerin yanı sıra edebiyatın da önemli rolü vardır. Değerlerin, edebi metinlerin içinde doğrudan veya örtük olarak verilmesi mümkündür. Bu çalışmada halk şairi Ahmet Çıtak’ın yazmış olduğu 224 beyitten oluşan Ashab-ı Kehf adlı mesnevi, değerler eğitimi yönünden incelenmiştir. İncelemede nitel araştırma yöntemi kullanılmış, veriler dokuman incelemesi ile elde edilmiştir. Serdar Yakar (Yakar, 2014) tarafından hazırlanan kitapta yer alan mesnevi esas alınmıştır. Yapılan incelemede elde edilen bulgularda, Ashab-ı Kehf adlı mesnevide MEB’in belirlemiş olduğu “adalet, dostluk, dürüstlük, öz denetim, sabır, saygı, sevgi, sorumluluk, vatanseverlik” değerlerine (10 kök değer) yer verildiği, mesnevide yöre halkının kullandığı sözcüklere yer verildiği gibi sonuçlara ulaşılmıştır. Elde edilen bulgulardan hareketle “Türkiye’de ve dünyada Ashab-ı Kehf’i konu alan farklı anlatımların” değerler eğitimi yönünden incelenmesi başta olmak üzere bazı önerilere yer verilmiştir.
Yazar isimleri: ['Mustafa ORHAN']
Yayın Yılı: 28 Eylül 2022
Dergi ismi: Manisa Celal Bayar Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/cbayarsos/issue/72696/1111143
Yayın pdf linki: https://dergipark.org.tr/tr/download/article-file/2405896
