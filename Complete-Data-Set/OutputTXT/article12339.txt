Makale Başlığı: BİR MESLEK YÜKSEKOKULUNDA ÖĞRENİM GÖREN BEŞİKTAŞ TARAFTARLARININ LİSANSLI ÜRÜN SATIN ALMA NEDENLERİNİN AHP YÖNTEMİ İLE İNCELENMESİ
Özet: Çalışmanın amacı profesyonel bir spor kulübü olan Beşiktaş takımı taraftarlarının lisanslı ürün satın alma nedenlerini önceliklendirmektir. Bu amaçla Niğde ilinde bir meslek yüksekokulunda öğrenim gören lisanslı ürün satın alan Beşiktaş taraftarı 20 öğrenci ile görüşülmüştür. Çalışma 2021 yılının Mayıs ayında gerçekleştirilmiştir. Lisanslı ürün satın alma nedenlerini önceliklendirmek amacıyla çok kriterli karar verme yöntemlerinden biri olan Analitik Hiyerarşi Prosesi (AHP) yöntemi kullanılmıştır. Çalışma kapsamında 3 ana kriter ve 9 alt kriterden oluşan hiyerarşik bir yapı kurulmuştur. Çalışma sonucuna göre taraftarların lisanslı ürünleri satın almalarının en öncelikli nedeni taraftarlıkla ilgili olan takıma duyulan sadakat olarak tespit edilmiştir. Bu kapsamda spor kulüpleri, lisanslı ürün üreticileri ve pazarlama uygulayıcıları uygulamaya geçirecekleri taraftarların takıma olan sadakatini artıracak farklı pazarlama uygulamaları ve stratejileri ile hem maddi hem de manevi açıdan çeşitli kazanımlar sağlayacaklardır.
Yazar isimleri: ['Hazal AKBAL']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/1099624
Yayın pdf linki: https://dergipark.org.tr/tr/download/article-file/2358328
