Makale Başlığı: Polis-Ordu İlişkileri: Uluslararası Barış Koruma Misyonları Örneği
Özet: Polis ve ordu arasındaki işlevsel ve örgütsel ayrışma modern devlet oluşumunun en önemli bileşenini oluşturmaktadır. Geleneksel olarak, polis içeride hukuk ve düzeni sağlarken, ordu devleti dış tehditlere karşı korumaktadır. Soğuk Savaş sonrasında, iç ve dış güvenlik arasında varolan ayrım bulanıklaşmaya başlamıştır. Güvenlik tehditlerinin değişen doğasına bir reaksiyon olarak polis ve ordu rolleri bu süreçte iç içe geçmeye başlamıştır. Bu çalışma, polis ve ordu kesişiminin en açık şekilde, uluslararası barış operasyonları bağlamında, uluslararası arenada gözlemlenebildiğini iddia etmektedir. Özellikle, çatışma sonrası sürecin erken aşamalarında ortaya çıkan güvenlik açığı kavramı polis-ordu rollerindeki belirsizliği anlamada kilit önemdedir. Güvenlik açığının ivedilikle doldurulması gereği ordunun kolluk işlevleri ile meşguliyetini gerektirmektedir. İşte bu çalışma, polis ve ordu etkileşiminin nasıl gerçekleştiğini uluslararası barış operasyonlarının detaylı bir incelemesi üzerinden analiz etmek, bu operasyonlarda ordunun nasıl polis görevleriyle donatıldığını incelemek ve bunun olası sonuçlarına odaklanmak niyetindedir.
Yazar isimleri: ['Ayfer GENÇ YILMAZ', 'Onur AĞKAYA']
Yayın Yılı: 29 Haziran 2022
Dergi ismi: Güvenlik Çalışmaları Dergisi
Yayın sayfa url: https://dergipark.org.tr/tr/pub/gcd/issue/70759/993676
Yayın pdf linki: https://dergipark.org.tr/tr/download/article-file/1967590
