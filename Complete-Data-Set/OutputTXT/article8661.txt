Makale Başlığı: HEMŞİRELERDE ÖRGÜTSEL SESSİZLİK DÜZEYİNİN DUYGUSAL EMEK ÜZERİNE ETKİSİNİN ARAŞTIRILMASI
Özet: Amaç: Bu çalışmada hemşirelerde örgütsel sessizlik düzeyinin duygusal emek üzerine etkisinin araştırılması amaçlanmıştır.Yöntem: Araştırmanın örneklemi %95 güven aralığında %5 hata payıyla 274 kişi olarak hesaplanmıştır. Örneklem grubunu basit tesadüfi örnekleme yöntemi ile seçilen 250 (%91.2) hemşire oluşturmuştur. İlgili kurumlardan gerekli izinler alındıktan sonra veri toplama araçları araştırmacı tarafından gönüllü katılımcılara yüz yüze görüşme tekniği kullanılarak uygulanmıştır.Bulgular: Elde edilen bulgular neticesinde hemşirelerin duygusal emek davranışı alt boyutları ile örgütsel sessizlik davranışı alt boyutları arasında; kabul edilmiş sessizlik alt boyutu ile yüzeysel davranış, derinlemesine davranış, duygusal çaba ve gerçek duyguları bastırma değişkenleri arasında pozitif yönde çok zayıf düzeyde istatistiksel olarak anlamlı bir ilişki bulunmuştur.Sonuç: Çalışmamızda hemşirelerde örgütsel sessizliğin duygusal emek üzerine pozitif etkisi ortaya konulmuştur. Örgütsel sessizlik ölçeğinin alt boyutları ve duygusal emek ölçeğinin alt boyutlarının ortalamasına baktığında, örgütsel sessizlik ölçeğinden en yüksek puanı örgüt yararına sessizlik alt boyutundan, en düşük puanı savunma amaçlı sessizlik alt boyutundan almışlardır. Hemşireler, duygusal emek ölçeğinden en yüksek puanı duygusal çaba alt boyutundan, en düşük puanı ise derinlemesine davranış alt boyutundan almışlardır. Örgütsel sessizlik ölçeğinin örgüt yararına sessizlik alt grubu ile yaş grubu arasında istatistiksel olarak anlamlı bir fark bulunmuştur (p<0.05). Yaş grubu 51 ve üzeri olanların örgüt yararına sessizlik alt grubunun ortalama değeri, yaş grubu 20-35 olanların örgüt yararına sessizlik alt grubunun ortalama değerinden anlamlı düzeyde yüksek olduğu gözlenmiştir. Meslekte 22 ve üzeri yıl çalışanların örgüt yararına sessizlik alt grubunun ortalama değeri, meslekte 0-10 yıl arası çalışanların örgüt yararına sessizlik alt grubunun ortalama değerinden anlamlı düzeyde yüksek bulunmuştur.
Yazar isimleri: ['Buket KAYA', 'Demet ÜNALAN']
Yayın Yılı: 31 Ağustos 2022
Dergi ismi: İşletme Bilimi Dergisi
Yayın sayfa url: https://dergipark.org.tr/tr/pub/jobs/issue/72429/1002586
Yayın pdf linki: https://dergipark.org.tr/tr/download/article-file/2001700
