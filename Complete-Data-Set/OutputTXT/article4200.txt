Makale Başlığı: KUR’ÂN PERSPEKTİFİNDEN TEBLÎĞ -USÛL VE KAPSAM ÜZERİNE BAZI MÜLÂHAZALAR
Özet: Akıl, irade ve muhakeme gibi özelliklerle mükerrem bir şekilde yaratılan insan, bir imtihan gayesi ile fâni âleme gönderilmiştir. Ancak o, yalnız bırakılmamış, dünya ve âhiret saadetini temin eden ilâhî ilkeleri muhtevî sahifeler ve kitaplarla desteklenmiştir. İlâhî mesaj, Hz. Muhammed (s.a.s.) ile son bulan peygamberler vasıtası ile insanlara iletilmiştir. Peygamberlerin aslî görevi Allah’tan aldıkları ilâhî emirleri doğru ve eksiksiz bir şekilde insanlara tebliğdir. Bu çerçevede son ilâhî kitabın mübelliği olan Hz. Peygamber de bu vazifeyi eksiksiz bir şekilde gerçekleştirmiştir. Pek çok konuda hayatımıza ışık tutan Kur’ân, tebliğin nasıl olması gerektiğine dair temel referans noktalarını da bize sunmaktadır. Kur’ân, tebliğ konusunda Hz. Peygamber’in, bu sorumluluğu nasıl icra edeceğine, hangi aşamalarla bunu gerçekleştireceğine, merkezden çevreye doğru nasıl bir yöntem izleyeceğine dair bir yol haritası çizmiştir. Hz. Peygamber de yirmi üç yıllık risâleti boyunca, Kur’ân’ın belirlediği yöntem çerçevesinde tebliğ görevini yerine getirmiştir. Bu makalede tebliğ ile ilgili Kur’ân’ın ortaya koyduğu temel ilkeler ve tebliğin aşamaları ele alınacak; böylece İslâm’ın muhataplara ulaştırılmasında uyulması gereken düsturların neler olduğu belirlenmeye çalışılacaktır
Yazar isimleri: ['Kerim BULADI']
Yayın Yılı: 15 Eylül 2022
Dergi ismi: Diyanet İlmi Dergi
Yayın sayfa url: https://dergipark.org.tr/tr/pub/did/issue/72787/1023797
Yayın pdf linki: https://dergipark.org.tr/tr/download/article-file/2082042
