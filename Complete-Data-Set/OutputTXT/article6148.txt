Makale Başlığı: Ağır hizmet araçları için elektromekanik disk fren denetleyicisi geliştirilmesi
Özet: Günümüzde ağır hizmet araçlarına antiblokaj fren sistemi (ABS), elektronik stabilite kontrolü (ESC) ve çekiş kontrol sistemi (TCS) gibi frenlemeye yardımcı elektronik güvenlik fonksiyonları havalı fren sistemlerine entegre edilmiştir. İleride elektrikli ağır hizmet araç sayısının artacak olması, fren sistemi mimarisinin havalı tahrikten elektromekanik tahrike geçişini kaçınılmaz kılmaktadır. Bu çalışmanın ana amacı, ağır hizmet aracı elektromekanik disk fren denetleyicisi geliştirme çalışmalarına katkı sağlamaktır. Elektromekanik frenleme sistemi dinamiklerinin araştırılması için, ölçeklendirilmiş bir deney düzeneği oluşturulmuştur. Ayrıca elektromekanik fren sistemi değişkenlerinin (motor akımı, motor açısal pozisyonu ve sıkıştırma kuvveti) toplanması için ölçüm sistemi geliştirilmiştir. Deney düzeneğine ait sistem dinamiği modeli lineer ve nonlineer sürtünme modelleri dikkate alınarak, Matlab Simulink ortamında oluşturulmuştur. Sistem değişkenlerinin belirlenmesi için deneysel ölçümler alınmıştır. Lineer ve nonlineer sistem dinamiği modelleri kullanılarak simülasyonlar gerçekleştirilmiştir. Simülasyon sonuçları deneysel ölçümlerle karşılaştırılarak, sistem dinamiği modeli doğrulanmıştır. Ağır hizmet aracı fren performansı gereksinimleri göz önünde bulundurularak, PI/PID ve kaskad PI/PID kuvvet denetleyicileri ve PID pozisyon denetleyicisi Matlab Simulink ortamında geliştirilmiştir. Sanal ortamda belirlenen denetleyici değişkenleri fiziki kontrol donanımına tanımlanarak, deneysel ölçümler alınmıştır. Kuvvet ve pozisyon denetleyicilerinin performansı, sayısal ve deneysel ölçüm sonuçları göz önünde bulundurularak değerlendirilmiştir. Kuvvet – pozisyon denetleyicisi değişim senaryosu uygulanarak, fiziksel sistem üzerinde fonksiyon testleri gerçekleştirilmiştir.
Yazar isimleri: ['İbrahim Can GÜLERYÜZ', 'Özgün BAŞER']
Yayın Yılı: 7 Ekim 2022
Dergi ismi: Gazi Üniversitesi Mühendislik Mimarlık Fakültesi Dergisi
Yayın sayfa url: https://dergipark.org.tr/tr/pub/gazimmfd/issue/72928/1004406
Yayın pdf linki: https://dergipark.org.tr/tr/download/article-file/2008642
