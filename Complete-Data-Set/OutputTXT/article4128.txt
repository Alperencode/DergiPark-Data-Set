Makale Başlığı: İbn Cebirol’ün John Duns Scotus’un Metafiziğine Etkisi
Özet: On birinci yüzyılda Endülüs’te yaşamış olan Yahudi filozof İbn Cebirol’ün özgün felsefesinin başlıca özellikleri Yenbû’u’l-Hayât adlı eserinde bulunmaktadır. On ikinci yüzyılda söz konusu eser Fons vitae adıyla Latinceye tercüme edilmesiyle birlikte Skolastik düşüncede geleneğinde yer alan pek çok filozofu düşünsel anlamda etkilemiştir. İbn Cebirol’ün bu eserindeki düşüncelerini genel hatlarını irdelemek ve söz konusu düşüncelerin Skolastik düşüncenin önemli isimlerinden birisi olan John Duns Scotus’u hangi yönlerden etkilendiğini saptamak bu çalışmanın amacını oluşturmaktadır. Bu bağlamda her iki düşünürün de metafizik hakkındaki temel düşünceleri irdelenmiştir. Bu irdelemenin sonucunda John Duns Scotus’un gayri cismanî madde, suretlerin çokluğu ve ilahî irade hakkında serdettiği görüşlerde belli açılardan İbn Cebirol’den etkilendiği saptanmıştır.
Yazar isimleri: ['Fırat ÇELEBİ']
Yayın Yılı: 30 Eylül 2022
Dergi ismi: Dinbilimleri Akademik Araştırma Dergisi
Yayın sayfa url: https://dergipark.org.tr/tr/pub/daad/issue/72790/1118045
Yayın pdf linki: https://dergipark.org.tr/tr/download/article-file/2433936
