Makale Başlığı: Lisansüstü Eğitim Yapılmamasının Nedenleri ve Üniversitelerden Beklentiler: Bir Fenomenoloji Çalışması
Özet: Bu araştırmanın amacı, lisansüstü eğitim yapılmamasının nedenlerini ve lisansüstü eğitime ilişkin üniversitelerden beklentileri belirlemektir. Bu çalışma nitel araştırma yöntemini esas alan, olgubilim (fenomenoloji) araştırmasıdır. Araştırmanın çalışma grubunu, 2019-2020 eğitim öğretim yılında Ankara il merkezindeki resmi ilkokullarda görevli lisans mezunu 21 öğretmen oluşturmaktadır. Araştırmada kullanılan veri toplama aracı araştırmacı tarafından geliştirilmiştir. Bu çalışmada, “görüşme-standartlaştırılmış açık uçlu görüşme” tarzı kullanılmıştır. Araştırmada kullanılan ölçme aracı, örneklem kapsamındaki okullara gidilerek, 2019-2020 eğitim öğretim yılı 2-6 Aralık 2019 tarihleri arasında uygulanmıştır. Verilerin çözümlenmesinde betimsel analiz tekniği kullanılmıştır. Araştırma sonuçları incelendiğinde; öğretmenlerin lisansüstü eğitim yapmamalarının önündeki en büyük engel olarak zaman sorunu görülmektedir. Çalışan kesim arasında yer alan öğretmenlerin lisansüstü eğitimden faydalanabilmeleri için zaman ve imkânların oluşturulması için üniversiteler ve Millî Eğitim Bakanlığı’nın işbirliğiyle yasal ve destekleyici düzenlemeler yapılabilir. Ayrıca sonuçlar incelendiğinde; öğretmenler üniversitelerden, mesleki anlamda daha yeterli olabilmek için lisansüstü eğitimin özellikle daha nitelikli ve mesleğe katkı sağlayacak bir biçimde yapılmasını beklemektedir.
Yazar isimleri: ['Muhammet İbrahim AKYÜREK']
Yayın Yılı: 1 Haziran 2022
Dergi ismi: Uluslararası Temel Eğitim Çalışmaları Dergisi
Yayın sayfa url: https://dergipark.org.tr/tr/pub/ijpes/issue/70020/913931
Yayın pdf linki: https://dergipark.org.tr/tr/download/article-file/1700657
