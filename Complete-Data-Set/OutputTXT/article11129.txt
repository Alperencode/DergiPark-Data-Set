Makale Başlığı: Örgütlerde Mizah Kullanımına Genel Bir Bakış: Web of Science Veri Tabanına Dayalı Bibliyometrik Bir Analiz
Özet: Bu çalışmada bibliyometrik analiz yöntemi ile yönetim disiplini bağlamında örgütlerde mizah kullanımının tarihsel gelişimini belirlemek ve gelecekte bu alanda çalışma yapanlara kavramsal bir çerçeve oluşturarak yol gösterici olmak amaçlanmıştır. Bu amaç doğrultusunda, Web of Science veri tabanında yayımlanmış ve farklı endekslerde taranan örgütlerde mizah kullanımıyla ilgili 2022 yılına kadar yayımlanan makaleler bibliyometrik yöntemle analiz edilmiştir. Anahtar kelime, özet ve başlık alanlarında yönetim alanına odaklanan 306 makale incelenmiştir. Araştırma amacı doğrultusunda oluşturulan soruları yanıtlamak amacıyla çeşitli üretkenlik göstergeleri incelenmiş ve bibliyometrik analiz kapsamında atıf analizi, ortak atıf ve ortak kelime analizi yapılmıştır. Sonuç olarak,örgütlerde mizah kullanımına ilişkin çalışmalara yönelik yönetim alanında ilginin son 15 yılda artış gösterdiği bulunmuştur. Türkiye kaynaklı yayın sayısının 4 olması, örgütlerde mizah kullanımına ilişkin alanın ülkemizde gelişmeye açık olduğunun bir göstergesi olarak değerlendirilebilir. Sosyal medya, liderin mizah kullanımı, iş yerinde eğlence, statü ve içerik analizi konularının “örgütlerde mizah kullanımı” alanında güncel konular olduğu da tespit edilmiştir.
Yazar isimleri: ['Hilmiye TÜRESİN TETİK']
Yayın Yılı: 28 Eylül 2022
Dergi ismi: Manisa Celal Bayar Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/cbayarsos/issue/72696/1097314
Yayın pdf linki: https://dergipark.org.tr/tr/download/article-file/2348143
