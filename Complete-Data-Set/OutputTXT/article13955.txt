Makale Başlığı: Yerellikten Uluslararasına Geçiş Yolculuğu: Olcartur Seyahat Acentası Mersin Kenti
Özet: Bu çalışmada, örnek olay incelemesi kapsamında Mersin kentinde faaliyet gösteren Olcartur Seyahat acentası seçilmiştir. Araştırmanın amacı; yerel küçük bir seyahat acentasının turizm sektöründeki birçok krize rağmen, uluslararası başarı kazanma yolculuğunu araştırmaktır. Çalışma nitel araştırma deseninde hazırlanmış bir örnek olay incelemesidir. Araştırmada gözlem ve görüşme tekniklerinden yararlanılmıştır. Bu amaçla kapalı uçlu sorular hazırlanmış ve yanıtları değerlendirilmiştir. Örnek olay çalışmasının amacı; Olcartur seyahat acentasının uluslararası saygınlığa sahip turizm seyahat işletmesi olma yolculuğunu araştırmak ve başarı sırlarını turizm alan yazınına ve yeni nesil turizm girişimcilerine kazandırmaktır. Seyahat işletmesinin tespit edilen başarı sırları şunlardır:  Uluslararası teknolojik ve sosyal gelişmeler yakından takip edilmiş ve işletmeye uyarlanmıştır. Turizm paydaşları ile eşgüdümlü çalışılmış, kurumsal sorumluluklar alınmıştır. Numan Olcar Ticaret ve Sanayi Odası, Kent Konseyi gibi çeşitli Sivil Toplum Kuruluşlarında gönüllü aktif görev almış ve turizmin geliştirilmesinde liderlik rolü üstlenmiştir. Numan Olcar Mersin kentinin turizmde zayıf yönlerinin güçlendirilmesi için tüm kurum ve kuruluşların birlikte hareket etmesi gerekliliğine inanmıştır. Kurumsal sorumluluk anlayışı ile uzun yıllar pek çok sivil toplum örgütünün yöneticiliğini yürütmüştür. Bu çalışmalara ek olarak,  Mersin Halkı ve turistlerin seyahatlerini kolaylaştırmak için kara ve havayolu ulaşımında uygun fiyat ve kaliteli hizmet sunumu başlatmıştır. Böylece, Mersinlilerin diğer illere seyahat etmesini kolaylaştırıp, ulaştırma işletmelerine olan talebi artırmıştır. Yerel bir acenta olarak Mersin kentinde kurulan Olcartur seyahat acentası günümüzde Türkiye’nin İstanbul gibi önemli turizm kentleri ile sahil kasabalarında şubeler açmış uluslararası tanınırlığa sahip saygın bir turizm seyahat acentası olmuştur.
Yazar isimleri: ['Uysal YENİPINAR']
Yayın Yılı: 25 Ağustos 2022
Dergi ismi: Seyahat ve Otel İşletmeciliği Dergisi
Yayın sayfa url: https://dergipark.org.tr/tr/pub/soid/issue/72226/1102339
Yayın pdf linki: https://dergipark.org.tr/tr/download/article-file/2369681
