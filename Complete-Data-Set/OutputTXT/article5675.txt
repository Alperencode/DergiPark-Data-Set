Makale Başlığı: Covid-19 Pandemisi Süresince Gerçekleştirilen Uzaktan Eğitim Faaliyetlerinin Fen Bilgisi Öğretmen Adaylarının Teknolojik Pedagojik Alan Bilgisi Özyeterliklerine Etkisi
Özet: Bu çalışmanın amacı Covid-19 pandemisi süresince gerçekleştirilen uzaktan eğitim faaliyetlerinin fen bilgisi öğretmen adaylarının Teknolojik Pedagojik Alan Bilgisi (TPAB) özyeterlik düzeylerine etkisini incelemektir. Araştırmada nicel araştırma yaklaşımlarından zayıf deneysel yöntem kullanılmıştır. Bu yöntemin “ön test-son test tek gruplu deseni” araştırmanın modelini oluşturmaktadır. Araştırmanın örneklemini Ege Bölgesinde bir üniversitenin eğitim fakültesi fen bilgisi öğretmenliği bilim dalında öğrenim görmekte olan öğretmen adayları oluşturmaktır. Çalışmada veriler 5’li likert tipinde 47 maddeden oluşan TPAB ölçeği ile toplanmıştır. Öğretmen adaylarına uzaktan eğitim süreci öncesi, uzaktan eğitim süreci esnasında ve uzaktan eğitim süreci sonrası olmak üzere TPAB ölçeği ön test son test olarak üç kez uygulanmıştır. Elde edilen veriler tekrarlanan ölçümler arasında istatiksel olarak anlamlı fark olup olmadığını test etmek amacıyla Friedman testi uygulanarak analiz edilmiştir. Araştırma sonucunda öğretmen adaylarının uzaktan eğitim süreci sonunda TPAB öz-yeterlilik düzeylerinin uzaktan eğitim süresi esnasında azaldığı uzaktan eğitim sonrası arttığı görülmektedir.
Yazar isimleri: ['Fatma TASKIN EKICI', 'Fatih DERELİ']
Yayın Yılı: 30 Eylül 2022
Dergi ismi: Fen Matematik Girişimcilik ve Teknoloji Eğitimi Dergisi
Yayın sayfa url: https://dergipark.org.tr/tr/pub/fmgted/issue/72834/1116730
Yayın pdf linki: https://dergipark.org.tr/tr/download/article-file/2428044
