Makale Başlığı: Çocukluk Döneminde Vejetaryen Beslenme Güvenli mi?
Özet: Vejetaryenlik, et ve balık dahil olmak üzere tüm hayvan etlerinin diyetten dışlanması ile karakterize edilmektedir. Vegan diyet ise daha kısıtlı olup süt ürünleri ve yumurta dahil olmak üzere tüm hayvansal kaynaklı gıdalar dışlanmaktadır. Vejetaryen diyetlerin yaşamın tüm aşamalarında ve özellikle hızlı büyüme döneminde uygun olup/ olmadığı konusu sıklıkla sorgulanmaktadır. Gebelik ve emziklilik döneminde beslenme, yaşam boyu hastalık riskinin önemli bir belirleyicisi olduğu için potansiyel olarak değiştirilebilir bir risk faktörüdür. Bu nedenle, gebelikte ve emzirme döneminde annelerin yeterli ve dengeli beslenmeye teşvik edilmesi büyük önem taşımaktadır. Bebeklik, çocukluk ve ergenlik kritik dönemler olup, bu dönemlerde beslenme gereksinimlerinin karşılanması çok önemli hale gelmektedir. Vejetaryen ve vegan çocuklar n-3 yağ asitleri, B12 vitamini, D vitamini, kalsiyum, demir ve çinko gibi bazı besin ögesi eksiklikleri ile karşı karşıya olabilir. Ayrıca, bu dönemde edinilen beslenme alışkanlıkları ve beslenme düzeni, yaşamın ilerleyen dönemlerinde hastalık riskini etkileyebilmektedir. Vejetaryen beslenmenin çocuklar üzerindeki etkisini araştıran çalışmaların çoğu güncelliğini kaybetmiştir. Çocuklukta vejetaryen diyetlerinin güvenliği konusunda pek çok tartışma söz konusu olup yeterli uzunlamasına çalışma bulunmamaktadır. Bu derleme, çocuklarda vejetaryen diyetlerin etkilerine ve sağlık üzerindeki sonuçlarına odaklanmaktadır.
Yazar isimleri: ['Aslı YİĞİT', 'Gülhan SAMUR']
Yayın Yılı: 20 Aralık 2022
Dergi ismi: Süleyman Demirel Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/sdusbed/issue/73442/1109723
Yayın pdf linki: https://dergipark.org.tr/tr/download/article-file/2400205
