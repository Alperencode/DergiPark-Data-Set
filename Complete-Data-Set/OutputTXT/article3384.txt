Makale Başlığı: İstanbul Üniversitesi Coğrafya Dergisi’nin Bibliyometrik Analizi
Özet: Bu çalışmada İstanbul Üniversitesi Coğrafya Dergisinin bibliyometrik analizi yapılmıştır. İlk etapta İstanbul Üniversitesi coğrafya dergisinin internet sitesinden her bir makalenin ismi, yazar ya da yazarları, makalenin adı, yayımlandığı yıl ve yayımlandığı sayı gibi bilgilere ulaşılmıştır. Elde edilen bibliyografik verilerden hareketle dergide yayımlanmış olan makalelere Google Akademik veri tabanında yapılmış olan atıflar incelenmiş ve analiz edilmiştir. Ulaşılan verilerin görselleştirilmesi ve analizi için Arcgis 10.1.4 ve VOSviewer paket programları kullanılmıştır. Bahsi geçen programlar aracılığı ile Coğrafya Dergisi’nde yayımlanan çalışmaların makale analizi, yazar analizi, kurum analizi, konu analizi, çalışılan sahaların dağılımı ve atıf analizleri yapılmıştır. Bu çalışmalar sonucunda dergide son yıllarda makale sayısının ve birden çok yazarlı çalışmaların arttığı ve yazarların kurumsal bazda çeşitlendiği görülmektedir. Dergiye 79 farklı kuruma mensup 253 yazar destek vermiştir. Kurumlar arasında 66 adet farklı üniversite ve enstitü ile yükseköğretim kurumlarının ön plana çıktığı tespit edilmiştir. Dergide yayımlanan makalelere yapılan toplam atıf 2229’dur. Google Akademik veri tabanına yansıyan atıfların önemli bir kısmı 2000’li yıllarda yapılmıştır. Dergiye atıf yapan çalışmaların yarısından fazlası başta Türk Coğrafya Dergisi olmak üzere çeşitli dergilerde yayımlanmış makalelerden yapılmıştır. Dergide çalışılan konular arasında jeomorfoloji, bitki ve taşkın konularının ön plana çıktığı, İstanbul, Kastamonu, Muğla ve Antalya İlleri dâhilindeki sahaların diğer sahalara göre daha fazla çalışıldığı tespit edilmiştir.
Yazar isimleri: ['Mustafa KAHRAMAN']
Yayın Yılı: 8 Temmuz 2022
Dergi ismi: Coğrafya Dergisi
Yayın sayfa url: https://dergipark.org.tr/tr/pub/iucografya/issue/71353/1057635
Yayın pdf linki: https://dergipark.org.tr/tr/download/article-file/2191240
