Makale Başlığı: Lactobacillus Cinsi Bakteriler Tarafından Üretilen Biyosürfektanların Anti-Biyofilm ve Anti-Mikrobiyal Aktivitelerinin Belirlenmesi
Özet: Öz Bu çalışmada, 20 Lactobacillus sp. tarafından üretilen biyosürfektanlar ile Staphylococcus aureus suşlarının biyofilm oluşumunun engellemesi ve/veya azaltılması ve antimikrobiyal aktivitelerinin belirlenmesi amaçlanmıştır. Öncelikle 52 S. aureus suşlarının Kongo Kırmızısı katı besi yerinde biyofilm yapma yetenekleri nitel olarak belirlenmiştir. Bakterilerin Kongo Kırmızısı katı besi yerinde siyah renkte koloniler oluşturması biyofilm pozitif, pembemsi renkte koloniler oluşturması ise biyofilm negatif olarak değerlendirilmiştir. 52 S. aureus suş arasından sadece yedisinin (26, 36, 38, 43, 55, 56, 60) çok kuvvetli (+++) biyofilm oluşturma yeteneğine sahip olduğu belirlenmiş ve çalışmalarda bu bakteriler kullanılmıştır. 20 Lactobacillus sp. suş arasından sekizinin (Lactobacillus acidophilus BAZ 22, L. acidophilus BAZ 51, L. acidophilus BAZ 61, L. brevis YG 7, L. rhamnosus MP 1, L. rhamnosus BAZ 78, Limosilactobacillus fermentum FKK 3 ve L. fermentum LB 16) ürettiği biyosürfektan yedi S. aureus suşun oluşturduğu biyofilmi %0,90-%80,60 arasında değişen oranlarda engellemiştir. En fazla engelleyici etki %80,60 oranı ile S. aureus 26 suşuna karşı L. rhamnosus MP1 suşunun ürettiği biyosürfektanda gözlemlenmiştir. Ancak yapılan çalışmada, laktobasiller tarafından üretilen biyosürfektanların S. aureus’lara karşı anti-mikrobiyal aktivite göstermediği belirlenmiştir.
Yazar isimleri: ['Feride EFE', 'Zehranur YUKSEKDAG', 'Berat ÇINAR ACAR']
Yayın Yılı: 25 Kasım 2022
Dergi ismi: Gazi Üniversitesi Fen Fakültesi Dergisi
Yayın sayfa url: https://dergipark.org.tr/tr/pub/guffd/issue/73526/1210045
Yayın pdf linki: https://dergipark.org.tr/tr/download/article-file/2794299
