Makale Başlığı: SURİYELİ ÖĞRENCİLERİN TÜRKÇE ÖĞRETMENLERİNE İLİŞKİN METAFORİK ALGILARI
Özet: Öz: Ülkemizdeki geçici barınma merkezlerinde, Suriyeli öğrencilerin eğitim hayatına devam edebilmeleri için oluşturulan okullarda büyük oranda Türk öğretmenler çalışmakta ve oradaki öğrencilere Türkçe öğretmektedirler. Bu araştırmanın amacı da Türkçe öğrenen Suriyeli öğrencilerin Türkçe öğretmenine ilişkin algılarını metaforlar aracılığıyla ortaya çıkarmaktır. Bu nedenle Adana ili Sarıçam ilçesinde yer alan “Sarıçam Geçici Barınma Merkezi”ndeki ortaokullarda öğrenim gören Suriyeli öğrencilerden “Türkçe öğretmeni … gibidir, çünkü…” cümlesindeki boşlukları doldurmaları istenerek araştırmanın verileri elde edilmiştir. Araştırma sonucunda 89 metafor elde edilmiş ve Suriyeli öğrencilerin % 96’62’sinin olumlu, %3,38’inin ise olumsuz metaforlar geliştirdiği tespit edilmiştir. Ayrıca Suriyeli öğrencilerin Türkçe öğretmenlerine ilişkin geliştirdikleri metaforlar neticesinde yol gösterici, bilgilendirici ve öğretici, rahatlatıcı, değerli, özverili, iyi niyetli, sert mizaçlı ve belirsiz kategorileri oluşturulmuştur. Anahtar kelimeler: Türkçe öğretmeni, Türkçe, Suriyeli öğrenciler, metafor, algı.
Yazar isimleri: ['Ali YİĞİT']
Yayın Yılı: 20 Ocak 2021
Dergi ismi: Hacettepe Üniversitesi Yabancı Dil Olarak Türkçe Araştırmaları Dergisi
Yayın sayfa url: https://dergipark.org.tr/tr/pub/huydotad/issue/59863/708368
Yayın pdf linki: https://dergipark.org.tr/tr/download/article-file/1019274
