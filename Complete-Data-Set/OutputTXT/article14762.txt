Makale Başlığı: Mustafa Kırışman, Birinci Dünya Savaşı’nda Osmanlı Devleti ve Fransız Kamuoyu
Özet: Dr. Mustafa Kırışman’ın kaleme aldığı “Birinci Dünya Savaşı’nda Osmanlı Devleti ve Fransız Kamuoyu” başlıklı kitap, Birinci Dünya Savaşı araştırmalarına yeni bir bakış açısı kazandırmaktadır. Yazarın doktora tezinin gözden geçirilmesiyle ortaya çıkan bu eserde, 1914-1918 yılları arasında Fransız kamuoyunun Osmanlı Devleti’ni nasıl algıladığı ortaya konulmaktadır. Kitabın temel kaynağını Fransız basını oluşturmakla birlikte, kullanılan diğer kaynakların çeşitliliği çalışmanın değerini arttırmıştır. Çalışmada kullanılan Fransız süreli yayınlarının sayısı yirmi birdir. Yazar, bu gazete ve dergilerin önemli bir kısmına Gallica isimli veri tabanından ulaşmıştır. Ancak sadece dijital kaynakları kullanmakla yetinmeyerek Fransa Milli Kütüphanesi’nde araştırmalar yapmıştır. Yazar kaynak olarak kullandığı gazetelerle ilgili “Basın her zaman olayları doğru ve eksiksiz bir şekilde vermeyebilir. Bunda, devletin uyguladığı sansürün payı olduğu gibi, gazetelerin siyasal veya mezhepsel eğilimlerinin de etkisi vardır” değerlendirmesini yapmıştır. Bu bilinçle yola çıkıldığı için yapılan değerlendirmeler ve yorumlar oldukça niteliklidir.
Yazar isimleri: ['Murat KAYA']
Yayın Yılı: 13 Eylül 2022
Dergi ismi: Tarih ve Günce
Yayın sayfa url: https://dergipark.org.tr/tr/pub/tarihvegunce/issue/72558/1174296
Yayın pdf linki: https://dergipark.org.tr/tr/download/article-file/2646541
