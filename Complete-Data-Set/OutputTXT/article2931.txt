Makale Başlığı: Derin Öğrenme Modellerinin Doğruluk, Süre ve Boyut Temelli Ödünleşme Değerlendirmesi
Özet: Makine öğrenmesi ve özellikle derin öğrenme modellerinin gerçek-zamanlı saha uygulamalarında operasyona alınması için üç ana kriterin aynı anda optimizasyonu gerekmektedir. Bunlar modelin tahmin doğruluğu, eğitim-test süreleri ile dosya boyutu olup ilgili çalışmalarda sadece iki kriter (örnek: doğruluk-süre) beraber göz önüne alınmıştır. Ancak, modellerin tahmin doğruluğunu artırmak için oluşturulan derin sinir ağlarının (DSA) eğitim süresi ve boyutunu artırdığı, boyutunu küçültmek için yapılan çalışmaların ise doğruluğunu düşürdüğü gözlemlenmiştir. Bu üç kriter arasında bir ödünleşme yapılması gerekmektedir.Farklı optimizasyon tekniklerinin modelin performansına etkisini göstermek için, bu makalede DSA araştırma alanında sıklıkla kullanılan ResNet50, ResNet101, VGG16, VGG19 ve EfficientNet ön-eğitimli modellerini CIFAR10, CIFAR100 görsel veri kümeleriyle test ettik. Google Colab Pro ve Tensorflow sistemi üzerinde yaptığımız başarım çalışmalardan elde edilen önemli sonuçların arasında ağırlık quantizasyonun çok-boyutlu optimizasyonunda şu ana kadarki en başarılı teknik olduğu, ağırlık kümeleme ve transfer öğrenimi tekniklerinin ise ancak 2-boyutta fayda sağladıkları söylenebilir. Çalışmamızda ayrıca, literatürde ilk defa DSA’lar için bir operasyonel skor ve modelden-modele katman aktarımı metodunu tasarlayıp, sınadık. Oluşturulan çerçevenin, yeni geliştirilen DSA modellerinin operasyona sokulmadan önce çok-boyutlu değerlendirilebilmeleri için bir referans teşkil etmesi umuyoruz. 
Yazar isimleri: ['İsmail ARI']
Yayın Yılı: 31 Ekim 2022
Dergi ismi: Bilişim Teknolojileri Dergisi
Yayın sayfa url: https://dergipark.org.tr/tr/pub/gazibtd/issue/73288/976711
Yayın pdf linki: https://dergipark.org.tr/tr/download/article-file/1900695
