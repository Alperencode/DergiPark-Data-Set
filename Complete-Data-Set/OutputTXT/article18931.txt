Makale Başlığı: Romanların İktisadi Yetkinliği: Ahmet Hamdi Tanpınar’ın Huzur Adlı Romanını Sabri Ülgener’in Fikirleri Üzerinden Okumak
Özet: Pozitif bilimle uğraşan insanlar, edebiyatçıları genelde hayalperest ve gerçekdışı olmakla yargılarlar. Edebiyatçılar ise pozitivist bilim adamlarını, ruhlarından arınmış, materyalizm sığlığında boğulmuş bir güruh olarak kabul ederler. Her iki bakış açısının, doğru kabul edileceği noktalar olmakla birlikte, bu farklı iki dünyanın insanlarının ittifak edecekleri noktaların bulunabileceği ihtimal dâhilindedir. Sonuç olarak amaç, hayatın sırlarını açığa çıkarmak ise sınırları olan bu hayatın bir noktasında buluşacaklardır. Özellikle iktisat gibi bir sosyal bilim ile edebi bir eserin kesiştiği alanları keşfetmek, bu iki farklı bakış açısının, aynı mevzu üzerinde alternatif olmaktan ziyade tamamlayıcı bir tavır takınacağı mantıktan uzak değildir. Bir taraftan maddeyi tarif ederken diğer taraftan manayı anlamaya çalışmak bir bütünlük oluşturacaktır. Bu bütünlüklü çalışma problemlerin anlaşılmasında ve çözümünde rehberlik edecektir. Bu çalışma, bu noktada bir rehber olmak iddiasında olmaktan ziyade bir ilham oluşturma gayesiyle ele alınmıştır. Bir iktisatçı olan Sabri Ülgener’in fikirleri üzerinden Ahmet Hamdi Tanpınar’ın Huzur isimli romanında, iktisadi keşifler yapılarak Türk toplumunun kronik ekonomik sorunları çözümlenmeye çalışılacaktır
Yazar isimleri: ['Mustafa Ercan KILIÇ']
Yayın Yılı: 31 Ağustos 2022
Dergi ismi: Ekonomi İşletme ve Maliye Araştırmaları Dergisi
Yayın sayfa url: https://dergipark.org.tr/tr/pub/ekimad/issue/72378/1137454
Yayın pdf linki: https://dergipark.org.tr/tr/download/article-file/2513725
