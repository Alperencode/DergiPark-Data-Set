Makale Başlığı: Anadolu Lisesi Öğrencilerinin “Müzik Dinlemek” Ve “Şarkı Söylemek” Kavramlarına İlişkin Algıları: Metafor Analizi
Özet: Müzik; insanoğlu var olduğundan bu yana olduğu düşünülen, duygularımıza, sevinçlerimize, hüzünlerimize tercüman olan vazgeçilmez bir sanat dalıdır. Müzik dinlemek herkes için vazgeçilmez bir unsur olarak düşünülse de şarkı söylemek kişiden kişiye değişiklik gösterebilir. Bu araştırmanın amacı, Anadolu lisesi öğrencilerinin müzik dinlemek ve şarkı söylemek kavramlarına ilişkin algılarını incelemek olarak belirlenmiştir. Öğrencilerin algıları metaforlar aracılığıyla incelenecektir. Araştırma betimsel bir çalışma olup, nitel araştırma yöntemlerinden, literatür tarama ve görüşme yöntemi kullanılmıştır. Elde edilen bu metaforların analizinde içerik analizi yöntemi kullanılmıştır. Çalışma grubunu Burhaniye Anadolu Lisesinde okumakta olan 150 öğrenci oluşturmaktadır. Elde edilen veriler sonucunda “müzik dinlemek” kavramına ilişkin 77, “şarkı söylemek kavramına ilişkin 89 geçerli metafor elde edilmiştir. Bu metaforların ortak yönleri ilişkilendirilerek, her kavram için 5 farklı kavramsal kategori belirlenmiştir. Kategorilerin, öğrencilerin cinsiyet, yaş ve sınıf düzeyine göre farklılığını ölçmek için pearson ki kare testi uygulanmış ve sonucunda anlamlı bir farklılık bulunmadığı ortaya çıkmıştır.
Yazar isimleri: ['Elvan KARAKOÇ', 'Hakan ARYOL']
Yayın Yılı: 2 Ağustos 2022
Dergi ismi: IBAD Sosyal Bilimler Dergisi
Yayın sayfa url: https://dergipark.org.tr/tr/pub/ibad/issue/64491/993181
Yayın pdf linki: https://dergipark.org.tr/tr/download/article-file/1965434
