Makale Başlığı: Farklı Radyoterapi Teknikleri İle Meme Işınlamalarında Alan Dışı Dozların TLD İle Dozimetrik Olarak İncelenmesi
Özet: ÖzAmaç: Bu çalışmada meme kanseri nedeniyle radyoterapi alan gerçek hastayı taklit eden bir fantom üzerinde farklı organlarda absorbe edilen doz araştırılmıştır. Farklı organlardaki ortalama doz için tedavi planlama sistemi (TPS) ve termolüminesans dozimetre (TLD) doz ölçümleri karşılaştırılmıştır.Gereç ve Yöntemler: Alderson kadın rando fantom üzerinde sol meme dokusu hedef tedavi hacmi olarak seçildi. Varian DHX cihazında farklı tedavi teknikleri ile yapılmış uygulamalara özel tedavi planları belirlendi (3DCRT, 5 Alan- IMRT, 7 Alan- IMRT). Fantomda belirlenen hacim içindeki yerlere TLD-100 dozimetreleri yerleştirildikten sonra ışınlandı. Daha sonra her bir teknik için elde edilen doz ölçümleri TPS dozları ile karşılaştırıldı.Bulgular: 3DCRT, 5 Alan- IMRT ve 7 Alan- IMRT tekniklerinde planlanan hedef volümün (PTV) ortalama doz değeri için TPS dozları ve TLD dozları arasındaki istatistiksel anlamlılık sırasıyla, p=0.042, p=0.002 ve p=0.030 olarak bulunmuştur. Tiroid’in ortalama dozunda IMRT tekniği ile yapılan planlarda TPS ve TLD dozları arasındaki farkın arttığı görülmüştür. Fetüs dozları incelendiğinde TPS ile doz saptanmazken TLD ile ortalama fetüs dozu 3.13-16.87 cGy olarak bulunmuştur. Ayrıca parotis dozları incelendiğinde TPS ile doz saptanmazken TLD ile ortalama parotis dozu 10.37- 57.75 cGy olarak ölçülmüştür.Sonuç: TPS’in 8 cm’den uzak mesafelerde organ dozlarını tahmin etmede başarısız olduğu söylenebilir. Meme radyoterapisinde 3DCRT tedavi tekniğinin tercih edilmesi daha avantajlı olacaktır.Anahtar Kelimeler: Termolüminesans dozimetre, Meme radyoterapi, Alan dışı doz
Yazar isimleri: []
Yayın Yılı: 1 Eylül 2022
Dergi ismi: Akdeniz Tıp Dergisi
Yayın sayfa url: https://dergipark.org.tr/tr/pub/akd/issue/71300/1059073
Yayın pdf linki: https://dergipark.org.tr/tr/download/article-file/2197025
