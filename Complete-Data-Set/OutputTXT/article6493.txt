Makale Başlığı: Âişe’nin Hadîs Rivâyeti ve Tenkîtindeki Rolü
Özet: Bu makale, Hazreti Âişe’nin hadîs ilmindeki rolünü ele almaktadır. Hazreti Âişe, Hazreti Peygamber’in eşlerinden en genç olanıdır ve uzun süre boyunca ona eşlik etmiştir. Hz. Peygamber’in hayatının her ince ayrıntısını koruyabilen keskin hafızasıyla sahabe içinde öne çıkmış ve müksirûn arasında önemli ve seçkin bir konuma sahip olmuştur. O, sahabe ve tabiîn için her zaman birinci dereceden önemli bir kaynak olması nedeniyle hadîs rivâyetinde merkezî bir rol oynamıştır. Onun rivâyetleri üzerinde yapılan titiz incelemeler, onun aktardığı hadîslerin diğer râvîlerin rivâyetlerinde nadiren bulunan bilgileri içerdiği sonucunu göstermektedir. O sadece bir râvî değil, aynı zamanda döneminin büyük bir müfessiri, muhaddisi ve fakîhiydi. Sahabe, bir hadîsi araştırmak ve tasdik etmek, bir âyetin tefsîrini ve İslâmî bir hükmün izahını öğrenmek için onu ziyaret ediyorlardı. Dahası, Hazreti Âişe, sahabenin Hazreti Peygamber’e isnad ettikleri rivâyetleri de ilmî bir yöntemle eleştirmiştir. Eleştirileri hakkında yapılan ayrıntılı incelemeler, ona bir rivâyet ulaştığında veya bir hadisin sıhhati sorulduğunda, onu Kur’ân-ı Kerîm’e, sahih hadislere, tarihi gerçeklere ve aklî kıyasa arz ettiğini göstermektedir. Nakledilen hadîsler, bu kıstaslardan birine ters düştüğünde o, bu konudaki endişesini göstermekte ve bu çalışmada açıklayıcı örneklerle tartışıldığı gibi, râvînin anlayışını veya hafızasını sorgulamaktaydı.
Yazar isimleri: ['Alam KHAN']
Yayın Yılı: 17 Temmuz 2022
Dergi ismi: Gümüşhane Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/gifad/issue/71277/1070483
Yayın pdf linki: https://dergipark.org.tr/tr/download/article-file/2241940
