Makale Başlığı: BIST 100’DE FAALİYET GÖSTEREN FİRMALARIN ULUSLARARASI VEYA GRUP OLUP OLMAMASINA GÖRE YAPTIKLARI YATIRIMLARIN FİRMA PERFORMANSI ÜZERİNDEKİ ETKİSİ
Özet: Bu çalışma, Borsa İstanbul’da imalat sektöründe faaliyet gösteren 33 adet firmanın piyasa yavaşlamalarında ve genişlemelerinde yapmış oldukları yatırımların firma performansı üzerindeki etkileri sektörel bazda firmaların grup ve uluslararası olup olmamalarına göre ayrıştırılarak incelenmiştir. Bu amaçla 2000-2021 yılları arasında BIST 100 endeksinde yer alan 33 adet firma grup veya uluslararası olup olmadığına göre ayrıştırılarak; yapmış oldukları yatırımlar saptanmış ve bu firmaların grup veya uluslararası firma olup olmalarının yaptıkları yatırımların firma performansı ile aralarında anlamlı bir ilişki olup olmadığı araştırılarak ve bu etkinin yönü ve derecesi karşılaştırılarak analiz edilmiştir. Çalışmada firma performansı, varlık getiri oranı (ROA), nakit akışlarının varlık getiri oranı (nakit akışı getirisi), Tobin’s q, borsa kapanış fiyatları, varlıklardaki artış oranı, toplam performans, toplam hissedar getirisi ve hisse başına kazanç ile ölçülmüştür. Yapılan çalışmanın sonuçlarına göre ekonominin yavaşladığı dönemlerde Çimento, Cam ve Lastik sektöründe faaliyet gösteren uluslararası firmaların yapmış oldukları yatırımlar firma performansını arttırmakta; Enerji ve Elektronik Sektöründeki firmaların yapmış oldukları yatırımlar firma performansını azaltmaktadır. Piyasaların genişleme trendinin içine girdikleri dönemlerde ise tüm bu sonuçlar baz alındığında, Çimento ve Cam sanayisinde faaliyet gösteren uluslararası firmaların yapmış oldukları yatırımlar firma performansını arttırmakta; Enerji ve Lastik sektörlerindeki firmaların yapmış oldukları yatırımlar firma performansını azaltmakta; Elektronik sektöründe faaliyet gösteren firmaların yaptıkları yatırımlar ile firma performansı arasında herhangi anlamlı bir ilişki bulunmamaktadır. Grup firmaları için tüm bu sonuçlar baz alındığında, ekonominin yavaşladığı dönemlerde Çimento, Enerji ve Lastik sanayisinde faaliyet gösteren grup firmaların yapmış oldukları yatırımlar firma performansını arttırmakta; Elektronik ve Cam sektörlerinde faaliyet gösteren firmaların yaptıkları yatırımlar ile firma performansı arasında herhangi anlamlı bir ilişki bulunmamaktadır. Piyasaların genişleme trendinin içine girdikleri dönemlerde ise Çimento ve Lastik sanayisinde faaliyet gösteren grup firmaların yapmış oldukları yatırımlar firma performansını arttırmakta; Enerji sektöründeki firmaların yatırımları firma performansını azaltmakta; Elektronik ve Cam sektörlerinde faaliyet gösteren firmaların yaptıkları yatırımlar ile firma performansı arazasında herhangi anlamlı bir ilişki bulunmamaktadır.
Yazar isimleri: ['Bahan YENİLMEZ']
Yayın Yılı: 23 Haziran 2022
Dergi ismi: Fırat Üniversitesi Uluslararası İktisadi ve İdari Bilimler Dergisi
Yayın sayfa url: https://dergipark.org.tr/tr/pub/fuuiibfdergi/issue/70477/1112241
Yayın pdf linki: https://dergipark.org.tr/tr/download/article-file/2410002
