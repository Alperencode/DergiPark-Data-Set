Makale Başlığı: ETİK LİDERLİK İLE İŞ TATMİNİ ARASINDAKİ İLİŞKİ ÜZERİNE BİR ARAŞTIRMA
Özet: Günümüzde kurum yöneticilerinin evrensel ahlaki değerlere uygun hareket etmesi hem toplumsal hem de yasal çerçevede beklenmektedir. Bu çalışmada etik liderlik algısının çalışanların iş tatminleri arasındaki ilişkisi araştırılmaktadır. Çalışma, İstanbul Küçükçekmece ilçesinde görev yapan öğretmenlerin etik liderlik algıları ve iş tatminleri arasındaki ilişkinin sosyo-demografik değişkenler bakımından değerlendirilmesini amaçlamaktadır. Araştırma verileri basit tesadüfi örnekleme yöntemiyle belirlenen 2022-2023 eğitim-öğretim yılında İstanbul ili Küçükçekmece ilçesinde görev yapan 446 öğretmenden elde edilmiştir. Brown, Treviño ve Harrison  (2005)’un etik liderlik, Judge, Locke, Durham ve Kluger (1998)’in iş tatmini ölçekleri ile toplanan veriler, SPSS.24 paket programı kullanılarak analiz edilmiştir. Bu kapsamda toplanan verilerin doğrulayıcı faktör analizleri yapılmış ve sosyo-demografik özelliklere ilişkin t-testi ve Anova testleri, güvenirlik testleri ve korelasyon testi kullanılmıştır. Etik liderlik ile iş tatmini arasında orta düzeyde pozitif yönlü bir ilişki olduğu ve demografik değişkenlerden eğitim düzeyine göre anlamlı farklılıklar gösterdiği tespit edilmiştir. Eğitim kurumlarında yöneticilerin etik davranışlarının çalışanların iş tatminlerini olumlu yönde etkilediğine ilişkin tespitlerin alana katkı sağlayacağı düşünülmektedir.
Yazar isimleri: ['Gülseren HIZARCIOGLU']
Yayın Yılı: 8 Ekim 2022
Dergi ismi: Elektronik Sosyal Bilimler Dergisi
Yayın sayfa url: https://dergipark.org.tr/tr/pub/esosder/issue/70796/1075957
Yayın pdf linki: https://dergipark.org.tr/tr/download/article-file/2263024
