Makale Başlığı: Sosyal Medya Platformlarında Reklam Bütçesi Planlama: Bir Kargo Şirketinde Uygulama
Özet: Sosyal medya bireylerin ve markaların birbirleri ile iletişime geçtikleri, bilgi paylaşımında bulundukları, etkinliklere katıldıkları ve eğlence amaçlı kullandıkları dijital platformların genel adıdır. Sosyal medya birey ve markalar için zaman ve mekân kavramını ortadan kaldırmıştır. Geleneksel medya kanallarına kıyasla sosyal medya ucuz, ölçülebilir, konumdan bağımsız ve sürekli ulaşılabilir olması nedeniyle markalar için çok büyük avantajlar sağlamaktadır. Markaların sosyal medya platformlarında verdikleri reklamlar hedef kitleye göre kişileştirilebilir, ölçülebilir ve daha ekonomiktir. Bu nedenle markalar dijital pazarlama çalışmalarında sosyal medya reklamlarına oldukça önem göstermektedir. Bu çalışmada sosyal medya platformlarını kullanan bir kargo şirketinin reklam bütçesi planlanmıştır. İlk olarak şirket müşterilerinin sosyal medyada yer alan paylaşımları analiz edilmiştir. Bu paylaşımlar gerekli kategorilere ayrılmış ve AHP yönteminde 4 ana kriter ve 15 alt kriter kullanılarak sosyal medya platformlarının önem puanlamaları elde edilmiştir. Çalışmanın ikinci aşamasında elde edilen önem puanları hedef programlama yöntemine entegre edilmiştir. Hedef programlama ile sosyal medya platformlarında yer alan reklam türlerine ayrılacak bütçe planlaması belirlenmiştir.
Yazar isimleri: ['Berk Can SAÇAN', 'Tamer EREN', 'Ahmet CÜREBAL']
Yayın Yılı: 26 Ekim 2022
Dergi ismi: MANAS Sosyal Araştırmalar Dergisi
Yayın sayfa url: https://dergipark.org.tr/tr/pub/mjss/issue/73111/1077008
Yayın pdf linki: https://dergipark.org.tr/tr/download/article-file/2267145
