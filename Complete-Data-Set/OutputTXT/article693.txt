Makale Başlığı: ULUSLARARASI HUKUKTA KUVVETE BAŞVURMAMA VE GÜRCİSTAN ÖRNEĞİ
Özet: Uluslararası hukuk sistemi günümüzde, uluslararası toplumun refahını, barışını ve güvenliğini korumak amacıyla kurulmuş bir sistem olarak algılanmaktadır. Uluslararası hukuk sisteminin en temel kaynaklarından olan BM Antlaşması Giriş bölümü de bu hususa yer vermektedir. Ancak uluslararası politika alanında devletler arasında yaşanan çıkar çatışmaları nedeniyle BM Güvenlik Konseyinin karar alma mekanizmasının işleyememesi, uluslararası hukukun olması gereken biçimde yerine getirilememesi sonucunu doğurmakta ve uluslararası alanda tıkanıklıklar meydana gelmektedir.  Her ne kadar Putin sonrası yeni bir dönem olarak görülse de Rusya’nın, Sovyetler Birliği’nin nüfuz alanı olan topraklarda özellikle Orta Asya ve Kafkaslarda etkinliğini sürdürme politikası devam etmiştir. Putin dönemi Rus dış politikasının temel parametreleri, Rusya Federasyonu’nun büyük bir dünya gücü olduğu fikirlerine dayanmaktadır. Buradan hareketle çalışmada amaçlanan Rusya’nın Güney Osetya’ya yönelik askeri müdahalesinin gerçekleşmesine yol açan unsurları incelemek ve müdahalelerin etkinliğini, uluslararası hukuka uygunluğunu araştırmaktır. Operasyon sonucu Rusya, kendisine yönelik çevreleme politikalarına izin vermeyeceğini ve bunun için gerektiğinde silah kullanabileceğini göstermiştir. Bununla birlikte çalışmanın temel çıkarımı şu şekilde ifade edilebilir: Rusya, Gürcistan’a olan müdahalesini uluslararası toplum karşısında haklı çıkarmak için argümanlar sunsa da uluslararası hukukun müdahaleye yönelik yaptırım konusunda yetersiz kalması, Rusya’nın müdahalesine zemin hazırlamıştır.
Yazar isimleri: ['Rumeysa DURSUN', 'Aslı Büşra KURAKCI']
Yayın Yılı: 30 Ağustos 2022
Dergi ismi: Akademik Hassasiyetler
Yayın sayfa url: https://dergipark.org.tr/tr/pub/akademik-hassasiyetler/issue/72383/1098657
Yayın pdf linki: https://dergipark.org.tr/tr/download/article-file/2353976
