Makale Başlığı: Osteogenesis İmperfektalı İki Hastada Dental Tedavi Yaklaşımı: Olgu Sunumu
Özet: Osteogenezis imperfekta (Oİ) popülasyonda yaygın rastlanan, otozomal dominant kalıtsal bir hastalıktır. Kemik yapısında deformite ve kırılganlık, mavi sklera, işitme kaybı, skolyoz ve dentinogenez imperfekta ile karakterizedir. Moleküler çalışmalar neticesinde osteogenesis imperfektanın, kollajen zincirlerindeki COLIA1 ve COLIA2 adlı genlerin mutasyonu sonucu meydana geldiğini göstermektedir. Hastalığın kesin teşhisi için kollajen yapısının analiz edildiği biyokimyasal testler veya DNA yapısını inceleyen moleküler testler kullanılmaktadır. Etnik ve ırk ayrımı gözetmeksizin Oİ prevalansının, yenidoğanlarda 1: 5000 ile 1: 20000 arasında olduğu bilinmektedir. Sert doku tutulumuna ek olarak, tendon, bağ doku, deri, sklera, diş dokusu gibi kollajen içeren dokular ile orta ve iç kulak yaygın olarak etkilenmektedir. Hastalarda sık görülen dental anomaliler dentinogenezis imperfekta (Dİ) ve maloklüzyondur. Bu olgu sunumunda osteogenesis imperfekta hastalığına sahip olan ve ağız, diş ve vücut dokularında normalden farklılıklar gözlemlenen, 18 ve 19 yaşlarındaki iki erkek hastanın dental ve sistemik durumu incelenmiştir. Etkilenen diş sert dokularının tedavileri, minimal invaziv tedavi yaklaşımı ile reçine esaslı kompozit restorasyonlar uygulanarak tamamlanmıştır.
Yazar isimleri: ['Oyun Erdene BATGEREL', 'Emine KITIN', 'Oktay YAZİCİOGLU', 'Meriç BERKMAN']
Yayın Yılı: 4 Ekim 2022
Dergi ismi: Balıkesir Sağlık Bilimleri Dergisi
Yayın sayfa url: https://dergipark.org.tr/tr/pub/balikesirsbd/issue/72912/991648
Yayın pdf linki: https://dergipark.org.tr/tr/download/article-file/1959145
