Makale Başlığı: Din Eğitiminde Yeni Bir Araştırma Alanı: Kutsal Metnin Yorumlanmasında Kişilik Özelliklerinin Rolü
Özet: Bu çalışma Batı literatüründe kutsal metinlerin yorumlanması, anlaşılması ve yaşamla bütünleşmesinde insanın psikolojik tiplerinin rolününün irdelendiği bir araştırma dizisini ve bu sürecin ürünü olarak ortaya koyulan SIFT yaklaşımını tanıtıcı bir içeriğe sahiptir. SIFT yaklaşımı din psikolojisi, din eğitimi ve ampirik teoloji alanlarında olmak üzere disiplinler arası bir anlayışa ve uzun soluklu bir çabaya dayanması yönüyle dikkat çekmiştir. Ayrıca SIFT yaklaşımının kuramsal temellerinin Carl Gustav Jung’un Analitik Psikoloji Kuramı ve Psikolojik Tipler Yaklaşımı’na dayanması, Jung’un Analitik Psikoloji Kuramı etrafında İslam kaynaklarını incelemeye yönelik çalışmasının bulunması, Jung’un din ile görüşlerinin Türkiye’deki ilahiyat alanındaki araştırmalarda da incelendiğinin görülmesi ve dolayısıyla araştırmacıların ilgisini çektiğinin anlaşılması SIFT yaklaşımının İslam İlahiyat Bilimlerinde de tanıtılması ihtiyacını ortaya çıkarmıştır. Nitekim söz konusu yaklaşımın Hristiyan geleneğindeki farklı kültür, mezhep ve hedef kitlesi üzerinde uygulanabilirliğini gösteren çok sayıda araştırma bulgularına ve İslam geleneğindeki mevcut yorum bilim çalışmalarını zenginleştirme potansiyeline sahip olduğuna ilişkin araştırma önerilerine rastlanmıştır. Ayrıca bu araştırmalar incelendiğinde SIFT yaklaşımının sistematik, anlaşılır ve kullanışlı bir araştırma tasarımına sahip olduğuna ulaşılmıştır.
Yazar isimleri: ['Yasemin İPEK']
Yayın Yılı: 15 Aralık 2022
Dergi ismi: Dini Araştırmalar
Yayın sayfa url: https://dergipark.org.tr/tr/pub/da/issue/73863/1215150
Yayın pdf linki: https://dergipark.org.tr/tr/download/article-file/2815120
