Makale Başlığı: Türkiye’de 2015-2019 Yılları Arasında Fen Eğitimi Alanında Simülasyon Kullanılarak Yapılan Tez Çalışmalarının Betimsel Analizi
Özet: Bu çalışmada Türkiye’de 2015-2019 yılları arasında simülasyon kullanılarak fen bilimleri alanında yapılan ve Ulusal Tez Merkezinde erişime açık olarak yayımlanan lisansüstü tez çalışmalarının analizi yapılmıştır. 15 adet lisansüstü teze ulaşılmış ve sadece Türkçe yazılan tezler analize dâhil edilmiştir. Çalışmada nitel araştırma yöntemlerinden betimsel analiz tekniği kullanılmıştır. Teknolojinin gelişimine bağlı olarak simülasyon çalışmaları da çok hızlı değiştiğinden güncel eğilimlerin belirlenebilmesi amacıyla sadece 2015-2019 yılları arasında yapılan lisansüstü çalışmalar analize dahil edilmiştir. Çalışmada ulaşılan sonuçlar, alan taraması yapılarak bu çalışmaların sonuçları ile karşılaştırılmıştır. Analizi yapılan tezlerden elde edilen bulgulara göre, simülasyon kullanımının sonuçlarının genel olarak olumlu yönde olduğu yalnızca birkaç çalışmada istatistiksel olarak anlamlı bir farklılığın olmadığı gözlemlenirken hiçbir çalışmada simülasyon kullanımına ilişkin olumsuz bir ifade kullanılmadığı belirlenmiştir. Çalışmanın sonucunda simülasyon kullanımının sağlayacağı avantajlara, bu alanda yapılacak araştırmalara, derslerin planlanması ve uygulanmasına yönelik simülasyon programlarının geliştirilmesine ilişkin önerilerde bulunulmuştur. Ayrıca öğretmen adayları ve öğretmenler içinde simülasyon hakkında daha fazla eğitim verilmesi gerektiği vurgulanmıştır.
Yazar isimleri: ['Mustafa YAZICI', 'Emine UZUN', 'Barış KILINÇ', 'Ramazan ŞAHİN', 'Abdulkadir KARADAĞ']
Yayın Yılı: 25 Eylül 2022
Dergi ismi: Bayburt Eğitim Fakültesi Dergisi
Yayın sayfa url: https://dergipark.org.tr/tr/pub/befdergi/issue/72631/892390
Yayın pdf linki: https://dergipark.org.tr/tr/download/article-file/1622387
