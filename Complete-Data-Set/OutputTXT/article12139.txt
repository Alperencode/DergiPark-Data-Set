Makale Başlığı: Yoğun bakım hemşirelerinin bakım verici rollerine ilişkin tutumları ve iş doyumları
Özet: Amaç: Bu çalışma, yoğun bakım hemşirelerinin bakım verici rollerine ilişkin tutumları ve iş doyumlarını değerlendirme amacıyla yapıldı.Yöntem: Tanımlayıcı tipte planlanan araştırma 28 Ağustos 2021- 28 Ekim 2021 tarihleri arasında, 200 Yoğun bakım hemşiresi ile tamamlandı. Veri toplama formu olarak “Hemşire Tanıtıcı Bilgi Formu”, “Hemşirelerin Bakım Verici Rollerine İlişkin Tutum Ölçeği” ve “Hemşire İş Doyum Ölçeği” kullanıldı. Veriler elektronik ortamda (Google Formlar) online olarak toplandı. Veri analizi SPSS 25.0 paket programında yapıldı. İstatistiksel anlamlılık için p<0.05 değeri kabul edildi.Bulgular: Yoğun bakım hemşirelerinin yaş ortalaması 30.76±5.77(21-49) yıl, %67.5’i kadın ve %82.5’i lisans mezunu idi. Hemşirelerin Bakım Verici Rollerine İlişkin Tutum Ölçeği’nin toplam puan ortalaması 68.18±8.37(16-80) olarak bulundu. “Hemşire İş Doyum Ölçeği” (3.10±0.61) puan ortalaması ile orta düzeyde olduğu saptandı. Hemşirelerin hastalara verdikleri bakıma yönelik tutum ve hemşire iş doyumları arasında istatistiksel yönden anlamlı pozitif yönlü bir korelasyon bulundu.Sonuç: Yoğun bakım hemşirelerinin bakım verici rollerini kullandıkça iş doyumlarının arttığı sonucuna ulaşıldı.
Yazar isimleri: ['Sümeyye AKÇOBAN', 'Serap GÜNGÖR']
Yayın Yılı: 15 Aralık 2022
Dergi ismi: Mustafa Kemal Üniversitesi Tıp Dergisi
Yayın sayfa url: https://dergipark.org.tr/tr/pub/mkutfd/issue/73508/1046744
Yayın pdf linki: https://dergipark.org.tr/tr/download/article-file/2156529
