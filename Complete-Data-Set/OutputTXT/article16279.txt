Makale Başlığı: Kan Kültürlerinde Üreyen Gram Negatif Bakteriler ve Antibiyotik Duyarlılık Profilleri
Özet: Amaç: Kan dolaşımı enfeksiyonları mortalite ve morbiditenin en önemli sebeplerinden biridir. Kan kültürleri tanı için standart referanstır. Bakteriler antimikrobiyal ajanlara karşı geliştirdikleri direnç sayesinde, antibiyotik tedavisinde kısıtlamalarla beraber birçok sorunu da beraberinde getirmektedir. Bu çalışmada, 2015 Ocak-Aralık ayları arasında, mikrobiyoloji laboratuvarına gelen yatan hastaların kan kültürü örneklerinden izole edilen Gram negatif mikroorganizmaların görülme sıklığı ve antibiyotik direnç profillerinin belirlenmesi ile bir durum değerlendirmesi amaçlanmıştır.Gereç ve Yöntemler: İzolatlar yatan hastalardan alınan örneklerden BACTEC/9050 sisteminde inkübe edildikten sonra Columbia, Kanlı Agar, EMB Agar ve Çikolata Agar besi yerlerinde aerobik olarak paralel inokülasyon yapılarak elde edilmiştir. İzolatların tanımlanması ileVitek-2 ID sistem ile gerçekleştirilmiş olup antibiyotik duyarlılık testleri de Vitek-2 AST Card sistemleri ile yapılmıştır.Bulgular: Çalışma dahilinde laboratuvara gönderilen 1069 kan kültürü örneğinden total 265 bakteriyel izolasyon gerçekleştirildi. .Bunlardan 104’ü (%39,2) Gram negatif organizma olarak tespit edilmiştir. Bu Gram negatif izolatlardan 25’i Acinetobacter spp.  (%24,0), 20’si Escherichia coli (%19,2), 18’i Klebsiella spp. (%17,3), 16’sı Stenotrophomonas malthophilia (%15,3), 15’i Pseudomonas spp.(%14,2), ve diğerleri olarak belirlenmiştir. Test edilen antibiyotikler arasında E.coli, Klebsiella spp. ve Enterobacter spp.de tigesiline karşı Acinetobacter spp., Pseudomonas spp. ve Enterobacter spp.de ise kolistine karşı bir direnç gözlenmemiştir.İzolatlardan 16 E.coli(%80) ve 15Klebsiella spp.’nın (%83,3) GSBL üreten suş olduğu tespit edilmiştir.Sonuç: Bu çalışma kan kültürlerinden izole edilen Gram negatif mikroorganizma veantibiyotik direnç oranlarını göstermektedir. Çoklu antibiyotik direnç gösteren suş oranları hastanelerde sürveyans çalışmalarının sürekli yapılmasını ve akılcı antibiyotik kullanım politikalarının uygulanması gerekliliğini göstermektedir.
Yazar isimleri: ['Osman ORUÇ', 'Ashabil AYGAN', 'Nazan ÇÖMLEKCİOĞLU', 'İbrahim Seyfettin ÇELİK']
Yayın Yılı: 20 Eylül 2022
Dergi ismi: Türkiye Sağlık Araştırmaları Dergisi
Yayın sayfa url: https://dergipark.org.tr/tr/pub/tjhr/issue/71605/1004761
Yayın pdf linki: https://dergipark.org.tr/tr/download/article-file/2009866
