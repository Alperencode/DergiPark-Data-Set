Makale Başlığı: Ortaokul Öğrencilerinin Siber Zorbalığa Maruz Kalma Durumlarını Etkileyen Faktörlerin İncelenmesi
Özet: Araştırmanın temel amacı,  ortaokul öğrencilerinin cinsiyet, yaş ve öğrenim gördükleri sınıflar dikkate alınarak siber zorbalığa maruz kalma durumlarını etkileyen faktörlere yönelik öğrenci görüşlerini belirlemektir. Araştırmanın çalışma grubunu ortaokulda öğrenim gören 20 8. sınıf öğrencisi ve 20 7. sınıf öğrencisi oluşturmaktadır. Araştırmada nitel araştırma yöntemlerinden olgu bilim deseni kullanılmıştır. Araştırmada veri toplama aracı olarak araştırmacılar tarafından geliştirilen “ yarı yapılandırılmış görüşme formu” kullanılmıştır. Araştırmada elde edilen verilerin çözümlenmesinde içerik analizinden yararlanılmıştır. Araştırma verileri incelendiğinde elde edilen bulgular doğrultusunda; ortaokul öğrencilerinin siber zorbalığa uğrama durumlarını etkileyen faktörlerin başında okul ortamında idareyle ya da öğretmenleri ile paylaşmadığı görülmüştür. Öğrencilerin büyük bir kısmı uğradıkları zorbalık durumlarını umursamıyor olması etkili bir etken olarak görülmüştür.  Sosyal medyanın bilinçsiz kullanımı ve çevrim içi oyun siteleri de siber zorbalığa uğramada büyük oranda etkisi olan faktör olarak görülmüştür. Öğrencilerin siber zorbalığa maruz kalmamaları için yaşanan herhangi bir olayda ailesine ve okul idaresine haber vermeleri ve yine okul rehberlik servisi tarafından siber zorbalık ile alakalı bilgilendirme yapılmasının gerekli olduğu sonucuna ulaşılmıştır.
Yazar isimleri: ['Salih SARIŞIK', 'Mehtap AYDOĞDU', 'Cemal YAMAK', 'Ebru DÖNMEZ']
Yayın Yılı: 19 Temmuz 2022
Dergi ismi: Muallim Rıfat Eğitim Fakültesi Dergisi
Yayın sayfa url: https://dergipark.org.tr/tr/pub/mrefdergi/issue/71304/1123448
Yayın pdf linki: https://dergipark.org.tr/tr/download/article-file/2456120
