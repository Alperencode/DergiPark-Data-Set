Makale Başlığı: Yunus Emre’nin Risâletü’n-Nushiyye’sinde Sabır ve Psikolojik İyi Oluş ile İlişkisi
Özet: Bu araştırmada, Yunus Emre’nin Risâletü’n-Nushiyye isimli eserinde sabır kavramının psikolojik iyi oluş ile ilişkisi ele alınacaktır. Sabır, psikolojide ve tasavvufta kendisine yer bulan temel kavramlardandır. Tasavvufta iradenin güçlenmesinde önemli erdemlerden biri kabul edilen sabır, Yunus Emre’nin Risâletü’n-Nushiyye’sinde önemle üzerinde durduğu kavramlardandır. Psikolojide sabır, kişinin sıkıntılar karşısında sakin kalabilmesidir. Eserde sabır kavramı, öfkeye ve sıkıntılara karşı bir çözüm önerisi şeklinde kullanılmış ve ahlaki açıdan değerlendirilmiştir. Bu çalışmada amaç, Risâletü’n Nushiyye’de sabır kavramının psikolojik iyi oluş üzerindeki olumlu etkisinin tespit edilmesidir.  Araştırmanın konusunu, Yunus Emre’nin eserindeki ahlaki olgulardan sabır ve onun psikolojik iyi oluşla örtüşmesi teşkil etmektedir. Yunus Emre’nin risalesindeki sabır olgusu tek başına bir çalışmada ele alınmamıştır. Ayrıca araştırma, sabretmenin insanın psikolojik iyi oluşu yönünden değerlendirilmesi ve seyr u sülûk açısından gerekliliğini göstermesi açısından önemlidir. Bu bağlamda çalışma, Yunus Emre’de sabretme olgusunun günümüz psikoloji çalışmalarına kaynaklık ve rehberlik edebileceğine yönelik incelemeler içermektedir. Bu amaçla doküman analizi ve yorumlama yöntemiyle tasavvuftaki sabır olgusu, psikolojik iyi oluşla ilişkisi göz önünde bulundurularak değerlendirilmiştir.
Yazar isimleri: ['Cemile SAĞIR']
Yayın Yılı: 1 Ekim 2022
Dergi ismi: Tasavvuf İlmi ve Akademik Araştırma Dergisi
Yayın sayfa url: https://dergipark.org.tr/tr/pub/tasavvufdergisi/issue/72780/1111837
Yayın pdf linki: https://dergipark.org.tr/tr/download/article-file/2408398
