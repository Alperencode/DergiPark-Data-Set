Makale Başlığı: Sosyal Hizmette Kuram ve Uygulama: Sosyal Çalışmacıların Uygulamada Kuramsal Bilgi Kullanımları
Özet: Kuramsal bilgi, profesyonel ve etik değerlere bağlı bilimsel uygulama gerçekleştirmede sosyal çalışmacılar için rehber niteliğindedir. Kuramla uygulama birlikteliğinin sağlanması ve kuram bilgisinin uygulamaya aktarımı öteden beri sosyal hizmetin temel tartışma konuları arasında yer almıştır. Bu çalışma; İstanbul’da kamu kurumları, yerel yönetimler ve sivil toplum kuruluşlarında çalışan 20 sosyal çalışmacının uygulamada kuramsal bilgi kullanımları ve bunu etkileyen koşulları irdelemektedir. Çalışma sonunda elde edilen bulgular kuram kullanımının sosyal çalışmacının ilgisi, çalışma biçimi, kurumsal yapı, yöneticiler, müracaatçı kitlesinin yoğunluğu, deneyim süresi, bürokrasi ve yönetsel koşullar zemininde şekillendiğini ortaya koymaktadır. Sosyal çalışmacılar en sık güçlendirme, ekolojik yaklaşım ve sistem kuramını kullanmakta, ancak hızlı ve sonuç odaklı çalışma koşulları kuramsal bilgi kullanımını sınırlamaktadır Bulgular, sosyal çalışmacıların kuramsal bilgiyi çoğunlukla içselleştirmiş bir şekilde farkında olmadan kullandıklarına; az sayıda sosyal çalışmacınınsa kuramsal bilgiyi farkındalıkla bilinçli bir tercih olarak uygulamada kullandıklarına işaret etmektedir.
Yazar isimleri: ['İsmail KURUHALİL', 'Melek İPEK']
Yayın Yılı: 30 Ekim 2022
Dergi ismi: Toplum ve Sosyal Hizmet
Yayın sayfa url: https://dergipark.org.tr/tr/pub/tsh/issue/73277/1029334
Yayın pdf linki: https://dergipark.org.tr/tr/download/article-file/2102860
