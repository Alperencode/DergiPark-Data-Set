Makale Başlığı: Covid 19 Döneminde Üniversite Öğrencilerinin Sağlıklı Beslenme Tutum Puanlarının İncelenmesi
Özet: Bu çalışmanın amacı Niğde Ömer Halisdemir Üniversitesinde okuyan üniversite öğrencilerinin sağlıklı beslenmeye ilişkin tutum ölçeği puanlarının incelenmesidir. Çalışmaya Spor Bilimleri Fakültesinde 334, Sosyal Bilimler 89, Fen Edebiyat Fakültesinde 498 öğrenim gören toplam 921 öğrenci gönüllü olarak katılmıştır. İkili karşılaştırmalarda Independent T testi, gruplar arası farkın belirlenmesinde ise One Way ANOVA testi kullanılmıştır. Analiz sonucunda erkeklerin puan ortalamaları 69,06 olarak belirlenirken kadınların ortalaması 68,35 olarak tespit edilmiş, grup karşılaştırılmasında anlamlı fark bulunamamasına rağmen erkelerin ortalamasının daha yüksek olduğu belirlenmiştir. Sağlıklı Beslenmeye İlişkin Tutum Ölçeği puan sınıflandırmasında hem erkekler hem de kadınlar yüksek grubunda yer almıştır. Düzenli aktivite yapma durumuna göre SBİTÖ puan ortalamalarının karşılaştırılmasında anlamlı fark olduğu, farkın düzenli aktivite yapan öğrenciler lehine olduğu tespit edilmiştir.Sonuç olarak, düzenli aktivite yapmanın sağlıklı beslenme tutum puanı üzerine etkisi olduğu görülmüştür. Bu durumun oluşmasında Spor bilimleri fakültesi öğrencilerine ek olarak diğer fakültedeki öğrencilerinin antrenman ve sağlıklı beslenme şekillerini yakından takip eden çeşitli branşlara ilgilerinin olması da bu sonucun oluşmasında etksi olduğu düşünülmektedir. 
Yazar isimleri: ['Gürkan YILMAZ', 'Emrah ŞENGÜR', 'İzzet TURASAN']
Yayın Yılı: 30 Haziran 2022
Dergi ismi: Ulusal Spor Bilimleri Dergisi
Yayın sayfa url: https://dergipark.org.tr/tr/pub/usbd/issue/70801/1078434
Yayın pdf linki: https://dergipark.org.tr/tr/download/article-file/2272613
