Makale Başlığı: GÖĞÜS CERRAHİSİ KLİNİĞİNDE BİR EKSTRAMEDÜLLER HEMATOPEZ
Özet: Ekstramedüller hematopez kemik iliği dışında kan  hücrelerinin üretimi olup, talasemi, orak hücreli  anemi, myelofibrozis, herediter sferositoz gibi  hemoliz ile karakterize hematolojik hastalıklarda  kompansatuar bir mekanizma olarak görülebilir.  İntratorasik ekstramedüller hematopoez nadir  görülen bir durumdur. Bu çalışmada, talasemi  intermedia nedeni ile hematoloji kliniği tarafından  izlenen ve takibinde posterior mediastende kitle  saptanarak kliniğimize yönlendirilen, transtorasik  ince iğne biyopsisi ile ekstramedüller hematopoez  tanısı alan 22 yaşındaki kadın hasta  sunulmaktadır. Hasta talasemi intermedia nedeni  ile hematoloji kliniği tarafından takip altında idi.  Olguya 8 yıl önce splenektomi yapılmıştı. Fizik  muayenede anemik görünüm dışında bir özellik  saptanmadı. Total bilirubin 3.08 mg/dl, direkt  bilirübin: 0.58 mg/dl idi. Toraks BT ve toraks MR  da sağ paravertebral alanda düzgün konturlu, oval  şekilde kitlesel lezyon izlendi. Olgunun talasemi  intermedia öyküsü olması sebebi ile bu lezyonun  ekstramedüller hematopoez olabileceği düşünüldü.  Ekstramedüller hematopoezden kuşkulanarak  transtorasik ince iğne biyopsisi yapıldı. Patolojik  incelemede dev megakaryositler görüldü. Tanı  ekstramedüller hematopoez olarak bildirildi.  Bunun üzerine bir cerrahi girişim düşünülmeyen  hasta hematoloji kliniği takibine bırakıldı.
Yazar isimleri: []
Yayın Yılı: 1 Aralık 2017
Dergi ismi: İzmir Göğüs Hastanesi Dergisi
Yayın sayfa url: https://dergipark.org.tr/tr/pub/ighd/issue/43153/523355
Yayın pdf linki: https://dergipark.org.tr/tr/download/article-file/643228
