Makale Başlığı: PREEKLAMPSİ TANISINDA SPOT İDRAR PROTEİN / KREATİNİN ORANININ SENSİTİVİTESİNİN İDRAR VERME ZAMANI VE BEKLEME SÜRESİ GİBİ DEĞİŞKENLER İLE BİRLİKTE BELİRLENMESİ
Özet: AMAÇ: Bu çalışmada 24 saatlik idrar proteinürisini öngörmede spot idrar protein / kreatinin oranının başarısını, idrarın verilme zamanı ve idrarın bekleme süresi gibi farklı değişkenler ile karşılaştırmayı amaçladık.GEREÇ VE YÖNTEM: Çalışmaya Mart 2014 - Aralık 2017 tarihleri arasında tansiyon yüksekliği nedeniyle kliniğimize başvuran, 24 saatlik idrarda protein çalışılan ve eş zamanlı spot idrarda protein/kreatinin oranı bakılan 100 gebe dahil edilmiştir. Çalışmaya katılan gebeler 24 saatlik idrar proteinürisi normal sınırlarda olanlar ve olmayanlar olarak ikiyi ayrılmıştır. Spot idrarın veriliş zamanı, bekleme süresi ve hastaların demografik verileriyle; spot idrar kreatinin oranın 24 saatlik idrar proteinürisini öngörmedeki başarısı karşılaştırılmıştır.BULGULAR: Spot idrar protein / kreatinin oranının 24 saatlik idrarda proteinürisi olan ve olmayan gruplara ait en iyi kestirim noktası 0.315 olarak belirlenmiştir. İdrar verilme zamanı ve idrar bekleme süreleri karşılaştırılmış ancak istatistiksel olarak anlamlı bir fark olmadığı görülmüştür.SONUÇ: Preeklampsi şüphesi olan gebelerde spot idrar protein/kreatinin oranı bakılması, 24 saatlik idrarda proteinüri bakılmasının yerini alabilir ancak çalışmamıza göre idrar verilme zamanı ve analiz öncesi idrar bekleme süresi testin duyarlılığını etkilememiştir.
Yazar isimleri: ['Kemal HANSU', 'Halis ÖZDEMİR', 'Merih BAYRAM']
Yayın Yılı: 17 Ekim 2022
Dergi ismi: Kocatepe Tıp Dergisi
Yayın sayfa url: https://dergipark.org.tr/tr/pub/kocatepetip/issue/72939/980888
Yayın pdf linki: https://dergipark.org.tr/tr/download/article-file/1917050
