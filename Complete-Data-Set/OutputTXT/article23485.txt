Makale Başlığı: PANDEMİ DÖNEMİNDE UZAKTAN EĞİTİMİN ÖZEL GEREKSİNİMLİ ÖĞRENCİLERİN EBEVEYNLERİNİN GÖRÜŞLERİNE GÖRE İNCELENMESİ
Özet: Bu araştırmada pandemi döneminde uzaktan eğitim alan özel gereksinimli öğrencilerin süreçten etkilenme düzeylerinin ebeveyn görüşlerine göre incelenmesi amaçlanmaktadır. Bu amaçla araştırmada nitel araştırma yöntemlerinden betimsel tarama yöntemi kullanılmıştır. Araştırmaya katılan katılımcılar özel gereksinimi olan çocukların ebeveynleridir. Araştırma Konya ve Iğdır illerinde gerçekleştirilmiş olup resmî özel eğitim sınıf ve okullarında eğitim gören 20 özel gereksinimli öğrencinin ebeveynlerinin katılımıyla gerçekleştirilmiştir. Araştırmada veri toplama aracı olarak yarı yapılandırılmış görüşme formu kullanılmıştır. Görüşmeler Şubat-Mart-Nisan 2021 aylarını kapsayacak şekilde tamamlanmıştır. Görüşmeden elde edilen veriler nitel analiz tekniklerinden betimsel analiz yöntemiyle analiz edilmiştir. Araştırma sonucunda, ebeveynlerin online içerikleri faydalı görenler olduğu kadar çocukların gelişim seviyelerine uygun olmadığını görenler de mevcuttur. Bir başka sonuç ise ebeveynlerin çocuklarını derse girme konusunda pekiştireç ve ceza yöntemleri kullandığı yönündedir. Ayrıca online içeriklerle etkileşimin artmasının çocukların büyük çoğunluğunda uyku ve yemek düzensizlikleri ortaya çıkarmıştır. Aileler zararlı online içeriklerden çocuklarını korumak için çeşitli yöntemlere başvurmaktadır. Öğrencilerin aldığı uzaktan özel eğitimin hiçbir faydasını görmeyenlerin yanı sıra faydasını gören ebeveynler de bulunmaktadır. Bu ebeveynlerin görüşleri ise; ders tekrarının sağladığı yeni kazanımlar edindiği ve sosyalleşme sağladığı yönündedir.
Yazar isimleri: []
Yayın Yılı: 30 Temmuz 2021
Dergi ismi: Milli Eğitim Özel Eğitim ve Rehberlik Dergisi
Yayın sayfa url: https://dergipark.org.tr/tr/pub/ozelegitimrehberlikdergisi/issue/66067/1032316
Yayın pdf linki: https://dergipark.org.tr/tr/download/article-file/2114783
