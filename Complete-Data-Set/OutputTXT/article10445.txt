Makale Başlığı: Saldırganlık ve Sosyal Davranış Ölçeği Uyarlama  Çalışması
Özet: Bu çalışma, farklı örneklemlerde, Saldırganlık ve Sosyal Davranış Ölçeği’nin (SSDÖ) uyarlamasının psikometrik özelliklerini incelemeyi amaçlamaktadır. Bu çalışmada, SSDÖ’nün psikometrik özelliklerini test etmek için yetişkin örneklemi (n = 781) ve öğrenci  (n = 446) örneklemi olmak üzere iki ayrı ve bağımsız örneklem kullanılmıştır. SSDÖ’nün yapı geçerliliğini test etmek için Çalışma 1'deki yetişkin örnekleminde açımlayıcı faktör analizi yapılmıştır. Çalışma 2'deki öğrenci örneklemi üzerinde ise doğrulayıcı faktör analizi yapılmıştır. Ölçeğin güvenirliği, iç tutarlılık ve madde- toplam korelasyon katsayıları incelenmiştir. SSDÖ’nün, ölçüt geçerliliği, Saldırganlık, Mağduriyet, Prososyal Davranış ve Ayrıcalık alt ölçeklerinin dürtüsellik, duygusal ihmal ve istismar, perspektif alma, fiziksel ve sözel saldırganlık, düşmanlık ve öfke değişkenleri ile anlamlı düzeyde korelasyonların ortaya konmasıyla desteklenmiştir. Dört faktörlü çözüm modeli öğrenci örneği için yeterli uyumu ortaya koymaktadır. Çalışmanın sonuçları ilgili literatür kapsamında tartışılmıştır. Gelecekteki çalışmalar için önerilerden ve mevcut çalışmanın sınırlılıklarından bahsedilmektedir.Anahtar Kelimeler: saldırganlık, mağduriyet, olumlu sosyal davranış, geçerlik, güvenirlik
Yazar isimleri: ['Seda ERZİ']
Yayın Yılı: 27 Eylül 2022
Dergi ismi: Kıbrıs Türk Psikiyatri ve Psikoloji Dergisi
Yayın sayfa url: https://dergipark.org.tr/tr/pub/ktppdergisi/issue/72722/1062985
Yayın pdf linki: https://dergipark.org.tr/tr/download/article-file/2212785
