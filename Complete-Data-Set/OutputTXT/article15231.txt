Makale Başlığı: Cinsiyetli bir küresel kriz mi?: Covıd-19 salgını gölgesinde ekonomide küresel cinsiyet eşitsizliği
Özet: 2020 yılının ilk çeyreğinde tüm dünyada etkisi hissedilen COVID-19 salgını kısa sürede sosyoekonomik bir krize dönüşmüştür. Bu süreçte kadınlar hâlihazırdaki dezavantajları nedeniyle krizi daha derinden hissetmiştir. Kadınlar, tarihsel rolleri nedeniyle özel alanın başat aktörleri olarak kabul edilmektedir. Kriz dışı dönemlerde ücretsiz çalışma yükleri fazla olan kadınların salgın döneminde bu yükleri katlanarak artmıştır. Bunun yanı sıra kamusal alandaki ücretli çalışmaları erkeklere kıyasla daha fazla kesintiye uğramış ya da tamamen son bulmuştur. Bu süreçte salgının sosyoekonomik sonuçlarından kadınların orantısız bir şekilde etkilenmeleri, yaşanan küresel sağlık krizinin cinsiyetli bir kriz olup olmadığı sorularını akıllara getirmektedir. Bu çalışmada, COVID-19 salgınının ekonomide cinsiyet eşitsizliği üzerindeki etkilerinin açığa çıkarılması hedeflenmektedir. Güncel emek piyasası verileri incelendiğinde, COVID-19 salgınının küresel bağlamda ekonomide küresel cinsiyet eşitsizliğini artırdığı görülmektedir. Toplumsal cinsiyet körü politikaların yerine özel ve kamusal alanda toplumsal cinsiyet eşitliğine duyarlı politikaların hızla benimsenmesi gerekmektedir.
Yazar isimleri: ['Burcu YERLİKAYA YARAN']
Yayın Yılı: 30 Haziran 2022
Dergi ismi: Trakya Üniversitesi İktisadi ve İdari Bilimler Fakültesi E-Dergi
Yayın sayfa url: https://dergipark.org.tr/tr/pub/trakyaiibf/issue/70165/1103802
Yayın pdf linki: https://dergipark.org.tr/tr/download/article-file/2375649
