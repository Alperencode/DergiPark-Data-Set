Makale Başlığı: Ekstrakraniyal uzanımı olan menengiomların tedavisinin zorlukları: Klinik çalışma
Özet: Amaç: Meningiomlar çoğunlukla intrakraniyal ve intradural yerleşimli benign tümörlerdir ancak nadiren ekstradural ve ekstrakraniyal büyüme gösterebilirler. Ekstrakraniyal meningiomların cerrahi tedavisi özellikli ve zordur. Bu çalışmada, ekstrakraniyal yayılımlı meningiomların tedavisindeki deneyimimizi aktarmak için cerrahi serimizi sunmayı amaçladık.Yöntem: 2008-2020 yılları arasında cerrahi uygulanan 11 meningiomlu hastayı retrospektif olarak inceledik. Bu hastalarda hem intrakraniyal hem de ekstrakraniyal uzanımı hem radyolojik hem de intraoperatif olarak doğrulandı.Bulgular: Hastaların ortalama yaşı 55.4 yıl olan 7 erkek ve 4 kadındı. Çoğu, yüz şekil bozukluğu veya kafataslarının asimetrik büyümesi ile kendini gösterdi. Başvuru anında en sık görülen semptom baş ağrısı olarak saptandı. Meningiomların en sık yerleşim yeri frontal bölgeydi ve ekstrakraniyal büyüme paranazal sinüsler ve parietal kemik invazyonuydu. İki farklı kemik yıkımı yöntemi belirledik: hiperostoz (n=3) ve osteoliz (n=8). Patolojik çalışma 6 hastada atipik özellikler ortaya koydu. Preop embolizasyon 4 hastada denendi ve zor olduğu görüldü. Sadece bir hastada uygun embolizasyon sağlandı. En sık karşılaşılan cerrahi zorluklar; kemik erozyonu, dural defektler ve parietal tümörler ile superior sagital sinüs invazyonu, büyük kalvarial ve kraniyal taban defektleriydi. Abondan kanamada cerrahi zorluk oluşturdu ve bu durum hemoklip, intraoperatif transfüzyon ve paranazal sinüslere tümör uzantıları için konservatif yaklaşımla çözümlendi. Perioperatif mortalite olmadı. Skalp altında oluşan postoperatif BOS fistülü yaygın komplikasyondu ancak baskılı bandaj ile konservatif olarak çözülebildi. Gerektiğinde PMMA sementi ile kalvarial rekonstrüksiyon yapıldı.Sonuç: Ekstrakraniyal yayılımlı meningiomlar cerrahi olarak zor ancak tedavi edilebilir tümörlerdir. Tedavi ve takibinde mikronöroşirürjikal cerrahi püf noktaları içerir
Yazar isimleri: ['Yener AKYUVA', 'Serdar KABATAŞ']
Yayın Yılı: 15 Aralık 2022
Dergi ismi: Mustafa Kemal Üniversitesi Tıp Dergisi
Yayın sayfa url: https://dergipark.org.tr/tr/pub/mkutfd/issue/73508/1060518
Yayın pdf linki: https://dergipark.org.tr/tr/download/article-file/2202712
