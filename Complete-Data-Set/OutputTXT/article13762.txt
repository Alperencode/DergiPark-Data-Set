Makale Başlığı: Dental Lup kullanımının yaşlandırılmış kompozit rezin restorasyon değişimi sonrasında kavite boyutu üzerindeki etkisi
Özet: Amaç: Bu çalışmanın amacı, in-vitro olarak yapay olarak yaşlandırılmış ve yaşlandırılmamış rezin kompozit restorasyonların dental lup yardımıyla veya dental lup kullanılmadan uzaklaştırılmasının kavite boyutu değişikliği üzerindeki etkilerini değerlendirmektir.Gereç ve Yöntemler: Düşük hızlı mikro-motor ile 32 adet akrilik molar dişte oklüzal kaviteler hazırlandı. Kavite hazırlandıktan sonra kavitelerin boyutu ImageJ yazılımı kullanılarak hesaplandı. Kaviteler kompozit rezin ile restore edildikten sonra dental lup kullanıma (2.5x magnifikasyon) ve yaşlandırma etkisine göre dört gruba ayrıldı. Yaşlandırma etkisini simüle etmek için örnek 8 saat kaynar suda bekletildi. Yapay yaşlanmanın da kullanılan rezin kompozitin rengi ve translüsentliği üzerindeki etkileri spektrofotometre kullanılarak analiz edildi. Restorasyonların uzaklaştırılmasından sonra kavite boyutları ImageJ yazılımı kullanılarak yeniden hesaplandı ve kavite boyutlarındaki farklılıklar hesaplandı. Verilere bağımlı örneklem t testleri uygulandı (p < 0.05).Bulgular: Her iki teknik ve restorasyonda da kavite boyutlarında anlamlı artışlar olmasına rağmen, kavite boyutu artışı yaşlandırılmamış restorasyonların uzaklaştırılasında dental lup kullanıldığında daha az olmuştur.Sonuç: Restorasyon uzaklaştırılması sırasında kavite boyutu anlamlı olarak değişmektedir, ve dental lup kullanımı yaşlandırılmış rezin kompozit restorasyonların uzaklaştırılmasında kavite boyutunun artmasını azaltmada fayda sağlamayabilir.
Yazar isimleri: ['Muhammet AYAR', 'Pınar GÜVENÇ', 'Danielle WAJNGARTEN']
Yayın Yılı: 24 Ağustos 2022
Dergi ismi: Selcuk Dental Journal
Yayın sayfa url: https://dergipark.org.tr/tr/pub/selcukdentj/issue/72290/953659
Yayın pdf linki: https://dergipark.org.tr/tr/download/article-file/1828994
