Makale Başlığı: Bisfenol F’nin Sıçan Pankreası Üzerindeki Toksik Etkileri
Özet: Bu çalışmada, bisfenol F (BPF)’nin sıçan pankreası üzerindeki toksik etkilerinin belirlenmesi amaçlandı. Bu amaç doğrultusunda yirmi sekiz adet Wistar albino erkek sıçan, BPF’ye 0, 20, 100 ve 500 mg/kg vücut ağırlığı (v.a.) konsantrasyonlarda, 28 gün boyunca oral gavaj ile maruz bırakıldı. Histolojik incelemelere göre BPF maruziyeti sonrasında, pankreatik Langerhans adacıklarında vakuolar dejenerasyon gösteren hücrelerin varlığı tespit edildi. Histomorfolojik ölçümler, BPF’nin 100 ve 500 mg/kg v.a. konsantrasyonlarına maruz bırakılan gruplarda, adacık çap ve alan ortalamalarının düştüğünü gösterdi. Ek olarak, adacıklarda immunohistokimyasal olarak boyayan insülin pozitif  hücre yüzdesinin,  BPF uygulanan bütün gruplarda, anlamlı bir şekilde azaldığı tespit edildi. Serum açlık glukoz, total kan HbA1c ve serum C-peptid ile insülin seviyelerinin, BPF maruziyeti sonrasında anlamlı değişimler göstermedikleri gözlendi. BPF’nin malondialdehit düzeyi dışında, pankreas antioksidan savunma sistemi belirteçlerinde anlamlı değişimlere yol açtığı belirlendi. Elde edilen sonuçlar BPF’nin endüstriyel alanlarda, bisfenol A yerine güvenilir bir alternatif olarak, kullanımına daha fazla dikkat edilmesi gerektiğini göstermektedir.
Yazar isimleri: ['Emine DOĞAN', 'Burak KAPTANER', 'Abdulahad DOĞAN']
Yayın Yılı: 30 Ağustos 2022
Dergi ismi: Yüzüncü Yıl Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/yyufbed/issue/71465/1107438
Yayın pdf linki: https://dergipark.org.tr/tr/download/article-file/2390429
