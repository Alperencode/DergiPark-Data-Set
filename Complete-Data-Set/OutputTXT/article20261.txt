Makale Başlığı: Ortaokul öğrencilerinin mekânsal akıl yürütme becerisi düzeyleri
Özet: Bu çalışma ortaokul öğrencilerinin mekânsal akıl yürütme becerisi düzeylerini ve mekânsal akıl yürütme becerileri üzerindeki çeşitli değişkenlerin etkisini incelemeyi amaçlamaktadır. Çalışmada tarama araştırması deseni kullanılmıştır. Araştırmanın katılımcılarını 2021-2022 eğitim öğretim yılında Aydın il sınırları içerisinde ortaokulda okumakta olan 486 öğrenci oluşturmuştur. Çalışmanın verileri Mekânsal Akıl Yürütme Testi ile toplanmıştır. Veriler analiz edilirken yüzde, frekans, bağımsız gruplar-testi, tek yönlü varyans analizi, etki büyüklüğü ve korelasyon testleri kullanılmıştır. Verilerin analizi sonucunda, ortaokul öğrencilerinin mekânsal akıl yürütme becerilerinin orta düzeyde olduğu saptanmıştır. Öğrencilerin mekânsal akıl yürütme becerileri puanları üzerinde cinsiyet değişkeninin bir farklılık yaratmadığı gözlenirken; yaş, sınıf, anne eğitim düzeyi, baba eğitim düzeyi, anne mesleği, baba mesleği değişkenlerinin farklılık yarattığı saptanmıştır. Ayrıca mekânsal akıl yürütme testi bileşenleri arasında orta, pozitif yönlü anlamlı bir ilişki olduğu gözlenmiştir.
Yazar isimleri: ['Mavi AKKAYA YILMAZ']
Yayın Yılı: 30 Eylül 2022
Dergi ismi: lnternational Journal of Geography and Geography Education
Yayın sayfa url: https://dergipark.org.tr/tr/pub/igge/issue/72781/1116462
Yayın pdf linki: https://dergipark.org.tr/tr/download/article-file/2426941
