Makale Başlığı: Sosyal Onay İhtiyacının Yordanmasında İlişkisel-Bireyci-Toplulukçu Benlik ve Ana-Baba Tutumunun Rolü
Özet: Sosyal onay ihtiyacının yordanmasında ilişkisel-bireyci-toplulukçu benlik ile ana-baba tutumunun rolünün incelendiği ilişkisel tarama modelindeki araştırmanın çalışma grubu 219 lisans öğrencisinden oluşmaktadır. Verilerin toplamasında ‘’Sosyal Onay İhtiyacı Ölçeği’’, ‘’İlişkisel-Bireyci-Toplulukçu Benlik Ölçeği’’, ‘’Ana-Baba Tutum Ölçeği’’ kullanılmıştır. Veriler t testi, Pearson Momentler Çarpımı Korelasyon Tekniği, Standart Doğrusal Çoklu Regresyon Analiziyle çözümlenmiştir. Bulgular araştırmanın değişkenlerinin cinsiyete göre farklılaşmadığını ortaya koymuştur. Sonuçlar, bireyci benliğin sosyal onay ihtiyacı toplam puanı ile negatif yönlü, toplulukçu benlik ile koruyucu/istekçi ana-baba tutumunun ise pozitif yönlü anlamlı ilişkili olduğunu göstermiştir. Regresyon analizi, ana-baba tutumunun sosyal onay ihtiyacıyla anlamlı olarak ilişkili olmasına rağmen modelindeki katkısının anlamlı olmadığını göstermiştir. Buna karşılık bulgular sosyal onay ihtiyacı alt boyutlarından Başkalarının Yargılarına Duyarlılık ile Sosyal Geri Çekilmeyi toplulukçu benlik ile bireyci benliğin yordadığını göstermiştir. Olumlu İzlenim Bırakmanın en güçlü yordayıcısı ise bireyci benliktir. Bununla birlikte, Sosyal Onay İhtiyacı ölçeğinden alınan toplam puanların %13’ünü bireyci benlik ile toplulukçu benlik açıklamaktadır. Bu bağlamda bireyci benliğin sosyal onay ihtiyacını azalttığı; toplulukçu benliğin ise artırdığı saptanmıştır.
Yazar isimleri: ['Aylin SALTÜRK']
Yayın Yılı: 28 Haziran 2022
Dergi ismi: Batı Anadolu Eğitim Bilimleri Dergisi
Yayın sayfa url: https://dergipark.org.tr/tr/pub/baebd/issue/70550/894829
Yayın pdf linki: https://dergipark.org.tr/tr/download/article-file/1631294
