Makale Başlığı: İki Bölgeli Stratejik Ortaklık: Avrupa Birliği-Latin Amerika Stratejik Ortaklığı Üzerine Bir Değerlendirme
Özet: Stratejik ortaklık, Avrupa Birliği’nin (AB) dış ilişkilerini yürütürken kullandığı araçlardan biridir. Birlik, kurulan stratejik ortaklığın içeriğine bağlı olmakla birlikte, uluslararası siyasal aktörlerle çok boyutlu bir diyalog ve iş birliği süreci öngören stratejik ortaklıklar kurmaktadır. Diğer bölgesel örgütlere kıyasla gelişmiş bir kurumsal yapıya sahip olan, kendi dış ilişkilerini geliştiren ve uluslararası ilişkilerdeki aktörlerin eylemlerini yönlendiren AB kimi devletler, uluslararası örgütler ve belirli bölgelerdeki devlet gruplarıyla olan ilişkilerini stratejik ortaklık çerçevesinde devam ettirmektedir. Bu bağlamda bu çalışma, 1999 yılında Rio de Janeiro’da devlet ve hükümet başkanları seviyesinde düzenlenen iki bölgeli zirveyle kurulan AB-Latin Amerika stratejik ortaklığını, stratejik ortaklık kavramı ve stratejik ortaklıkların AB’nin dış ilişkileri bakımdan işlevleri ve boyutları kapsamında incelemektedir. Çalışmada, AB ile Latin Amerika arasındaki stratejik ortaklığın, iki bölgeli ilişkilerin kurgusu, AB’nin uluslararası alandaki varlığı ve uluslararası ilişkilerin işleyişi açısından rolü tartışılmaktadır.
Yazar isimleri: ['Samet YILMAZ']
Yayın Yılı: 30 Eylül 2022
Dergi ismi: Biga İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/biibfd/issue/72826/1150001
Yayın pdf linki: https://dergipark.org.tr/tr/download/article-file/2562071
