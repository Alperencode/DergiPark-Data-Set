Makale Başlığı: Palyatif Bakımda Yaşlı Hasta ve Ailesine Verilen Psikososyal Desteğin Etkisi
Özet: Yaşamı tehdit eden ve uzun süreli bakım gerektiren hastalıklar hasta ve ailesini birçok yönden etkilemektedir. Bu hastalıklar nedeniyle tedavi gören kişilere multidisipliner bir bakım uygulanmaktadır. Bu bakım sayesinde yaşam kalitesini arttıran, ağrı gibi fiziksel, psikososyal ve ruhsal sorunların önlenmesini sağlayan, iyi bir planlama ile yaşanan acının önlenmesi ve hafifletilmesi hedeflenmektedir. Çok yönlü bir değerlendirme sürecini öngören, hayatın olağan akışında hastanın rutinlerini sürdürmeye odaklanan ve ölümü normal sürecin bir parçası olarak gören bu bakım anlayışı palyatif bakım olarak isimlendirilmektedir. Bu makalede palyatif bakımda psikososyal yönden destekleyici hemşirelik girişimlerini, bunların bileşenleri ve bu müdahalelerin etkileri hakkında bilgi vermek amaçlanmaktadır. Ölümcül hastalık ve bu hastalığın beraberinde getirdiği olumsuz süreçlerle mücadele etmek zorunda olan hasta ve ailelerinin yaşamlarının son dönemlerinde alışkın oldukları ortamlarda almak istedikleri bakımın, bu dönemi huzur içerisinde geçirmelerine yardımcı olabildiği, fiziksel ve psikolojik sağlığa yönelik tehlikelere karşı bireyi koruduğu, yaşam kalitesini yükselttiği, iyileşme sürecini ve travma sonrası stres bozukluğu gibi olumsuz duyguların önüne geçmeyi kolaylaştırdığı belirlenmiştir. Bu alanda yapılacak araştırma sayısının arttırılmasının bakım kalitesinin yükseltilmesi ve hastaların memnuniyet düzeylerinin artmasına katkı sağlayacağı düşünülmektedir.
Yazar isimleri: ['Abdullah SARMAN', 'Hasan KÖSE', 'Emine SARMAN']
Yayın Yılı: 29 Haziran 2022
Dergi ismi: Yaşlı Sorunları Araştırma Dergisi
Yayın sayfa url: https://dergipark.org.tr/tr/pub/yasad/issue/70700/1061036
Yayın pdf linki: https://dergipark.org.tr/tr/download/article-file/2204772
