Makale Başlığı: Pırlanta fiyat tahmini için regresyon modellerinin karşılaştırmalı analizi
Özet: Bilişim dünyasındaki gelişmeler ile artan veri hacmi ve çeşitliliği ile birlikte, hayatımıza büyük veri kavramı girmiş ve beraberinde birçok zorluğu da peşinde getirmiştir. Verinin işlenebilirliği büyük bir önem kazanmış ve güncel kullanılan bazı veri işleme yöntemlerinin performansı yetersiz gelmeye başlamıştır. Büyük veri analizinde yapay zekâ ve makine öğrenmesi teknikleri kullanılarak bu sorunlar çözülmeye çalışılmakta ve gün geçtikçe daha etkin çözümler bulan algoritmalar önerilmeye devam edilmektedir. Bu çalışmanın amacı, iyi bilinen ve sıklıkla kullanılan regresyon algoritmalarını bir veri kümesi üzerinde çalıştırmak, performans sonuçlarını karşılaştırarak en iyi sonuç verenleri sunmaktır. Makalede pırlantaların kesimi, rengi, berraklığı ve fiyatı gibi özellikleri barındıran açık bir veri kümesi kullanılmıştır. Verilerin ön işlemesi yapılmış, tanımlayıcı analiz gerçekleştirilmiş ve fiyatlarının tahmini için farklı regresyon modelleri hem ilkel hem de optimize edilmiş halleriyle çalıştırılmıştır. Regresyon modelleri içinden diğerlerine kıyasla daha düşük RMSE ve daha yüksek r2 değerleri GBM modelleri (özellikle Light GBM) ve rassal orman algoritmasında alınmıştır.
Yazar isimleri: ['Merve ASİL', 'Gülfem IŞIKLAR ALPTEKİN']
Yayın Yılı: 14 Ekim 2022
Dergi ismi: Niğde Ömer Halisdemir Üniversitesi Mühendislik Bilimleri Dergisi
Yayın sayfa url: https://dergipark.org.tr/tr/pub/ngumuh/issue/73005/1088916
Yayın pdf linki: https://dergipark.org.tr/tr/download/article-file/2314155
