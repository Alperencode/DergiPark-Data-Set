Makale Başlığı: Türkiye'de baskı gruplarının eğilim ve konumları: Zonguldak Ticaret ve Sanayi Odası
Özet: Baskı grupları, kendi üyelerinin menfaatleri savunmak için kurulan örgütlerdir. Çalışmada baskı grubu tanımı, baskı gruplarını ortaya çıkaran nedenler ve baskı gruplarıyla ilgili teoriler ele alınmış olup, Zonguldak Ticaret ve Sanayi Odası meclis üyeleriyle yapılan bir anket çalışmasına yer verilmiştir. Çalışmanın amacı, bir baskı grubu olarak Zonguldak Ticaret ve Sanayi Odası’nın eğilim ve konumlarını, siyasal sistemdeki rolünü ortaya koymaktır. Anket çalışmasıyla Türkiye Odalar ve Borsalar Birliği’nin (TOBB) kuruluş nedenleri, üyelerin TOBB'a bakış açısı, devletin konumu, ülkenin temel problemleri, TOBB’un işleyişi, TOBB’un siyasal sistemdeki konumu, TOBB’un temel fonksiyonlarını ve TOBB’un gücünü belirleyen etkenler ortaya konulmuştur. Elde edilen sonuçlara arasında, TOBB’un kuruluş amacının ağırlıklı olarak işadamlarının etkinliği olması; Zonguldak Ticaret ve Sanayi Odası’nın karar alma süreçlerinde oldukça az dikkate alındığı; TOBB’un faaliyet alanı, iş dünyasına ilişkin yasalarda etkin rol oynaması; sorunların çözümü için en çok TOBB yöneticileri ve bürokratlara başvurulması; Zonguldak Ticaret ve Sanayi Odası üyelerinin büyük bir bölümünün, siyasal sistem ile temasta yüz yüze görüşme yöntemini kullanması; en önemli sorunlar arasında işsizlik, anayasa, eğitim ve etnik sorunların görülmesi; TOBB’un, isteklerin siyasal sisteme iletilmesinde etkin bir rol oynayan ve siyasal iktidara bağımlı bir örgüt olarak görülmesi, TOBB’un gücünü belirleyen faktörlerin toplumsal statü, üye sayısı ve mali gücü olması yer almaktadır.
Yazar isimleri: ['Hüseyin ÇAVUŞOĞLU']
Yayın Yılı: 25 Ekim 2022
Dergi ismi: Ömer Halisdemir Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/ohuiibf/issue/73154/1069031
Yayın pdf linki: https://dergipark.org.tr/tr/download/article-file/2235897
