Makale Başlığı: Gri Cevher Heterotopisi Bulunan Pediatrik Hastaların Manyetik Rezonans Görüntüleme Bulguları ve Eşlik Eden Malformasyonların Değerlendirilmesi
Özet: ÖzetAmaç: Çalışmanın amacı, pediatrik hastalarda saptanan gri cevher heterotopilerini manyetik rezonans görüntüleme bulgularına göre sınıflandırmak ve eşlik eden serebral malformasyonları tanımlamaktır.Gereç ve Yöntemler: Ocak 2012-Haziran 2020 tarihleri arasında beyin manyetik rezonans görüntülemelerinde heterotopi tespit ettiğimiz tüm çocuk hastaların görüntüleri retrospektif olarak değerlendirildi. Heterotopinin tipi, yeri ve eşlik eden serebral anomaliler incelendi.Bulgular: Çalışmaya gri cevher heterotopisi bulunan ortalama yaşı 7.80±4.53 yıl (2-16 yıl) olan 22’si erkek, 20’si kız toplam 42 hasta dahil edildi. Hastaların 33’ünde (%78.6) subependimal, 7’sinde (%16.7) subkortikal ve 2’sinde (%4.7) bant heterotopi saptandı. Yirmi dört hastanın epilepsisi vardı.Sonuç: Çalışmamıza göre pediatrik hastalarda en sık subependimal heterotopi görüldü. Subependimal heterotopiler en sık lateral ventriküllerin trigon kısmında yerleşmişti. Subkortikal heterotopilerin tümü frontalde ve unifokal yerleşimli idi. Bant heterotopiler bilateral serebral hemisferde subkortikal bölgede simetrik yerleşimli idi. Başlıca eşlik eden serebral anomaliler Chiari 2 malformasyonu ve korpus kallosum agenezisi idi. Pediatrik hastalarda hasta yönetimi açısından heterotopinin tipinin ve ilişkili serebral anomalilerin tanımlanması önemlidir.
Yazar isimleri: ['Yeşim EROĞLU', 'Serpil AĞLAMIŞ']
Yayın Yılı: 2 Kasım 2022
Dergi ismi: Kahramanmaraş Sütçü İmam Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/ksutfd/issue/73295/1023811
Yayın pdf linki: https://dergipark.org.tr/tr/download/article-file/2082098
