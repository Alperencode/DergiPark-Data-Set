Makale Başlığı: Pulmoner Tromboemboli Vakalarında Akılda Bulundurulması Gereken Bir Uygulama: Positive Airway Pressure System
Özet: Masif pulmoner emboli hayati öneme sahip acil bir pulmoner patolojidir. Erken tanı ve tedavi yaklaşımı mortaliteyi azaltmaktadır. Tedavide trombolitik uygulamalar önemli bir yer almaktadır. Ancak trombolitik tedavi komplikasyonları hekimleri ciddi anlamda zorlamaktadır. Bu olgu serisinde trombolitik tedavi verdiğimiz iki genç masif emboli hastasında gelişen karbondioksit retansiyonunu EzPAP cihazı ile yönetimimizi sunmayı amaçladık.26 ve 36 yaşında erkek hastalarımız sırasıyla yan ağrısı ve senkop şikayeti ile acilimize başvurdu. Hastalarımızda hipoksi ve taşikardi olması üzerine çekilen PBTA’larında masif PTE tespit edildi. Trombolitik tedavi verilmesine karar verilen hastalarda karbondioksit retansiyonu gelişmesi üzerine non-invazif mekanik ventilasyonun oluşturabileceği barotravmadan çekinildi. Ve bu hastalara EzPAP uygulanmasına karar verildi. Her iki hastada da kısa sürede hipoksi ve karbondioksit retansiyonuna komplikasyonsuz müdahale edildi. Hastaların etyolojik araştırmaları devam etmekte olup nekahatle taburcu edildiler.Sonuç olarak; trombolitik tedavi hızlı ve olumlu sonuçlar sağlarken aynı zamanda kanama gibi ciddi hayatı tehdit edebilen yan etkiler içermektedir. Non- invazif mekanik ventilasyonun barotravmasına bağlı yüz ve solunum yollarında gelişebilecek trombolitiğe bağlı kanamalara karşı alternatif tedavi yöntemi olarak EzPAP kullanılabilir.
Yazar isimleri: ['Oğulcan KINIK', 'Kadir YENAL', 'Ahmet Emre AY', 'Ahmet Burak ERDEM', 'Safa DÖNMEZ', 'Faruk BÜYÜK']
Yayın Yılı: 30 Eylül 2022
Dergi ismi: Journal of Emergency Medicine Case Reports
Yayın sayfa url: https://dergipark.org.tr/tr/pub/jemcr/issue/72719/1068447
Yayın pdf linki: https://dergipark.org.tr/tr/download/article-file/2233578
