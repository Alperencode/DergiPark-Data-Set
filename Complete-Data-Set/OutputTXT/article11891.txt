Makale Başlığı: Saipler Kilinin Zemin Özelliklerinin Belirlenmesi ve Seramik Sektöründe Kullanılabilirliğinin Araştırılması
Özet: Bu çalışmanın amacı, Saipler kilinin zemin özelliklerini belirlemek ve çeşitli sıcaklıklarda pişirilen kil numuneler kullanılarak seramik özelliklerini karakterize etmektir. Bu amaçla, kil numuneleri önce kimyasal analiz ve X-ışını kırınımı (XRD) ile karakterize edilmiştir. Saipler kilinin mineralojik bileşimine kuvars, kaolin, illit, smektit, dolomit, kalsit, hematit ve ortoklas hakimdir. Saipler kilinin indeks ve mühendislik özellikleri; elek analizi, hidrometre analizi, kıvam limitleri, özgül ağırlık, kompaksiyon, kesme kutusu, serbest basınç ve konsolidasyon deneyleri ile belirlenmiştir. Kil zeminin kıvam limitleri deneylerinden elde edilen veriler, Saipler kilinin yüksek plastisiteli kil (CH) sınıfına girdiğini göstermiştir. Pişirim davranışlarını değerlendirmek için, preslenmiş kil numuneleri 900 ile 1150°C arasındaki sıcaklıklarda ayrı ayrı pişirilmiştir. Pişmiş numuneler su emme, lineer büzülme, kütle yoğunluğu, eğilme mukavemeti, X-ışını kırınımı (XRD) ve taramalı elektron mikroskobu (SEM) ile değerlendirilmiştir. 1050°C’nin üzerinde su emmede azalma ile birlikte lineer büzülme ve eğilme mukavemetinde artış gibi önemli değişiklikler gözlenmiştir. Saipler kilinin zemin özellikleri ve seramik karakteristiklerine dayanılarak, tuğla ve kiremit üretiminde kullanılabileceği sonucuna varılmıştır.
Yazar isimleri: ['Nurcihan TAŞKIN']
Yayın Yılı: 16 Eylül 2022
Dergi ismi: MT Bilimsel
Yayın sayfa url: https://dergipark.org.tr/tr/pub/mtb/issue/72610/1176252
Yayın pdf linki: https://dergipark.org.tr/tr/download/article-file/2654593
