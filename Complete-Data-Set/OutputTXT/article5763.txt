Makale Başlığı: TURİZM VE COVİD-19: ULUSLARARASI ALANYAZIN ÜZERİNE BİBLİYOMETRİK BİR ANALİZ
Özet: Bu çalışmanın amacı, tüm dünyayı etkisine alan ve her alanda ciddi değişikliklere yol açan Covid-19 pandemisine yönelik uluslararası turizm literatüründe yapılan çalışmaları tespit ederek konuyla ilgili yapılmış çalışmalara yönelik bütüncül bir bakış açısı sunmaktır. Bu amaç doğrultusunda Scopus veri tabanında 2019-2021 yılları arasında yayımlanan turizm ve Covid-19 kavramına yönelik 273 makale bibliyometrik analiz yöntemi kullanılarak analiz edilmiştir. Çalışmanın bulguları, atıf analizi, ortak atıf analizi, ortak yazarlık analizi, bibliyografik eşleştirme analizi ve ortak varlık analizi aracılığıyla değerlendirilmiştir. Elde edilen verilerin analizinde VOSviewer yazılımı kullanılmıştır. Elde edilen bulgulara göre, ABD ve Çin’in alan yazına en fazla katkısı olan ülkeler olduğu belirlenmiştir. Bunun yanında bibliyometrik analiz sonuçları turizm alan yazınında Covid-19 konusuna yönelik en çok atıf alan çalışma ve yazarlar, yazarların birlikte en fazla yayın yaptıkları ülkeler, ortak atıf analizi ve en fazla kullanılan anahtar kelimelere yönelik önemli bilgiler sunmaktadır. Mevcut çalışma Covid-19 turizm literatüründeki ana araştırma temalarının belirlenmesine olanak sunmakta ve gelecekteki araştırma yönelimlerinin geliştirilmesine katkıda bulunmaktadır.
Yazar isimleri: ['Aslı ERSOY']
Yayın Yılı: 21 Eylül 2022
Dergi ismi: Fırat Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/firatsbed/issue/72636/1090181
Yayın pdf linki: https://dergipark.org.tr/tr/download/article-file/2319371
