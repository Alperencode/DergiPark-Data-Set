Makale Başlığı: Otizm Spektrum Bozukluğu (OSB) Olan Bireyler için Erişilebilir Okul Tasarımında Aile Görüşü
Özet: Otizm Spektrum Bozukluğu (OSB) günümüzde sıklıkla görülen, davranışları, iletişimi etkileyen gelişimsel bir farklılıktır. OSB den sadece birey değil aynı zamanda aileler, öğretmenler gibi OSB li bireylerin yakın çevresi de etkilenmektedir. Yaşam boyu devam eden OSB nin etkileriyle baş etmek için eğitim büyük önem taşımaktadır. Bu nedenle, OSB li bireylerin eğitim mekanlarının kendilerine uygunluğu eğitimlerini olumlu ya da olumsuz olarak etkileyebildiğinden dolayı büyük önem taşımaktadır. OSB ve eğitim mekanlarının araştırma konusu olarak seçilmesinin nedeni bu konu ile ilgili mimarlık disiplininde önemli bir boşluğun bulunmasıdır. Bu araştırmada, 5-11 yaş grubundaki OSB li bireylerin aileleri, OSB li bireyleri sürekli gözlemleyebildiği için okul tasarımlarını çeşitli mekan ölçütlerine göre değerlendirmiştir. Temel seviye eğitimin alındığı okulların OSB li bireylere uygunluğunun değerlendirmesi, ileriki okul tasarımları için yeni bir görüş belirtir. Ayrıca, OSB ve mimarlık ile ilgili önemli boşluğun doldurulabilmesi için bu araştıma bir adımdır. Araştırma, nicel araştırma yöntemine göre yapılmıştır. Anketler örnek olay tarama modeliyle elde edilirken, gözlem ise alan araştırması modeliyle temellendirilmiştir. Anket yanıtlarına göre sınıf güvenliğinin tam olarak sağlanamaması, mekan diziliminin yetersizliği, bireylerin rahatlamasını sağlayacak kaçış alanlarının bulunmaması, duyusal farklılıkları olan OSB li bireylerin göz ardı edilmesi gibi mekan eksiklikleri fark edilmiştir. Bu eksiklerin ileriki okul tasarımlarında giderilmesiyle, daha etkin bir eğitim sağlanılarak OSB li bireylere uygun okullar tasarlanmış olur.
Yazar isimleri: ['Merve KAVAZ']
Yayın Yılı: 28 Haziran 2022
Dergi ismi: International Journal of Innovative Engineering Applications
Yayın sayfa url: https://dergipark.org.tr/tr/pub/ijiea/issue/70503/983686
Yayın pdf linki: https://dergipark.org.tr/tr/download/article-file/1928619
