Makale Başlığı: 1831 Tarihli Nüfus Sayımı Verileri Üzerinden Samakov Kazasının Demografik ve İktisadî Yapısının İncelenmesi
Özet: Toplumların sosyal ve ekonomik yapısı başta olmak üzere idarî, askerî, dinî ve kültürel alanında bilgi edinilmesine olanak sağlayan nüfus sayımlarının, Osmanlı Devleti’nde tam olarak hangi tarihte yapılmaya başlandığı bilinmemektedir. Günümüze ulaşan en erken kayıtları H.835/M.1431 yılına ait olan bu sayımların amacı, vergi mükellefi olan kimseleri tespit etmektedir. XIX. yüzyıla kadar benzer sebeplerle birkaç farklı sayım sisteminin denendiği Osmanlı Devleti’nde, modern anlamda ilk nüfus sayımı, 1831 yılında yapılmıştır. Asâkir-i Mansûre-i Muhammediyye Ordusu’nun gereksinimi olan erkek nüfus sayısını tespit etmek amacıyla yapılan bu sayımın bir diğer amacı ise halktan alınacak vergileri hesaplamaktır.Bulgaristan sınırları içerisinde yer alan Samakov Kazasının H.1246/M.1831 tarihli nüfus defterlerinin temel kaynak olarak kullanıldığı bu çalışmada, Samakov Kazasının demografik ve iktisadî yapısı üzerine bir çıkarım oluşturulmaya çalışılmıştır.
Yazar isimleri: ['Pınar DOĞANAY']
Yayın Yılı: 26 Ekim 2022
Dergi ismi: Dumlupınar Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/dpusbe/issue/73190/1114712
Yayın pdf linki: https://dergipark.org.tr/tr/download/article-file/2419851
