Makale Başlığı: Eğitim-Çevre İlişkisi
Özet: İnsanı çepeçevre kuşatan sosyal ve fiziki çevrenin, insanın eğitimindeki etkisi inkâr edilemez bir gerçektir. Sosyal çevre denilince insan ve insan gruplarının oluşturdukları çevre akla gelmektedir ki, insanın içinde doğup büyüdüğü aile ortamı başta olmak üzere arkadaş, okul, mahalle, meslek, millet ve insanlık, beşeri çevreyi meydana getiren unsurlardır. Fiziki çevre ise, insanın dışında eşyaların oluşturduğu çevredir ki, kıssaca insanın doğup büyüdüğü coğrafi bölge diye ifade edilir. İnsan, mezkûr muhitlerin her birisinden olumlu veya olumsuz olarak etkilenmektedir. İnsan fıtraten medeni bir yaratılışa sahip olarak yaratılmıştır. Her insan içinde doğup büyüdüğü aile ortamı başta olmak üzere komşu, arkadaş, okul, akraba ve bunlardan teşekkül eden sosyal gruplarla zaruri olarak ilişki kurmak durumundadır. Bu münasebet, onun ahlakını, “iyiden kötüye değiştirebildiği gibi, kötüden iyiye de değiştirebilir. Biz de bu makalede çevrenin genelde insan, özelde çocuk üzerindeki etkilerini tespit etmeğe çalıştık. Olumsuz çevre şartlarından korunma çarelerini göstermeğe gayret ettik.
Yazar isimleri: []
Yayın Yılı: 1 Ekim 2017
Dergi ismi: Iğdır Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/ifder/issue/39372/464469
Yayın pdf linki: https://dergipark.org.tr/tr/download/article-file/543202
