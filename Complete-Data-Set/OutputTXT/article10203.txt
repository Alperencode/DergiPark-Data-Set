Makale Başlığı: Levamizolün Model Organizma Galleria mellonella’nın Bazı Biyolojik Özellikleri Üzerine Etkisi
Özet: İmidotiyazol türevi antihelmintik bir madde olan levamizolün büyük bal mumu güvesi, Galleria mellonella’nın, larva, pup ve erginevresindeki yaşama oranı, gelişim süreleri ve ergin ömür uzunluğu üzerine etkileri incelendi. G. mellonella birinci evre larvaları 0,001, 0,01ve 0,1 g/100 g levamizol içeren yapay besinler ile beslendi. Denenen levamizol konsantrasyonları levamizol içermeyen kontrol besini ilekarşılaştırıldığında G. mellonella’nın yaşama ve gelişim parametrelerini üzerinde olumsuz yönde etkilediği tespit edildi. Levamizolün%0,001 g ve %0,01 g’lık konsantrasyonları kontrol grubu ile karşılaştırıldığında 7.evreye ulaşan larva oranını istatiksel olarak önemliderecede düşürdü. Denenen en yüksek konsantrasyonda (%0,1 g) bu oran kontrol grubuna göre (%98,75) 3 kat azalarak %28,75 olarakbelirlendi. Levamizol içeren yapay besinlerde beslenen gruplarda kontrol grubuna göre pup olma oranı ve ergin olma oranında dabenzer etkiler gözlemlendi. Levamizolün farklı konsantrasyonlarını içeren yapay besinde yetiştirilen böcekler, levamizol içermeyenkontrol grubuna göre 7.evre larva, pup ve ergin evrelere daha geç ulaştı. Levamizolün %0,001 g ve %0,01 g’ lık konsantrasyonlarıkontrol grubuyla karşılaştırıldığında böceğin ergin ömür uzunluğunu uzatırken denenen en yüksek levamizol konsantrasyonu (%0,1g) böceğin ergin ömür uzunluğunu kontrol grubuna göre yaklaşık olarak 3 gün azalttı. Elde edilen sonuçlar neticesinde yapay besinlebirlikte alınan levamizolün model organizma G. mellonella’nın hem aktif beslenme gösterdiği larval evrede hem de pup ve ergin dönemiolmak üzere daha sonraki gelişim evrelerinde olumsuz etkilerinin olduğu tespit edilmiştir.
Yazar isimleri: ['Volkan KELEŞ', 'Ender BÜYÜKGÜZEL']
Yayın Yılı: 1 Haziran 2022
Dergi ismi: Karaelmas Fen ve Mühendislik Dergisi
Yayın sayfa url: https://dergipark.org.tr/tr/pub/karaelmasfen/issue/70131/1004103
Yayın pdf linki: https://dergipark.org.tr/tr/download/article-file/2007494
