Makale Başlığı: İSLAMİ FİNANS ENDÜSTRİSİNDE DENETLEME, GÖZETİM VE STANDARTLAŞMA: TKBB DANIŞMA KURULU VE AAOIFI STANDARTLARI ÜZERİNE KARŞILAŞTIRMALI BİR ANALİZ
Özet: TKBB Danışma Kurulu, kuruluş yılı olan 2018’den bu yana, Pay Senedi İhracı ve Alım Satımı, Teverruk, Murabaha ve Kefalet başlıklarında dört adet standart yayınlamıştır. Bu çalışmanın amacı, söz konusu dört standardın AAOIFI standartlarındaki karşılıklılarıyla aralarındaki ortak ve farklı yönlerin ortaya konulmasıdır. Çalışmada standartlar, içerik analizi yöntemiyle incelenmiştir. Çalışma sonucunda, TKBB Danışma Kurulu ve AAOIFI standartlarının özü itibariyle benzer hükümleri içerdiği, tali konularda aralarında kısmi farklılıkların olduğu tespit edilmiştir. TKBB Danışma Kurulu tarafından yayınlanan standartların AAOIFI standartlarına göre konuları daha ayrıntılı olarak incelediği çalışmanın bulguları arasındadır. Hisse senetleri, kefalet ve özellikle de murabaha ile ilgili standartların çok benzeştiği, bununla birlikte teverruk işlemiyle ilgili TKKB Danışma Kurulu standardının daha katı bir tutumla konuyu ele aldığı saptanmıştır.
Yazar isimleri: ['Fatih GÜÇLÜ']
Yayın Yılı: 30 Haziran 2022
Dergi ismi: Uluslararası Bankacılık Ekonomi ve Yönetim Araştırmaları Dergisi
Yayın sayfa url: https://dergipark.org.tr/tr/pub/ubeyad/issue/69171/1071231
Yayın pdf linki: https://dergipark.org.tr/tr/download/article-file/2244799
