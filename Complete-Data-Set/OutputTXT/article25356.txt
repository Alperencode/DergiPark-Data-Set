Makale Başlığı: KRONİK LENFOSİTİK LÖSEMİ/LENFOMA TANILI HASTALARIMIZIN RETROSPEKTİF DEĞERLENDİRİLMESİ
Özet: Giriş: Çalışmamızda Bozyaka Eğitim ve Araştırma Hastanesi Hematoloji Kliniğinde takip edilen 91 kronik lenfositik lösemili hastanın demografik verileri, tedavi endikasyonları, tedavi yanıtları ile sağkalım analizlerinin yapılması amaçlandı. Gereç ve Yöntem: Kronik Lenfositik Lösemi/Lenfoma tanısı ile izlenen 91 olgunun verileri geriye dönük olarak değerlendirildi. Bulgular: Çalışmaya alınan 91 hastadan 48'i erkek, 43'ü kadındı. Ortanca yaş 67 olarak saptandı.57 hasta tedavisiz izlenirken, 34 hasta tedavi aldı. 21 hasta Ritüksimab, fludarabin, siklofosfomid  R- FC , 6 hasta Fludarabin, sikolofosfomid FC , 5 hasta Ritüksimab-Klorombusil, 1 hasta Fludarabin, mitaksantron, siklofosfomid  FMC  ve 1 hasta Ritüksimab, siklofosfomid, vinkristin, prednizolon  R-CVP  tedavisi aldı. Hastaların 18 tanesi ölmüş, 74 tanesi ise yaşıyor olarak saptandı. Tüm KLL hastalarında ortalama sağkalım süresi 45 ay olarak bulundu. 1 yıllık sağkalım %95, 5 yıllık sağkalım % 41 olarak saptandı. Sonuç: Hastalarımızın demografik özellikleri diğer çalışmalar ile benzerdir. Tedavi alan gruptaki sağkalım daha yüksek bulunuştur. Bununla beraber çalışmamızda toplam sağkalım süresi literatürdekilerden daha kısa bulunmuştur
Yazar isimleri: []
Yayın Yılı: 1 Eylül 2016
Dergi ismi: İzmir Eğitim ve Araştırma Hastanesi Tıp Dergisi
Yayın sayfa url: https://dergipark.org.tr/tr/pub/izeahtd/issue/50117/643156
Yayın pdf linki: https://dergipark.org.tr/tr/download/article-file/848601
