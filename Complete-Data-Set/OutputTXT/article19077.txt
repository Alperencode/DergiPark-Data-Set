Makale Başlığı: Yatırımcı Risk İştahının Pay Piyasasına Etkisi: BİST Mali Endeksi Üzerine Bir Araştırma
Özet: Çalışmada 06.06.2008-07.11.2021 döneminde Risk İştahı Endeksi (RISE) ve BIST Mali endeksi arasındaki ilişkinin doğrusal ARDL, doğrusal olmayan ARDL, Toda & Yamamoto Granger nedensellik ve Hatemi-J (2012) asimetrik nedensellik testleri ile araştırılması amaçlanmıştır. Doğrusal ARDL ve doğrusal olmayan ARDL modellerinden elde edilen bulgulara göre BIST Mali ve RISE endeksleri arasında uzun dönemli eşbütünleşme ilişkisinin olduğu tespit edilmiştir.  Doğrusal ARDL model uzun dönem katsayısına göre RISE endeksinde meydana gelen %1’lik artışın BIST Mali endeksinde yaklaşık %44’lük bir artışa sebep olduğu, doğrusal olmayan ARDL model sonuçlarına göre ise RISE endeksinde pozitif değişimlerde meydana gelen %1’lik artışın BIST Mali endeksinde yaklaşık %46’lık bir artışa, negatif değişimlerde meydana gelen %1’lik artışın BIST Mali endeksinde yaklaşık %43 artışa sebep olduğu gözlemlenmektedir. Dolayısıyla endeksler arasında uzun dönemli asimetrik bir eşbütünleşme ilişkisinin olduğu söylenebilmektedir. Bulgulara ek olarak Toda & Yamamoto Granger nedensellik testleri sonuçlarına göre BIST Mali endeksinden RISE endeksine doğru tek yönlü nedensellik ilişkisi, Hatemi-J (2012) asimetrik nedensellik test sonuçları göre ise RISE endeksindeki negatif şoklardan, BIST Mali endeksindeki negatif şoklara, RISE endeksindeki negatif şoklardan, BIST Mali endeksindeki pozitif  şoklara, BIST Mali endeksindeki pozitif şoklardan RISE endeksindeki pozitif şoklara, BIST Mali endeksindeki negatif şoklardan RISE endeksindeki negatif şoklara doğru asimetrik nedensellik ilişkisi tespit edilmiştir.
Yazar isimleri: ['Tuğba NUR']
Yayın Yılı: 14 Eylül 2022
Dergi ismi: Fiscaoeconomia
Yayın sayfa url: https://dergipark.org.tr/tr/pub/fsecon/issue/72567/1095329
Yayın pdf linki: https://dergipark.org.tr/tr/download/article-file/2340314
