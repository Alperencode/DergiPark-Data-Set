Makale Başlığı: ULU ÖNDER MUSTAFA KEMAL ATATÜRK’ÜN SÜRDÜRÜLEBİLİR KALKINMA FELSEFESİ VE YOL HARİTASI
Özet: Birleşmiş Milletler Sürdürülebilir Kalkınma Zirvesinde (2015) bir araya gelen ülke liderleri dünyada yoksulluğun tüm boyutlarıyla ortadan kaldırılması ve insanlığın ortak refahının sağlanması için 17 amaç ve 169 hedeften oluşan sürdürülebilir kalkınma amaçlarını kabul etmişlerdir. Ancak yaşadığımız dünyaya ve gelecek nesillerin yaşayacağı dünyaya ilişkin kaygılar, endişeler son bulmuş değildir. Sürdürülebilir kalkınma 20. yüzyılın son çeyreğinde tanımlanmış ve ele alınmış olsa da aslında birçok bilim insanının, düşünürün ve liderin söylemlerinin alt metninde ve eylemlerinin temelinde daha önceleri de yer almıştır. Türkiye Cumhuriyeti'nin kuruluşu da lideri olan Mustafa Kemal Atatürk sayesinde sürdürülebilir kalkınma fikri ile temellendirilmiştir. Çalışma da Türkiye Cumhuriyeti'nin kuruluşunda Mustafa Kemal Atatürk'ün kurucu felsefesinin sürdürülebilir kalkınma perspektifiyle incelenmesi amaçlanmıştır. Bu amaç doğrultusunda Mustafa Kemal Atatürk'ün söylem, eylem, ilke ve inkılapları sürdürülebilir kalkınma boyutları açısından irdelenmiştir.
Yazar isimleri: ['Fulya MISIRDALI YANGİL', 'Nuran ÖZTÜRK BAŞPINAR']
Yayın Yılı: 11 Kasım 2022
Dergi ismi: Uluslararası İktisadi ve İdari İncelemeler Dergisi
Yayın sayfa url: https://dergipark.org.tr/tr/pub/ulikidince/issue/73302/1052731
Yayın pdf linki: https://dergipark.org.tr/tr/download/article-file/2172168
