Makale Başlığı: Amatör Futbolcuların Antrenörlerde Bulunmasını İstedikleri Liderlik Tarzlarının Tespiti
Özet: Bu araştırma ile amatör futbolcuların antrenörlerde bulunmasını istedikleri liderlik tarzlarının tespiti amaçlanmıştır. Araştırmanın evrenini Konya ilinde ve çevre ilçelerinde faaliyet gösteren amatör futbol kulüplerinin futbolcuları oluşturmaktadır. Örneklem grubunu ise bu futbolcular içerisinden kolayda örnekleme yöntemi ile seçilen ve araştırmaya katılmayı gönüllü olarak kabul eden süper amatör lig, birinci amatör lig ve ikinci amatör ligde mücadele eden (yaş ort=19.34 ± Std.Sp.= 4.58) 442 amatör futbolcu oluşturmaktadır. Amatör futbolcuların antrenörlerde bulunmasını istedikleri liderlik tarzlarının tespitine yönelik yapılan bu çalışmada sonuç olarak; araştırmaya katılan lise düzeyindeki amatör futbolcuların açıklayıcı-ödüllendirici davranış özelliği gösteren lider antrenörülük tarzını diğer antrenörlük tarzlarına göre anlamlı düzeyde benimsedikleri; demokratik davranış tarzını sporculuk süresi daha az olan futbolcuların, sporculuk süresi daha çok olan futbolculara göre daha fazla benimsedikleri, eğitici destekleyici davranış tarzını ise orta saha oyuncularının, defans ve forvet oyuncularına daha fazla benimsedikleri tespit edilmiştir. Bu bulguların yanı sıra eğitici-öğretici lider antrenör tarzının, diğer tarzlara göre çalışılan boyutların hepsinde rakamsal olarak daha yüksek olduğu bulgulanmıştır.
Yazar isimleri: ['Arif ÖZSARI', 'Turgut KAPLAN']
Yayın Yılı: 5 Ekim 2022
Dergi ismi: Düzce Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/dujoss/issue/72736/1179008
Yayın pdf linki: https://dergipark.org.tr/tr/download/article-file/2666207
