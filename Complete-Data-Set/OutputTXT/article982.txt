Makale Başlığı: “GÖÇ VE SUÇ” YERİNE “YABANCI SUÇLULUĞU” ÜZERİNE KAVRAMSAL BİR TARTIŞMA
Özet: Türkiye’de son dönemlerde göç ve suçluluk ilişkisi konusunda yapılan araştırmaların arttığı görülmektedir. Bu araştırmalarda yaygın olarak “göç ve suç” ifadesinin kullanılmaktaysa da bu ifadeye yönelik çeşitli eleştiriler yapmak mümkündür. Göç ve suç ilişkisi çok yönlü bir kavramdır, göçmenler tarafından işlenen suçların yanı sıra göçmenlerin mağduriyeti de göç ve suç ilişkisi kapsamına dahildir. Göçle ilgili çalışmalarda göç hakkında çok farklı sınıflandırmalar yapılabildiği için göç ve suç ilişkisi kavramında muğlaklık olabilmektedir. Ayrıca göç kavramının yasal tanımı, geçici koruma statüsündeki yabancıları da kapsamamaktadır. Göç ve suç ilişkisi yerine yabancı suçluluğu; tek yönlü bir kavramdır, kavram sınırları nettir, geçici koruma statüsündeki kişileri kapsamaktadır, hali hazırdaki kanunlarla ve istatistiklerle uyumludur. Sonuç olarak Türkçe çalışmalarda “göç ve suç” yerine yabancı suçluluğunun daha doğru bir tercih olduğu değerlendirilmektedir.
Yazar isimleri: ['Enver KAŞLI']
Yayın Yılı: 30 Haziran 2022
Dergi ismi: Aksaray Üniversitesi Sosyal Bilimler Enstitüsü Dergisi
Yayın sayfa url: http://aseddergi.aksaray.edu.tr/tr/pub/issue/71102/966394
Yayın pdf linki: https://dergipark.org.tr/tr/download/article-file/1868558
