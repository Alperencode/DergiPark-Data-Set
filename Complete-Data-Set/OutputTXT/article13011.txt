Makale Başlığı: PAMUKKALE’NİN SÜRDÜRÜLEBİLİR TURİZM POTANSİYELİNİN SWOT-AHP (A’WOT) UYGULAMASIYLA DEĞERLENDİRİLMESİ
Özet: Günümüzde turizm faaliyetlerinin neden olduğu/olacağı olumsuz etkilerin en az indirilmesi için birçok önlem alınırken, sürdürülebilir turizm gelişiminin sağlanması için de birçok strateji uygulanmaktadır. Destinasyonların sürdürülebilir turizm potansiyelinin gelişmesi ise durumu bir süreç olarak değerlendirmeye bağlıdır. Öte yandan sürdürülebilir turizm kapsamında gelen ziyaretçilerin deneyimlerini arttırmak ve yüksek tatmin sağlamak dikkate alınması gereken bir diğer konudur. Çalışmada önce Pamukkale’nin sürdürülebilir turizm potansiyeline ilişkin SWOT analizi yapılmış daha sonra elde edilen analiz faktörleri SWOT-AHP (A’WOT) uygulamasıyla değerlendirilmiştir.	Bulgulara göre Pamukkale’nin sürdürülebilir turizm potansiyelinin gelişimine katkısı bakımından en önemli ana kriter güçlü yönler (%42) iken, güçlü yönlerde “ulaşımın kolay olması” (%28); zayıf yönlerde “eko-turizm/doğa turizmi için alt yapı ve üst yapı eksiklikleri” (%28); fırsatlarda “farklı aktivitelere imkân veren doğal ve kültürel zenginliklerinin olması” (%25); tehditlerde “doğal kaynakların yönetilmesi ve korunmasına ilişkin sistematik bir yapının olmaması” (%24) ve genel sıralamada “ulaşımın kolay olması” (%12)  ifadeleri ilk sırada yer almıştır. Elde edilen sonuçlar literatürde sürdürülebilir turizmin var olması ve devam ettirilmesi için öne çıkan koşullar ile tutarlılık göstermektedir.
Yazar isimleri: ['Bahar TÜRK']
Yayın Yılı: 1 Aralık 2022
Dergi ismi: Pamukkale Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/pausbed/issue/73609/1145170
Yayın pdf linki: https://dergipark.org.tr/tr/download/article-file/2543738
