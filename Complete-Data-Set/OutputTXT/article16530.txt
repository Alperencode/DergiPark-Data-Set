Makale Başlığı: Sıfır Atık Projesi: Ambalaj Atıklarının Ayrı Toplanması, Ankara Büyükşehir Belediyesi Örneği
Özet: Ambalajların geri dönüşüm ve geri kazanılmasıyla tabii kaynaklarımız korunmakta, enerjide tasarruf sağlanmakta ve böylelikle ülke ekonomisine katkıda bulunulmaktadır. Ambalaj Atıklarının Kontrolü Yönetmeliği kapsamında ambalaj malzemelerinin insana ve çevreye zarar vermeyecek türden olması, aynı zamanda geri dönüştürülebilir nitelikteki malzemelerden üretilmesi vurgulanmaktadır. Bu bağlamda ambalaj atıklarının geri dönüşümü ve kazanımıyla sadece ülke ekonomisine katkıda bulunmakla kalınmayıp insanların ve çevrenin sağlığı da korunmuş olur. Nüfusun hızlı artması, teknolojideki gelişmeler ve hayat düzeyinin yükselmesi ile meydana gelen çevresel kirliliğin kontrol edilmesi ve sonuç olarak azaltılması bugünün önemli problemlerindendir. Bundan dolayı belediyeler ambalaj atıklarının geri dönüşümünün sağlanması amacıyla birçok proje ortaya koymuşlardır. Bu çalışmada, Ankara Büyükşehir Belediyesinde ambalaj atıklarının kaynağında ayrı toplanması “Ambalaj Atıkları Yönetim Planı” kurallarına göre ele alınmakta ve kuruluşta ambalaj atıklarının nerede, nasıl, ne zaman ve ne tür bir toplama sistemiyle toplandığına ilişkin genel bilgiler sunulmaktadır. Geri Kazanım Projesi’nin tatbiki Ankara Büyükşehir Belediyesi örneğinde incelenip mali ve çevresel değerlendirmeler yapılmaktadır.
Yazar isimleri: ['Nesrin YILDIRIM', 'Doç. Dr. Beril Salman AKIN']
Yayın Yılı: 31 Mayıs 2022
Dergi ismi: Ulusal Çevre Bilimleri Araştırma Dergisi
Yayın sayfa url: https://dergipark.org.tr/tr/pub/ucbad/issue/69288/1015641
Yayın pdf linki: https://dergipark.org.tr/tr/download/article-file/2050195
