Makale Başlığı: Güven ve Medya: Covid-19 Pandemi İletişiminde Beş Büyük Faktör Kişilik Özelliklerinin Yansıması
Özet: Pandemi süreci genel olarak büyük ölçüde kafa karışıklığı, istikrarsızlık, yanlış bilgilendirme ve yetersiz planlama gibi sebeplerle tedirginlik yaratan bir süreçtir. Bu çalışma kapsamında, COVID-19 pandemisi sırasında sağlık iletişimi sürecinde bireylerin kişilik özelliklerinin bilgiyi arama sürecinde ve gerekli önlemleri almada etkili olduğu varsayımından ve bireysel farklılıkların ilişkilendirilip ilişkilendirilemeyeceği sorusundan yola çıkılmıştır. Çalışma kapsamında Türk halkına yönelik COVID-19 salgını iletişiminin beş büyük kişilik özelliği çerçevesinde, bireylerin bilgi alma tercihleri, güven duydukları kaynaklar arasındaki ilişkileri, Büyük-5 faktörlerine dayalı bireysel farklılıklarını ne şekilde etkilediğini ölçmek amaçlanmıştır. Bu nitel çalışma, öncelikle Türk halkının COVID-19 algısında bilgi arama davranışını ve medyadan gelen haberlerin etkisini araştırmayı amaçlamaktadır. İkinci olarak da COVID-19 pandemi iletişimi ile ilgili bilgi edinme tercihlerinde güvendikleri medya kaynakları arasındaki ilişkileri nasıl etkilediğinin ölçülmesi amaçlanmıştır. Ankete katılan bireylerden sorumluluk kişilik özelliğine sahip olanlarda bireylerin sağlık profesyonellerine ve bağımsız sağlık kuruluşlarına güveni en yüksek saptanırken, devlet kurumlarına yönelik COVID-19 mesaj içeriklerinde güven düşük bulunmuştur.
Yazar isimleri: ['Ebru GÖKALİLER', 'Özlem ALİKILIÇ', 'İnanç ALİKILIÇ']
Yayın Yılı: 30 Haziran 2022
Dergi ismi: Türkiye İletişim Araştırmaları Dergisi
Yayın sayfa url: https://dergipark.org.tr/tr/pub/turcom/issue/68746/1050601
Yayın pdf linki: https://dergipark.org.tr/tr/download/article-file/2165260
