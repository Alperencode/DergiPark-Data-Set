Makale Başlığı: Türkiye'de bir vaka analizi: İngilizce öğretmenlerinin kültürlerarası duyarlılık kavramına yaklaşımları
Özet: Türkiye her zaman çok kültürlülük unsuruyla şekillenmiş bir ülke konumunda olmuştur. Birçok Türk özel yaşam alanında atalarından kalma bir dili kullanırken diğer sosyal ve resmi ortamlarda Türkçeyi kullanmaktadır (Aydin & Ozfidan, 2014).. Bu öteden beri var olan kültürel çeşitliliğe, günümüzde bir de artan sayılarda, bilhassa Suriye'den gelen, mülteciler ve uluslararası değişim programları sayesinde farklı milletlerden öğrencilerin varlığı eklenmekte, bu da Türkiye'deki eğitim öğretim ortağının çok kültürlü yapısına katkıda bulunmaktadır. Bu durum Türkiye'deki öğretmenlerin farklı kültürel geçmişlerden gelen öğrencileri içeren sınıflarda ders verirken kültürlerarası duyarlılıkla hareket etmelerini gerekli kılmaktadır. Bu çalışma Türkiye’deki 7 farklı üniversiteden çalışmaya katılan bir grup İngilizce öğretmeninin kültürlerarası duyarlılık seviyesini belirlemek amacıyla yürütülmüş olup katılımcılar kendilerine gönderilen veri toplama araçlarına e-mail aracılığıyla cevap vermişlerdir. Katılımcılara mail yoluyla gönderilen anket üç kısımdan oluşmaktadır: profesyonel yaşamlarındaki kültürlerarası tecrübelerini sorgulayan çoktan seçmeli bölüm; Kültürlerarası Duyarlılık Anketi ; çalışmanın amacına uygun tasarlanmış 8 açık uçlu soru. Katılımcıların genel olarak yüksek kültürlerarası duyarlılık seviyesine sahip oldukları fakat bazı alanlarda da ilerlemeye ihtiyaç duydukları belirlenmiştir.
Yazar isimleri: ['Tuba DEMİRKOL']
Yayın Yılı: 30 Haziran 2022
Dergi ismi: Siirt Eğitim Dergisi
Yayın sayfa url: https://dergipark.org.tr/tr/pub/sedder/issue/70547/1102792
Yayın pdf linki: https://dergipark.org.tr/tr/download/article-file/2371551
