Makale Başlığı: İbnü’l-Cevzî’nin Zâdü’l-mesîr fî ‘ilmi’t-tefsîr’inde  Kıraât Olgusu
Özet: Kur’ân-ı Kerim’in okunması, hıfzı, tefsir ve yorumunda büyük kolaylık sağlayan kıraât ilmi Peygamber (s.a.s.) döneminde başlamış semâ ve arz yoluyla sistemli bir şekilde gelişerek günümüze kadar ulaşmıştır. Kıraatlerin desteklediği çok anlamlılık ve diyalektik yaklaşım sayesinde Kur’ân-ı Kerim diğer kutsal metinlerden farklı olarak hukukla ilgili ortaya çıkan yeni problemleri çözme hususunda donuk bir dogmaya dönüşmeden her devrin meselelerine çözümler sunan taptaze bir metin olarak varlığını sürdürmüş ve tüm zamanlarda insanlara rehberlik etmeye devam etmiştir. Bu yönüyle kıraatler Kur’ân’ın lafız ve mana bakımından ne kadar zengin bir kaynak olduğunu da ortaya koymaktadır. Her dönemde tefsir ilmiyle ilgilenen âlimler Kur’ân ilimleri arasında çok önemli bir konuma sahip olan kıraât ilmine önem vermiş ve eserlerinde kıraatleri ele almışlardır. İbnü’l-Cevzî’den (öl. 597/1200) önce yazılmış bazı kıraât kitapları hariç müfessirler manaya tesiri neredeyse hiç olmayan yalnız kelimelerde vaki olan usulle ilgili kıraât farklarına birinci derecede mana üzerinde etkili olan ferşle ilgili kıraât farklarına ise ikinci derecede yer vermişlerdir. Hem rivâyet hem de dirâyet tefsir ekolünün önemli temsilcilerinden biri olarak kabul edilen İbnü’l-Cevzî, Zâdü’l-mesîr fi ilmi’t-tefsîr isimli eserinde anlama etkisi çok az olan usulle ilgili kıraât farklarından ziyade bizzat anlama etkisi olan ferşle ilgili kıraât farklarına daha fazla yer vermiş ve kendinden önceki dönemin tefsir müktesebatını adeta özetlemiştir.
Yazar isimleri: ['İsmail ÖZTÜRK']
Yayın Yılı: 30 Haziran 2022
Dergi ismi: Tokat İlmiyat Dergisi
Yayın sayfa url: https://dergipark.org.tr/tr/pub/ilmiyat/issue/70723/1072046
Yayın pdf linki: https://dergipark.org.tr/tr/download/article-file/2247888
