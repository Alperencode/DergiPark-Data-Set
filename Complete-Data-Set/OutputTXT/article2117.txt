Makale Başlığı: ENDÜSTRİ 4.0 VE LOJİSTİK 4.0 KAPSAMINDA AKILLI DEPO SİSTEMLERİ
Özet: Endüstri 4.0 hayatın her alanında oluşturduğu etki ile bir devrim olarak kabul edilmektedir. Endüstri 4.0 işletmelerin üretim, yönetim, lojistik, satınalma ve depo gibi birçok alanında aktif bir şekilde kullanılmaktadır ve birçok alanda olduğu gibi depo yönetim süreçlerinde de etkisi çok fazla olmuştur. Günümüzde depolar ürünlerin saklandığı alanlar olmanın dışında, müşteri taleplerine hızlı cevap verebilmek için hizmet sağlayan merkezler haline gelmiştir. İşletmelerin ürünlerini zamanında sevk etmeleri, üretimi hızlandırmaları, mamul, yarı mamul ve hammaddelerini daha etkin yönetebilmeleri, depolama maliyetlerini minimuma indirmeleri ve maksimum verimlilik sağlamaları için Endüstri 4.0 teknolojisinin sunduğu akıllı depo sistemlerini kullanmaları kaçınılmaz olmuştur. Bu çalışmada Endüstri tarihinin gelişimi, buna bağlı olarak Endüstri 4.0’ın lojistik sektörünün gelişimini ne yönde etkilediği ve lojistik sektörünün gelişimine bağlı olarak akıllı depo sistemlerinin bileşenleri ve kullanımı sonrası avantajları ile dezavantajlarının ortaya konulması amaçlanmıştır. Bu doğrultuda çalışmada, Endüstri 4.0 ve ona bağlı olarak gelişen Lojistik 4.0 kavramları ve akıllı depo sistemleri hakkında kapsamlı literatür taraması gerçekleştirilmiştir.
Yazar isimleri: ['Emine GENÇ', 'İbrahim TUNALI']
Yayın Yılı: 30 Ekim 2022
Dergi ismi: Avrasya Sosyal ve Ekonomi Araştırmaları Dergisi
Yayın sayfa url: https://dergipark.org.tr/tr/pub/asead/issue/73282/1169036
Yayın pdf linki: https://dergipark.org.tr/tr/download/article-file/2624477
