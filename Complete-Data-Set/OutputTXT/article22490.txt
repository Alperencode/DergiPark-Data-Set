Makale Başlığı: İNTERNET ORTAMINDA ÂŞIK CEMAL DİVANÎ
Özet: Kökenleri, ozan-baksı geleneğine dayandırılabilecek olan âşıklık geleneği, dönemin şartlarına göre kendisini güncellemektedir. Radyo, televizyon ve internet olanakları ile şekillenen ortam olarak ifade edilebilecek elektronik kültür ortamı sayesinde âşıklar, ulusal hatta uluslararasına seslenme imkânına sahip olmaktadırlar. Bu şekilde hünerlerini daha geniş kitlelere duyurabilmişlerdir/duyurmaktadırlar. İnternetin getirmiş olduğu fırsatları kullanan âşıklık geleneği bu ortamda da varlığını devam ettirmektedir. Bu bağlamda âşıklar, Youtube, Facebook, Instagram gibi alanlarda canlı yayınlar oluşturarak icralarını sergilemekte, karşılaşmalarda bulunmakta, şiirlerini bu ortamlarda paylaşmakta, katıldığı/katılacağı programları duyurmakta ve böylece daha fazla kitleye hitap edebilmektelerdir. İnternet ortamını aktif ve verimli bir şekilde kullanan Âşık Cemal Divanî’nin sosyal medya hesaplarını kullanımı, âşıklık geleneği kapsamında örnek alınabilecek ve uygulanabilecek derecede bir yeterliliğe sahiptir. Cemal Divanî, internet ortamında on yılı aşkın süredir yer almakta, geleneğin yeni sahada yayılması hususunda da çaba sarf etmektedir. Bu kapsamda çalışmada Âşık Cemal Divanî ile ilgili Google, Youtube, Facebook, Instagram mecralarında veriler toplanmış ve bu veriler yorumlanarak Divanî’nin internet ortamındaki durumu mevzubahis edilmiştir. Bu şekilde Divani’nin âşıklık temelinde internet ortamını kullanımına yer verilmiş ve birtakım önerilerde bulunulmuştur.
Yazar isimleri: ['Ramazan SEZGİN']
Yayın Yılı: 29 Ekim 2022
Dergi ismi: Culture and Civilization
Yayın sayfa url: https://dergipark.org.tr/tr/pub/culture/issue/73187/1195803
Yayın pdf linki: https://dergipark.org.tr/tr/download/article-file/2735919
