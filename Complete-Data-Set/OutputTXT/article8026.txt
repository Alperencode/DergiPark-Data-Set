Makale Başlığı: Atatürk, Stratejik Planlama ve Kentbilim
Özet: Strateji kavramı felsefi olarak yöneldiği hedefine, planlama kavramı ile birleştiğinde ulaşmakta olup kullanımı dünyada 1960’larda başlayan ancak içerik ve kapsam açısından 1980’lerin sosyal, ekonomik ve politik değişim ve dönüşüm yapısından etkilenerek gelişen ve yaygınlaşan bir kavramdır. Ülkemizde 21. yüzyılda tüm kamu kurum ve kuruluşlarında uygulanması için yasallaştırılan stratejik planlama yaklaşımı esasen Mustafa Kemal Atatürk’ün yaşam biçimidir. Yaptığı tüm eylemlerde, aldığı kararlarda ve söylemlerinde planlamanın önemini ve gerekliliğini vurgulayan Atatürk, yıllar öncesinden stratejik planlama yaklaşımıyla dünyaya ışık tutmuştur. Cumhuriyetin ilk yıllarında Atatürk’ün ekonomi, kültürel yaşam ve çevre için öngördüğü ilkeler ve kararlar bugün tüm dünya ülkelerinin uygulamaya çalıştığı stratejik planlama yaklaşımıyla örtüşmektedir. Atatürk’ü öğrenmek, örnek almak ve rol model seçmek bizi kandırılmaktan, başarısızlıktan ve geri kalmışlıktan kurtaracak tek yoldur. O’nun her cümlesi sonsuz derinliğe ve anlama sahip olup uğraş alanına göre yorumlanarak bir amaç olarak benimsenmelidir. Bu doğrultuda Sayın Prof. Dr. Ruşen Keleş’in 1983 yılında “Atatürk, Çağdaş Ankara ve Kentbilim” çalışmasından yola çıkarak “Atatürk, Stratejik Planlama ve Kentbilim” başlıklı bu çalışma hazırlanmıştır. Bu çalışmada Mustafa Kemal Atatürk’ün stratejik dehasından yararlanarak mekânsal, kentsel, çevresel ve yönetimsel yapıda yaşadığımız sorunların kaynağının ve çözüm yollarının saptanması amaçlanmaktadır.
Yazar isimleri: ['Seçil Gül MEYDAN YILDIZ']
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1113939
Yayın pdf linki: https://dergipark.org.tr/tr/download/article-file/2416651
