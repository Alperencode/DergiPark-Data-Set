Makale Başlığı: Dijital Çağda Bilişim Sektörünün İhtiyacı Olan Yetkinlikler Üzerine Bir Değerlendirme
Özet: Bilgi ve iletişim teknolojilerindeki baş döndürücü gelişmeler, sadece kendi sektörünü değil tüm sektörleri şekillendirmekte, her geçen gün yeni yeni yaklaşımların ve yeni sektörlerin doğmasına sebep olabilmektedir. Bundan on yıllar önce ismine değinmediğimiz konularda yeni yeni meslekler ortaya çıkarken, yeni teknolojiler yeni sektörlerin veya iş alanlarının doğmasına neden olmuştur. Bazı meslekler ise tarihin tozlu rafları arasına katılmıştır. Çalışma, bu hızlı dönüşümün farkına vararak bilgi teknolojileri sektörünün ihtiyacı olan yetkinlikler üzerine kapsamlı bir değerlendirmek sunmaktadır. Sektörün ihtiyaçları ve beklentileri, var olan meslek dallarının gelişimi, bilişim sektörü açısından eğitim kurumları, sektörün güçlü ülkeleri ve küresel oyuncuları ve sektörün oluşturma potansiyeli olduğu istihdam gerçeği ile konu detaylı olarak değerlendirilmektedir. Bilişim sektörü, içinde bulunduğumuz dünya gerçekliğinde en önemli ve kritik sektör olmasına rağmen,  sektördeki istihdam, sektörün beklentileri ve gelecek konjonktürü gibi konularda pek çalışmaya rastlanmamıştır. Sektörün kritik önemi ve Türkçe literatürdeki bu yöndeki eksiklik çalışma için ana motive edici unsur olmuştur. Elde edilen bulgulara göre, Türkiye’nin sektör ihtiyacını karşılamak için eğitim kurumları açma konusundaki girişimi, her ne kadar sayıca az olsa da, dünya ile paralellik göstermiştir. Fakat sektör sorunları, gelişimi, sektörün talepleri, meslek profesyonellerinin sıkıntıları konusunda Türkçe literatürde önemli bir boşluk mevcuttur ve uluslararası literatür geriden takip edilmektedir. Türkiye'de bilişim sektörünün daha fazla gelişebilmesi için Ortadoğu ve Balkan ülkeleri ile özel girişimlerde bulunulabilir. Ayrıca sivil toplum kuruluşlarının Türkiye’nin bilişim sektörünün gelişmesi için kıymetli bir noktada bulunmaktadır Dolayısı ile bu sivil toplum kuruluşları üzerine gelecek çalışmalar için daha kapsamlı çalışmalar yapılması önerilmektedir.
Yazar isimleri: ['Muhammet DAMAR']
Yayın Yılı: 30 Haziran 2022
Dergi ismi: Journal of Information Systems and Management Research
Yayın sayfa url: https://dergipark.org.tr/tr/pub/jismar/issue/70966/1112479
Yayın pdf linki: https://dergipark.org.tr/tr/download/article-file/2410836
