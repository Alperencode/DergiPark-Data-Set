Makale Başlığı: Rotavirüs Aşısı Çalışmalarında Küresel Trendler
Özet: Amaç: Mevcut çalışmanın amacı, Rotavirüs aşıları üzerindeki küresel araştırma eğilimlerini ve iş birliklerini araştırmaktı.Method: Bu çalışmada, Rotavirüs aşısı ile ilgili anahtar kelimeler ile Web of Science veri tabanında bibliyometrik araştırma yaptık. Ayrıca iş birliklerinin haritalandırılması için görselleştirme teknikleri kullanıldı. Sadece araştırma makalelerini ve derleme makalelerini dahil ettik.Bulgular: Araştırmamıza göre 5093 yayına ulaştık ve %52.916'sı açık erişim olarak yayınlanmıştı. En çok tercih edilen yayın dili İngilizce (%96.682) idi. Rotavirüs aşısı ile ilgili makalelerin çoğu (%13,627) Vaccine dergisinde yayınlanmıştı. Yayınlar dünya çapında 164 ülkeden idi. Yayınların çoğu Amerika Birleşik Devletleri (ABD) (%42,981), İngiltere (%9,641), Hindistan (%6,892), Avustralya (%6,146) ve Belçika'dan (%5,910) idi. Hastalık Kontrol Önleme Merkezleri, Avrupa Araştırma Üniversiteleri Birliği Leru ve Dünya Sağlık Örgütü, rotavirüs aşı çalışmalarında önde gelen kuruluşlardı. ABD kaynaklı yayınların H indeksleri daha yüksekti (H indeksi: 127) ancak Belçika yayınlarının yayın başına ortalama atıf sayısı en yüksekti.Sonuçlar: Rotavirüs aşısı ile ilgili yayınların sayısı zamanla artmıştı. Hastalık Kontrol ve Önleme Merkezleri, Avrupa Araştırma Üniversiteleri Birliği Leru ve WHO en aktif kurumlardı ve Amerika Birleşik Devletleri en üretken ülkeydi. Hastalığın sık görüldüğü ülkelerden yayın sayıları istenen seviyenin altındaydı.
Yazar isimleri: ['Cemile UYAR', 'Serpil MIZRAKÇI']
Yayın Yılı: 30 Ağustos 2022
Dergi ismi: Journal of Biotechnology and Strategic Health Research
Yayın sayfa url: https://dergipark.org.tr/tr/pub/bshr/issue/72769/1115592
Yayın pdf linki: https://dergipark.org.tr/tr/download/article-file/2423512
