Makale Başlığı: Pandemi döneminde konut satın alma problemi için yeni bir bulanık grup karar verme yaklaşımı
Özet: İlk resmi COVID-19 vakasının Mart 2020'de tespitinden sonra pandeminin etkilerini en aza indirgemek için Türkiye'de “Ekonomik İstikrar Kalkanı” adı verilen yeni paket hayata geçirilmiştir. Tüm sektörlerde olduğu gibi gayrimenkul sektöründe de salgın çeşitli değişikliklere sebep olmuştur. Salgın döneminde uzun süre evlerde kalan vatandaşların ev alırken talepleri de değişikliğe uğramıştır. Bu çalışma, gayrimenkul sektöründe konut satın alma kriterleri için seçim kriterlerinin önemini araştırmayı ve Çok Kriterli Karar Verme (MCDM) yaklaşımıyla en uygun evi belirlemeyi amaçlamaktadır. Bu çalışmada, Bulanık Analitik Hiyerarşi Süreci (BAHS) ve Multi-Attribute Ideal Real Comparative Analysis (BMAIRCA) yöntemleri bir arada kullanılarak konut satın alma değerlendirme kriterleri ve aday konutlar değerlendirilmektedir. Bu değerlendirme yapılırken, kriterlerin ağırlıklarını belirlemek için Konya'da yaşayan beş aileden veri toplanarak ikili karşılaştırmalar ile bulanık ortam altında kriter ağırlıkları elde edilmiştir. Daha sonra, aday konutları ailelerin görüşlerine göre sıralamak için BMAIRCA yöntemi kullanılmıştır. Araştırma sonucunda krediye uygunluk kriterinin en önemli kriter olduğu tespit edilmiştir. Örnek vaka çalışması için, bulanık TOPSIS ve bulanık VIKOR'un konut satın alma performansı üzerine karşılaştırma analizi gerçekleştirilmiştir. Örnek vaka çalışması için karşılaştırma analizimiz, üç bulanık yöntemin aynı sıralamalara ulaştığını göstermektedir
Yazar isimleri: ['Ahmet ÇALIK', 'Ahmet ERGÜLEN']
Yayın Yılı: 7 Ekim 2022
Dergi ismi: Gazi Üniversitesi Mühendislik Mimarlık Fakültesi Dergisi
Yayın sayfa url: https://dergipark.org.tr/tr/pub/gazimmfd/issue/72928/991787
Yayın pdf linki: https://dergipark.org.tr/tr/download/article-file/1959701
