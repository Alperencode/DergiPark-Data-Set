Makale Başlığı: 0-6 Yaş Çocuk İstismarının Basılı Medyaya Yansımasının Araştırılması
Özet: Araştırma son beş yıl içerisinde basılı medyaya yansıyan 0-6 yaş dönemi çocuk istismar haberlerini incelemek amacıyla yapılmıştır. Araştırma medyada yer alan haberlerin incelenmesi amacı ile gerçekleştiğinden nitel araştırma yöntemlerinden doküman analizi modeli kullanılarak gerçekleştirilmiştir. Araştırmanın evrenini 0-6 yaş dönemi çocuk istismar haberleri oluştururken, örneklemini ise ulaşılan haberler oluşturmaktadır. Araştırmada veri toplama aracı olarak araştırmacı tarafından geliştirilen bilgi formu kullanılmış olup, incelenen her bir haber için bilgi formları tek tek doldurulmuştur. Araştırma kapsamında toplanan veriler SPSS 24.0 programı kullanılarak frekans ve yüzde tablolarına dönüştürülerek incelenmiştir. Araştırma sonucunda medyaya son 5 yıl içerisinde yansıyan haberlerde kız çocuklarının daha çok istismara maruz kaldığı, istismara maruz kalan çocukların yaşlarının ortalama 2,69 olduğu, basılı medyada istismar çeşitlerinden daha çok fiziksel istismar haberlerinin yer aldığı, istismarı uygulayanların daha çok ebeveynler olduğu ve mağdurların istismar sonrasında gizleme/ifade edememe davranışında bulundukları sonuçlarına ulaşılmıştır.
Yazar isimleri: ['Seda Nur ÖZBEY', 'Serpil PEKDOĞAN']
Yayın Yılı: 30 Haziran 2022
Dergi ismi: Gelişim ve Psikoloji Dergisi
Yayın sayfa url: https://dergipark.org.tr/tr/pub/gpd/issue/68864/1026450
Yayın pdf linki: https://dergipark.org.tr/tr/download/article-file/2092025
