Makale Başlığı: Effects of Row Spacing on Yield and Quality of Forage Pea (Pisum sativum ssp. arvense)
Özet: Bezelye, birçok ülkede kaba yem, kuru ot, silaj, haylaj veya saman şeklinde geviş getiren hayvanlar için üretilen bir yemdir. Sıra aralıklarını farklılaştırmak, tarla bitkileri üretiminde özellikle ışık ve biyokütle için olan rekabeti ve kaynak kullanımını etkileyen farklı mekansal düzenlemeler sağlar. Bu çalışmanın amacı, bezelyede (Pisum sativum L., c.v. Özkaynak) sıra aralığının kuru ot verimi ve kalitesi ile ilişkisini değerlendirmektir. Çalışma, 2018-2019 ve 2019-2020 yetiştirme sezonlarında Türkiye'nin Güney Anadolu Bölgesi'nde Mardin ili Kızıltepe ilçesine bağlı Köprübaşı köyünde gerçekleştirilmiştir. Farklı sıra arası mesafelerinin (SAM) (20, 30 ve 40 cm) bezelye verim ve kalitesine etkisi araştırılmıştır. Bitki boyu 20 cm SAM  için yüksek (127,8 cm) ve 30 ve 40 cm SAM için düşük (sırasıyla 121,8 cm ve 121,2 cm) olmuştur . Yeşil ot verimi, 40 cm SAM için düşük (26,7 t/ha) ve 20 cm SAM için yüksek (28,8 t/ha) bulunmuştur. Kuru ot verimi, 40 cm SAM için düşük (5,21 t/ha) ve 20 cm SAM için yüksek (5,79 t/ha) olmuştur. Ham protein oranı 40 cm SAM'ler için düşük (%20,2) ve 20 cm SAM'ler için yüksek (%22,5 ve %21,6) tespit edilmiştir. Sindirilebilir kuru madde oranı, 20 cm SAM için düşük (2,67) ve 30 cm SAM için yüksek (2,83 ve 2,82) olmuştur. Nispi yem değeri, sırasıyla 20 cm SAM için düşük (129,9) ve 30 cm SAM için yüksek (139,1 ve 139,7) idi. Çalışmanın sonucunda, Türkiye Mardin koşullarında ticari satış hedefleyen yem üreticileri için 20 cm sıra arası mesafesi önerilebilir ki daha yüksek yeşil ot, kuru ot verimi ve ham protein oranları nedeniyle daha fazla gelir elde etmek bu sıra arası mesafe ile mümkündür. Ancak kendi çiftlik hayvanları için yem üreten çiftçiler için, yüksek kuru madde tüketim oranı ve nispi yem değerleri nedeniyle, 30 ve 40 cm sıra arası mesafe, en uygun ekim sıklığıdır.
Yazar isimleri: ['Erdal KARADENİZ', 'Gülşah BENGİSU']
Yayın Yılı: 26 Haziran 2022
Dergi ismi: Turkish Journal of Range and Forage Science
Yayın sayfa url: https://dergipark.org.tr/tr/pub/turkjrfs/issue/70524/1100519
Yayın pdf linki: https://dergipark.org.tr/tr/download/article-file/2362159
