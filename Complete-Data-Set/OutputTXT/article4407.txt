Makale Başlığı: ISPARTA İLİ EKOTURİZM ROTALARI VE PESTE ANALİZİ İLE İNCELENMESİ
Özet: Ekoturizm, sorumlu turizm bilinci ile temel motivasyonun ekosistemin bütünlüğünü korumak olan ve sürdürülebilirlik çatısı altında ele alınması gereken bir turizm çeşididir. Ekoturizmde doğaya sahip çıkmak ve doğayı tahrip etmemek ilkeleri ile doğal alanlar hepimizin evi olarak kabul edilmektedir. Ayrıca ekoturizm doğal alanların koruması ve sürdürülebilir kalkınma için bir araç olarak öngörülmektedir. Isparta ili bozulmamış doğası ve zengin ekolojisi ile ekoturizm faaliyetleri açısından zengin bir destinasyondur. Bölgede ekoturizm konusunda çeşitli çalışmalar yapılmış olup ekoturizm ile ilgili projeler desteklenmektedir. Çalışmada, öncelikle destinasyondaki ekoturizm rotaları ele alınmış olup ekoturizmin destinasyondaki durumunu stratejik ve dış çevre analizi olan PESTE analizi ile ekonomik, politik, sosyo-kültürel, teknolojik ve ekolojik boyutların belirlenmesi için odak grup görüşmesi yapılmıştır. Destinasyondaki ekoturizm faaliyetlerinin bölge için fırsat ve tehditleri incelenmiştir. Doğa-temelli ekoturizm rotaları açısından zengin bir destinasyon olan Isparta ilinde stratejik ekoturizm planlama çalışmalarının yapılması ve bu planların sürdürülebilir bir şekilde devamlılığının sağlanması gerektiği sonucuna ulaşılmıştır. Ekoturizm rotalarının altyapı imkanlarının iyileştirilmesi, teknolojik gelişmelerden yararlanılması ve bu rotalardaki çevre tahribatının önüne geçilmesi gerektiği sonucuna ulaşılmıştır. Çalışmanın turizm alanına ve bölgede yapılacak ekoturizm faaliyetleri ve projelerine katkı sağlaması düşünülmektedir.
Yazar isimleri: ['Hatice SARI GÖK']
Yayın Yılı: 30 Eylül 2022
Dergi ismi: Dokuz Eylül Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/deusosbil/issue/72824/1102607
Yayın pdf linki: https://dergipark.org.tr/tr/download/article-file/2370862
