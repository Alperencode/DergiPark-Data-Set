Makale Başlığı: Vatandaş Gözünden E-Sağlık Hizmetlerinin Değerlendirilmesi: Farkındalık, Kullanım ve Memnuniyet Düzeyleri
Özet: Çalışma, e-Devletin önemli ayaklarından biri olan e-sağlık hizmetlerinin kullanıcılar açısından incelenmesi amacıyla yapılmıştır. Katılımcıların e-sağlık hizmetleri farkındalık, kullanım ve memnuniyet düzeyleri ölçülmüştür. Memnuniyet düzeyleri ile sosyo-ekonomik ve demografik yapı arasında anlamlı ve pozitif bir ilişki olup olmadığı incelenmiştir. Yöntem olarak alan araştırması tekniği, veri toplama aracı olarak ise online ve yüz yüze anket tekniği kullanılmıştır. Araştırma sonucunda eğitim düzeyi ile e-sağlık hizmetleri memnuniyet düzeyi arasında anlamlı bir sonuç ortaya çıkmıştır. E-sağlık hizmetlerinin çalışma hızından memnuniyetin, talep edilen hizmetlerin taleplerini randevu beklemeden karşılama düzeyinin yüksek olduğu gözlemlendi. Katılımcıların çoklu ifadelerinin değerlendirildiği e-nabız kullanım sonuçlarına göre en çok kullanılan hizmetin ‘Test Sonucu Öğrenme’ hizmeti olduğu anlaşıldı. Katılımcıların en sık kullandıkları e-sağlık hizmetleri arasında “Hayat Eve Sığar Mobil uygulaması” birinci, “MHRS Mobil uygulaması” ikinci sırada yer aldı. En az kullanılan mobil uygulamalar arasında yerel bir uygulama olan Konya Şehir Hastanesi Mobil uygulaması yer aldı. Çalışma bulgularının kamu politika yapıcılarına e-sağlık hizmetlerinin geliştirilmesinde kullanabilecekleri önemli bilgiler sağlayacağı değerlendirilmektedir.
Yazar isimleri: ['Salih GÜNDOĞDU', 'Seyida ERKEK']
Yayın Yılı: 30 Kasım 2022
Dergi ismi: Selçuk Üniversitesi Sosyal Bilimler Meslek Yüksekokulu Dergisi
Yayın sayfa url: https://dergipark.org.tr/tr/pub/selcuksbmyd/issue/73640/1166357
Yayın pdf linki: https://dergipark.org.tr/tr/download/article-file/2613472
