Makale Başlığı: Filistin Basınında Türkiye Haberlerinin Ele Alınışı: Filistin Gazetesi Örneği
Özet: Bu çalışmada, 1 Ocak-31 Aralık 2011 aralığında ve 1 Ocak-31 Aralık 2016 aralığında olmak üzere iki yıla yayılan araştırma döneminde Filistin gazetelerinin Türkiye Cumhuriyeti hakkında oluşturduğu medya imajının ortaya konulması amaçlanmıştır. Çalışmada, yöntem olarak içerik çözümlemesi, veri toplama aracı olarak ise içerik çözümleme formu kullanılmıştır. Çalışma örneklemini günlük Filistin gazetesi oluşturmuştur. Bu gazetenin araştırma döneminde yayınlanan tüm sayılarındaki Türkiye yazıları incelenip analiz edilerek, içerik ve ilgi açısından Türkiye imajı ortaya çıkarılmıştır. Analiz çalışmasının sonuçları, Filistin gazetesinde Türkiye temsili bakımından Türkiye’nin “bölgesel olarak güçlü ve etkili” imajının ilk sırada yer aldığını göstermiştir. Filistin gazetesinin Türkiye konulu yazılarda Türkiye hakkında daha çok olumlu bir imaj oluşturduğu ortaya konulmuştur. Filistin gazetesinin en fazla ele aldığı Türkiye meselesinin “Türkiye’nin iç işleri” olduğu tespit edilmiştir. Türkiye konularının aktarılmasında Filistin gazetesi tarafından en çok kullanılan iki haber kaynağının sırasıyla “Anadolu Ajansı ve Türk medyası” ve “uluslararası haber ajansları” olduğu tespit edilmiştir.
Yazar isimleri: ['Zaher ELBEK']
Yayın Yılı: 18 Temmuz 2022
Dergi ismi: Maltepe Üniversitesi İletişim Fakültesi Dergisi
Yayın sayfa url: https://dergipark.org.tr/tr/pub/iled/issue/71183/1065735
Yayın pdf linki: https://dergipark.org.tr/tr/download/article-file/2223250
