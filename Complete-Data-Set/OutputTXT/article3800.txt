Makale Başlığı: "LEVANT: AKDENİZ’DE İHTİŞAM VE FELAKETLER” ESERİ BAĞLAMINDA KIBRIS’IN GELECEK VİZYONUNA DAİR DEĞERLENDİRME
Özet: Kıbrıs, Doğu Akdeniz’in ortasında Türkiye, Mısır, Suriye, İsrail ve Yunanistan’la çevrelenmiş çok önemli bir odak noktasında, tarih boyunca büyük stratejik öneme haiz olmuş büyük bir adadır. 21.yüzyılın ilk on yıllarını kapsayan dönem içerisinde dünyayı saran petrol savaşları dolayısıyla; söz konusu ticari metanın erişim yollarının ortasında bulunan Kıbrıs Adası’nın sadece stratejik önemi artmamış; ada açıklarında keşfedilen yeni ve zengin, doğal gaz ve petrol yatakları dolayısıyla bölge yeni bir uluslararası gerilim için çok boyutlu bir aday haline gelmiştir. Kıbrıs’ın gelecek on yıllar boyunca büyük bir ekonomik, sosyal, siyasal, ticari ve ekonomik inkişafın ve dinamizmin odak noktası olarak yükseleceği artık kesinlik arz eden bir durumdur. Gelecekteki bu ticari, siyasi ve sosyal yükselişin hangi şekilde tecelli edeceği hakkında geniş görüşlülük sahibi olmak için bölgenin önceki yüzyıllarda yükselen merkezlerinin serüvenlerini ayrıntılı bir şekilde incelemekte fayda vardır. Bu anlamda İngiliz tarihçi ve yazar Philip Mansel’in Türkçe’ye kazandırılan “Levant: Akdeniz’de İhtişam ve Felaketler” kitabının son derecede ayrıntılı ve nitelikli, sosyolojik ve siyasal analizlerle bölgeyi derinlemesine incelediğini görmekteyiz. Levant kitabı doğrudan doğruya Kıbrıs’ı ele alan bir inceleme kitabıdır. Kıbrıs’ı çevreleyen büyük Levant kentlerinin yükseliş ve düşüşünü ufuk açıcı bir şekilde sosyolojik tarih ve şehircilik açısından ele almıştır. Doğu Akdeniz’de geçmişte neler olduğunu anlatarak gelecekte neler olacağına dair de önemli fikirler vermektedir.
Yazar isimleri: ['Nevnihal ERDOĞAN']
Yayın Yılı: 29 Ekim 2022
Dergi ismi: Çukurova Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/cusosbil/issue/73207/768284
Yayın pdf linki: https://dergipark.org.tr/tr/download/article-file/1198494
