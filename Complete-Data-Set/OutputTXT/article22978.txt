Makale Başlığı: DOĞU ANADOLU BÖLGESiNDEKi TÜRK ÇOCUKLARINDA DiL ANOMALiLERiNiN YAYGINLIĞI
Özet: Amaç: Bu çalışmada, çocukların dil anomalilerinin yaygınlığı yaş, cinsiyet, sistemik hastalıklar ve alerjilere göre araştırıldı. Materyal ve Method: 3-14 yaş arası sekiz yüz çocuk muayene edildi. Herhangi bir sistemik hastalık ve alerji öyküsü ile birlikte yaş (3-6, 7-10, 11-14 yaş), cinsiyet ve dil anomalileri (fissürlü dil, coğrafi dil, ankiloglossi, atrofik dil, kıllı dil) kaydedildi. Bulgular: Toplam 800 çocuk (ortalama yaş: 8.37±2.8 yıl) değerlendirildi; 414 (%51,8) kadın, 386 (%48,3) erkek. Dil anomalisi saptanan çocuk sayısı 94 (%11,7) idi. En yaygın dil anomalisi fissürlü dildi, bunu ankiloglossi, coğrafi dil ve atrofik dil izledi. Yaşa bağlı olarak fissürlü dil prevalansı artarken coğrafi dil prevalansı azaldı (p=0,00). Coğrafi dilin eşlik ettiği fissür dil anomalisi olan çocuk sayısı 6 (%0,8) idi. Çocukların %5,1'i (n=41) sistemik hastalıklı , %1,5'i (n=12) alerjik, %1,1'i (n=9) sendromikti. Sistemik hastalığı olan 6 çocukta ve sendromik hastaların 1'inde dil anomalisi saptandı, alerji öyküsü olan çocuklarda dil anomalisine rastlanmadı. Dil anomalileri erkeklerde kadınlara göre daha yaygındı. Sonuç: Pediatrik muayene sırasında dil anomalilerinin değerlendirilmesi, çocuğun yaşam tarzı, beslenme alışkanlıkları ve altta yatan sistemik hastalıkların belirlenmesinde ipuçları sağlayabilir.
Yazar isimleri: ['Sacide DUMAN', 'Pelin Senem ÖZSUNKAR']
Yayın Yılı: 25 Ağustos 2022
Dergi ismi: HRÜ Uluslararası Diş Hekimliği ve Oral Araştırmalar Dergisi
Yayın sayfa url: https://dergipark.org.tr/tr/pub/ijdor/issue/72253/1150246
Yayın pdf linki: https://dergipark.org.tr/tr/download/article-file/2563003
