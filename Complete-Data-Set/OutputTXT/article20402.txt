Makale Başlığı: Türkiye’de 2017-2020 Yılları Arasında Yaşanan İş Kazaları ve Yaralanma Olaylarının İllere Göre Değerlendirilmesi
Özet: Türkiye’de iş kazaları nedeniyle işçiler ölüyor veya engelli kalıyor. Bu durum devleti ve toplumu çok boyutlu şekilde olumsuz etkiliyor. Bu nedenle iş kazalarının yapısının araştırılması ve önlenmesi gerekiyor. Bu çalışmada Türkiye’de meydana gelmiş iş kazaları ve sonrasındaki yaralanma durumları iller bakımından araştırılmıştır. Çalışmada iş kazaları ve bu iş kazalarında yaralanmış 5 günden daha fazla tedavi gerektiren kazazede sayılarına göre iller kümelenmiştir; sonrasında 100.000 istihdam başına düşen iş kazaları ve 100.000 istihdam başına düşen 5 günden daha fazla tedavi gerektiren kazazede sayılarına göre iller tekrar kümelenmiştir. Bu iki farklı teknikle yapılan kümeleme işleminde 81 ilin 4 farklı kümeye ayrıldığı belirlenmiştir. Elde edilen sonuçlar, Türkiye il bazlı harita sistemine işlenerek yüksek riskli iller koyu renkli, düşük riskli iller açık renkli olarak işaretlenmiştir. Bu kapsamda; Zonguldak ile Bilecik başta olmak üzere Kocaeli, Manisa, Tekirdağ, Karaman, Yalova ve Karabük illerinde iş kazası ve yaralanmaların yoğun şekilde meydana geldiği belirlenmiştir. Çalışmanın sonuçları değerlendirilerek akademisyenlere, sosyal politika yetkililerine bazı önerilerde bulunulmuştur.
Yazar isimleri: ['Tufan OZTURK']
Yayın Yılı: 30 Eylül 2022
Dergi ismi: International Journal of Advances in Engineering and Pure Sciences
Yayın sayfa url: https://dergipark.org.tr/tr/pub/jeps/issue/72838/1132772
Yayın pdf linki: https://dergipark.org.tr/tr/download/article-file/2494840
