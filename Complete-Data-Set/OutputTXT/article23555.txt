Makale Başlığı: Hüseyin Nihal Atsız’ın Ruh Adam Romanında Mental Fiillerin İncelenmesi
Özet: Dil; canlı, dinamik ve üretken bir aktarım aracıdır. Dil, medeniyetin temel taşıdır. Medeniyeti de insanlar oluşturur. Dolayısıyla dil, insanlığın ve uygarlığın iletim aracıdır. İnsanlar var olduğu günden beri düşüncelerini ve duygularını dil sayesinde gelecek kuşaklara aktarmıştır. Bu aktarımı sağlayan en önemli dil ögesi fiillerdir. Fiil, devinim demektir. Hareketleri, düşünceleri ve duyguları geleceğe fiiller taşır. Edebiyat ise tüm bunların yansımasıdır. İnsanın dış dünyadan kendini soyutladığı ve insanın kendine yarattığı bir düşünce dünyasıdır. Tüm bu dil ve edebiyat zenginliğinin içinde mental fiiller önemli bir yer tutar. İnsanın düşünce ve duygu dünyasını anlatan, zihinsel süreçlerin bir ürünü olarak mental fiil kavramı ortaya çıkmıştır. Mental fiil, zihinsel sürecin ve insan beyninin aynasıdır. Düşünceler ve duygular hatta algılar bu zihinsel süreç sayesinde dışarı vurulur. Mental fiiller birçok çalışmaya konu olmuştur. Bu çalışmalarda mental fiiller, genellikle dil bilgisi bakımından incelenmiş ve bu incelemelere edebî metinler pek kullanılmamıştır. Bu nedenle bu alandaki boşluğa küçük bir katkı sunmak için edebî metinlerde mental fiiller incelenmek istenmiş ve bunun için de Hüseyin Nihal Atsız’ın Ruh Adam  romanı seçilmiştir. Çalışmada mental fiiller “algı, etki ve idrak” olarak üç gruba ayrılmıştır. Fiiller incelenirken ek fiille yüklem olmuş isimler, fiilimsiler dikkate alınmamıştır. Çalışmada 3310 mental fiil tespit edilmiştir. Bu sayının 368’ini algı fiilleri, 1082’sini etki fiilleri, 1861’ini idrak fiilleri oluşturmaktadır. Romanda idrak ve etki fiillerinin çoğunluğu elde etmesi Atsız’ın düşünce ve duyguya daha fazla önem verdiği ve bunun da romanın konusuyla paralellik oluşturduğu görülmüştür. Bu da romanın mental düşünceye ve mental sürece ne kadar önem verdiğini şeklinde yorumlanmaktadır.
Yazar isimleri: ['Deniz GÜVENMEZ']
Yayın Yılı: 30 Kasım 2022
Dergi ismi: Nisar
Yayın sayfa url: https://dergipark.org.tr/tr/pub/nisar/issue/73556/1202544
Yayın pdf linki: https://dergipark.org.tr/tr/download/article-file/2764373
