Makale Başlığı: BELGEDE SAHTECİLİK SUÇLARINDA BELGE KAVRAMI
Özet: Sahtecilik suçlarında amaçlanan bireyler tarafından doğru olarak kabul edilen ve içeriğine güven duyulan belgeler kullanılarak diğer kişilerin ve kurumların aldatılmasının cezalandırılmasıdır. Bu suç türünde korunan hukuki yarar, kamu güvenidir. Sahtecilik suçlarını kavrayabilmek için, belge kavramının tanımlanması önemlidir. Belge, taşınabilecek durumda ve dayanaklı bir cismin üzerine yazılan, düzenleyen kişinin belirlenebilir olduğu, hukuken değeri bulunan bir irade açıklamasını veya olayı ispatlamaya olanaklı yazıdır. Belge türleri ise özel belge, resmi belge ve resmi belge kuvvetinde kabul edilen belgelerdir. Resmi belge olabilmesi için, belgeyi düzenleyen kişinin, memur olması ve belgenin, kamu görevlisinin görevi kapsamında düzenlenmiş olması gerekmektedir. Sahtecilik suçlarında resmi belge kuvvetinde kabul edilen belgeler Türk Ceza Kanununda gösterilmiştir. Özel belge ise, resmi belge ve resmi belge kuvvetinde kabul edilen belgeler dışındaki belgelerdir.
Yazar isimleri: ['Cem Alper AKDOĞAN']
Yayın Yılı: 30 Haziran 2022
Dergi ismi: Turkish Business Journal
Yayın sayfa url: https://dergipark.org.tr/tr/pub/tbj/issue/71005/1021322
Yayın pdf linki: https://dergipark.org.tr/tr/download/article-file/2072485
