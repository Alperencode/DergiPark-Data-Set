Makale Başlığı: İNŞAAT SEKTÖRÜ ÇALIŞANLARININ İŞ SAĞLIĞI ve GÜVENLİĞİ UYGULAMALARI HAKKINDAKİ GÖRÜŞLERİ
Özet: Araştırma kapsamında inşaat sektöründeki çalışanların İSG hakkındaki genel görüşlerinin işyerindeki İSG faaliyetleri hakkındaki algılarında ne şekilde bir farklılaşma meydana getirdiğinin tespit edilmesi amaçlanmaktadır. Elde edilen sonuçlar, yüksek riskli sektördeki çalışanların genel İSG algılarının işyerindeki İSG uygulamalarını anlamlandırmasında önemli bir yere sahip olup olmadığını tespit etme açısından önemlidir. Araştırma kapsamında inşaat sektöründe çalışan 187 çalışan araştırmanın örneklemini oluşturmaktadır. Araştırmanın örnekleminin seçiminde tesadüfi örnekleme yöntemlerinden basit tesadüfi örnekleme yöntemi kullanılmıştır. Verilerin analizinde ise Tek Yönlü ANOVA Testi kullanılmıştır. Çalışanların genel olarak İSG algılarının onların işyerindeki İSG faaliyetlerini algılamalarında anlamlı farklılıklara neden olduğu sonucuna ulaşılmıştır.  Araştırma bulgularından hareketle firmalara çalışanların İSG faaliyetlerinde daha fazla rol almalarını sağlamları, eğitimlerin sıklaştırılması, güvenli davranışlara yönlendirilmesi, yüksek riskli sektörlerde çalışanların faaliyette bulundukları iş ortamının İSG kriterlerine uygun hale getirilmesi önerilir.
Yazar isimleri: ['Gökten ÖNGEL']
Yayın Yılı: 8 Ekim 2022
Dergi ismi: Elektronik Sosyal Bilimler Dergisi
Yayın sayfa url: https://dergipark.org.tr/tr/pub/esosder/issue/70796/1094786
Yayın pdf linki: https://dergipark.org.tr/tr/download/article-file/2338176
