Makale Başlığı: COVID-19 Pandemi Döneminde Hisse Senedi Piyasalarının Yayılma Etkileri: Orta ve Doğu Avrupa Ülkeleri Kanıtları
Özet: Bu çalışmanın amacı, OECD tarafından Orta ve Doğu Avrupa ülkeleri olarak adlandırılan; Bulgaristan, Hırvatistan, Çek Cumhuriyeti, Macaristan, Polonya, Romanya, Slovak Cumhuriyeti, Slovenya, Estonya, Letonya ve Litvanya ülkelerinin hisse senedi piyasaları arasındaki korelasyonu ve piyasalar arasındaki yayılma etkisini araştırmaktır. Bu çalışmada kullanılan veriler, 11 Mart 2020 - 1 Ağustos 2021 tarihleri arasındaki 308 güne ait hisse senedi getirilerini içermektedir. Veriler, Bloomberg veri servislerinden elde edilmiştir. Pearson Korelasyonu, çok değişkenli VAR modeli ve Granger Nedensellik testi kullanılan çalışma sonucuna göre; hisse senedi piyasaları arasında yüksek korelasyonlar ve 15 adet nedensellik ilişkisi tespit edilmiştir. Bu sonuçlara ilave olarak, Bulgaristan Menkul Kıymetler Borsası Endeksi ile Romanya Bukres Menkul Kıymetler Borsası Endeksi, Polonya Varşova Menkul Kıymetler Borsası Endeksi ve Hırvatistan Zagrep Menkul Kıymetler Borsası Endeksi, Romanya Bukres Menkul Kıymetler Borsası Endeksi ve Bulgaristan Menkul Kıymetler Borsası Endeksi, Hırvatistan Zagrep Borsa Endeksi ve Polonya Varşova Menkul Kıymetler Borsası Endeksi arasında çift yönlü bir nedensellik ilişkisi olduğu ortaya konulmaktadır. Etki-tepki ve varyans ayrıştırma testleri sonuçları ile desteklenen yüksek korelasyon ve nedensellik ilişkileri, Orta ve Doğu Avrupa ülkeleri borsaları arasında yayılma etkisi olduğunu ortaya koymaktadır.
Yazar isimleri: ['Selma ÖNER', 'Hakan ÖNER', 'Hande KILIÇ SATICI']
Yayın Yılı: 30 Haziran 2022
Dergi ismi: İstanbul İktisat Dergisi
Yayın sayfa url: https://dergipark.org.tr/tr/pub/istjecon/issue/68938/994570
Yayın pdf linki: https://dergipark.org.tr/tr/download/article-file/1971091
