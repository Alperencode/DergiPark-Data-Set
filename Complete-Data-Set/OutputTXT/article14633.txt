Makale Başlığı: Küreselleşen Dünyada Eğitimin Amaçları ve Yöntemleri Nasıl Olmalıdır?
Özet: Milletlerin sosyal, siyasal, ekonomik iletişim alanlarında birbirine yaklaştığı, her alanda hızlı değişmelerin yaşandığı bir dünyada yaşıyoruz. Milletler ve devletler, küresel baskıları karşısında rahatsızlıklar yaşamaktadır. Bu rahatsızlıklar karşısında yöneticiler, eğitimciler, düşünürler, anne babalar, âdeta şaşkınlık içindedirler. Bir taraftan evrensel gelişmelere ayak uydurmak isterken bir yerde yerli ve millî değerlerini koruma telaşesindedirler. Tüm dünyada rahatsızlıklar yaşanılmakta ancak, bu rahatsızlıklar ve belirsizlikler İslam dünyasında daha da fazladır.İslam ülkelerinde yetkililer, yetişmekte olan nesillerin, bir taraftan dünyayla uyum içinde olmayı bir yandan da İslam dinine, gelenek, görenek ve kültürüne yabancılaşmamasını istemektedirler. Aslında her eğitim sisteminde, yazılı olarak bu iki istek yazılı olarak yer almaktadır. Ancak bunun pratiği yani uygulamanın nasıl olacağı net değildir. Bu da eğitimde amaçları ve yöntemler konusunu gündeme getirmektedir.Eğitimde “Niçin öğreteceğiz?” sorusunun cevabı eğitimin amaçlarını, “Nasıl öğreteceğiz?” sorusunun cevabı öğretim yöntemleri konusunu oluşturur. Eğitimin amaçlarını eğitim felsefecileri ve siyasetçiler belirlerken, öğretim yöntemlerini eğitim bilimcileri belirler. Eğitimin amaçlarıyla “Nasıl bir insan?” sorusu cevaplandırılır. Bu çalışmada, dünyadaki gelişmeler ışığında İslam ülkelerinde eğitimin amaçları ve yöntemleri konusu açıklanacaktır. Geleceğe güçlü bir şekilde girmek isteyen İslam ülkeleri, okul öncesi, mesleki eğitim, teknolojiye uyum, din eğitimi konularında amaçlar ve yöntemler konusunu, ciddi, gerçekçi gündeme almalı, tartışmalı ve kararlar almalıdır.
Yazar isimleri: ['Mehmet Zeki AYDIN']
Yayın Yılı: 30 Haziran 2022
Dergi ismi: Talim
Yayın sayfa url: https://dergipark.org.tr/tr/pub/talim/issue/71024/1119464
Yayın pdf linki: https://dergipark.org.tr/tr/download/article-file/2439768
