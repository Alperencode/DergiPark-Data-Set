Makale Başlığı: Dini Hassasiyetinin Turizmde Kariyer Hedeflerine Etkisi: Gastronomi ve Mutfak Sanatları Bölümü Öğrencileri Üzerine Bir Araştırma
Özet: Gastronomi ve Mutfak Sanatları Bölümü öğrencilerinin İslami açıdan haram ürünlere bakış açılarını belirlemek ve gastronomi profesyoneli olma yolunda oluşabilecek ikilemlerini tespit etmek adına hazırlanan bu çalışmada, Afyon Kocatepe Üniversitesi Gastronomi ve Mutfak Sanatları bölümü öğrencilerinin görüşleri alınmıştır. Gastronomi ve Mutfak Sanatları Bölümü öğrencilerinin İslami açıdan haram ürünlere bakış açılarını belirlemek amacıyla, nitel araştırma yaklaşımından yararlanılmıştır. Araştırma kapsamında görüşme tekniklerinden yarı yapılandırılmış görüşme tekniği kullanılmıştır. Araştırmanın ve elde edilen verilerin özelliklerine bağlı olarak betimsel analiz yöntemi kullanılmıştır. Çalışmanın evrenini Afyon Kocatepe Üniversitesi Gastronomi ve Mutfak Sanatları bölümü öğrencileri oluşturmaktadır. Görüşme formu hazırlandıktan sonra, kolay ulaşılabilir durum örneklemesi ile görüşme yapılacak kişiler belirlenmiş ve iletişime geçilmiştir. Araştırma sonucunda muhafazakâr katılımcılar eğitimlerde haram ürünlerin kullanılmaması gerektiğini, haram ürünlerin tadına bakmak istemediklerini, alkol servis eden işletmelerde belirli süre çalışabileceklerini, uzun süre çalışmayacaklarını belirtmişlerdir. Haram ürünlere karşı olumlu görüş bildiren öğrenciler eğitimlerde kullanılması gerektiğini, bir ürünün orijinalinde şarap ya da diğer haram ürünler var is kullanılmasını gerektiğini savunmaktadır. Katılımcılar profesyonel olarak çalışma sırasında haram ürünleri kullanarak ürün hazırlayabileceklerini ancak tadına bakmayacakları ve tüketmeyecekleri sonucu ortaya çıkmıştır. Haram ürünlere karşı olan katılımcıların helal işletmelerde çalışmak için istekli oldukları elde edilen sonuçlar arasındadır.
Yazar isimleri: ['Mustafa SANDIKCI', 'Hülya MUTLU', 'Asilhan Semih MUTLU']
Yayın Yılı: 30 Aralık 2020
Dergi ismi: Mesleki Bilimler Dergisi (MBD)
Yayın sayfa url: https://dergipark.org.tr/tr/pub/mbd/issue/59248/746897
Yayın pdf linki: https://dergipark.org.tr/tr/download/article-file/1131815
