Makale Başlığı: HOLLYWOOD SİNEMASINDA IRKÇILIK TEMSİLLERİ: DJANGO ZİNCİRSİZ FİLMİNİN GÖSTERGEBİLİMSEL ANALİZİ
Özet: Sinema hayatın bütün gerçekliğini geniş kitlelere sunan ve hayatın her alanını temsil eden bir sanat dalıdır. Sinemada ideolojik söylemlere ve temsillere oldukça fazla yer verilmektedir. Diğer sinema sektörlerinden farklı olarak Hollywood sineması ırkçılık unsurunu özellikle de beyaz ırkın üstünlüğü olarak kabul edilen ‘üstün ırk’ temsilini ayrı bir noktada yer edinmiş, beyaz perdede açık ve barbarca göstergeler ile izleyici kitleye sunmuştur. Bu çalışma ırkçılığın beyazperdeye nasıl yansıdığını analiz etmek amacıyla, ırkçılığın ırk ve etnik köken türünün temsili üzerine bina edilmiştir. Bu doğrultuda ırk ve etnik köken ırkçılık türünü temsil eden film evreninden, örneklem olarak Hollywood Sinemasında yer verilen 2012 yapımı ünlü yönetmen Quantin Tarantino’nun beyaz perdeye sunmuş olduğu ‘Django Zincirsiz’ filmi, amaçlı örneklem yöntemiyle seçilmiş ve film göstergebilimsel analiz yöntemi kullanılarak sömürgecilik ve özellikle de ırkçılık olgusu bağlamında incelenmiştir. Çalışmada Hollywood sinemasının ırkçılık unsurunu inceleme şekli analiz edilmiş, ırk ve etnik köken türü olan ırkçılığın örneklerinin özellikle ‘Django Zincirsiz’ filminde karakterler, diyaloglar ve sembolik göstergeler üzerinden temsil edilerek sunulduğu saptanmıştır.
Yazar isimleri: ['Tolgay DURMUŞ', 'Feridun NİZAM']
Yayın Yılı: 21 Eylül 2022
Dergi ismi: Fırat Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/firatsbed/issue/72636/1040478
Yayın pdf linki: https://dergipark.org.tr/tr/download/article-file/2147617
