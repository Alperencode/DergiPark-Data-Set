Makale Başlığı: COVID-19 YÖNETİM SÜRECİNE YÖNELİK BİREYLERİN BİLGİ VE MEMNUNİYET DÜZEYLERİ
Özet: İnsanlık tarih boyunca pek çok salgın hastalıkla mücadele etmiştir. 2019 yılının son aylarında Çin'de patlak veren Covid-19 salgını süratle ülkeler arası yayılım göstermiş kısa sürede pandemiye dönüşmüştür. Küresel tehdit haline gelen Covid-19 pandemisiyle mücadele etmek amacıyla ülkeler birtakım faaliyet ve uygulamalar geliştirmiştir. Bu araştırma bireylerin Covid-19 pandemi yönetimi sürecine yönelik bilgi ve memnuniyet düzeylerini incelemek amacıyla yapılmıştır. Bu kapsamda Isparta ve Muğla il merkezlerinde ikamet eden 18 yaşın üzerindeki erişkinler çalışma evrenini oluşturmaktadır. Araştırmada toplam 861 kişiye ulaşılmıştır. Araştırmada veri toplama aracı olarak nicel araştırma yönteminden anket tekniği tercih edilmiştir. Araştırmacı tarafından oluşturulan anket formu aracılığıyla veriler toplanmıştır. Anket formu aracılığıyla elde edilen veriler Statistical Package for the Social Sciences (SPSS 22.0) programı kullanılarak analiz edilmiştir. Çalışma sonucunda pandemi yönetimi sürecine yönelik bireylerin bilgi düzeyinin orta derecede, memnuniyet düzeyinin ise düşük olduğu sonucuna ulaşılmıştır. Bilgi ve memnuniyet düzeyi arasında pozitif yönde anlamlı bir ilişki olduğu tespit edilmiştir. Covid-19 pandemi yönetimine yönelik bilgi düzeyi arttıkça memnuniyetin de arttığı ortaya çıkmıştır.
Yazar isimleri: ['Merve TAVUKCU', 'Erdal EKE']
Yayın Yılı: 27 Eylül 2022
Dergi ismi: Hacettepe Sağlık İdaresi Dergisi
Yayın sayfa url: https://dergipark.org.tr/tr/pub/hacettepesid/issue/72721/1103236
Yayın pdf linki: https://dergipark.org.tr/tr/download/article-file/2373406
