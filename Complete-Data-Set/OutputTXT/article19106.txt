Makale Başlığı: PANDEMİDE FİZYOTERAPİ VE REHABİLİTASYON ÖĞRENCİLERİ ONLINE ÖĞRENME HAKKINDA NE DÜŞÜNÜYOR?
Özet: Amaç: Online öğrenme, öğretmen ve öğrencinin fiziksel olarak ayrı ortamlarda olduğu kapsamlı bir eğitim türüdür. Fizyoterapi ve rehabilitasyon öğrencilerinin gözünden online öğrenmenin nasıl değerlendirildiğini öğrenmek istedik.Yöntem: Fizyoterapi ve rehabilitasyon bölümünden 283 öğrenci dahil edildi. Öğrencilere 45 çoktan seçmeli soru ve 2 açık uçlu sorudan oluşan bir anket uygulandı. Öğrencinin daha önce herhangi bir online öğrenme programına katılıp katılmadığı, online öğrenmeye erişimi olup olmadığı ve erişim sırasında yaşanan teknik sorunlar ile ilgili sorular soruldu.Sonuçlar: Çalışmamıza 210 (74,20%) kadın ve 73 (25,80%) erkek dahil edildi. Pandemi öncesi online eğitim alma durumunu sorguladık ve öğrencilerin %49,82'si daha önce online eğitim almadıklarını bildirdi. Öğrencilerin %21,55'inin kendilerini motive edemediğini gördük. Öğrencilerin %30,39'u çevrimiçi eğitim nedeniyle uygulamalı derslerde yetersiz eğitim aldığını düşünmektedir. Öğrencilerin %10,25'i çevrimiçi öğrenme için gerekli donanıma ulaşamadıklarını belirtmiştir. Online eğitim ile kaliteli eğitim aldıklarına ilişkin soruda; Öğrencilerin %21,55'i bu görüşe hiç katılmadığını belirtmiştir.Tartışma: Bazı uygulamalı olmayan derslerin online ve senkronize, uygulamalı derslerin yüz yüze yapılmasının daha faydalı olduğunu düşünmekteyiz. Bu nedenle pandemi nedeniyle yüz yüze yapılamayan uygulamalı derslerin ertelenmesinin ve pandemi sürecinden sonra bu derslerin yüz yüze verilmesinin faydalı olacağını düşünmekteyiz.
Yazar isimleri: ['Özden CANBAY', 'Eren LEKESİZ', 'Sabiha BEZGİN']
Yayın Yılı: 20 Ağustos 2022
Dergi ismi: Türk Fizyoterapi ve Rehabilitasyon Dergisi
Yayın sayfa url: https://dergipark.org.tr/tr/pub/tjpr/issue/73135/961249
Yayın pdf linki: https://dergipark.org.tr/tr/download/article-file/1856128
