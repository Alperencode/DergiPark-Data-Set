Makale Başlığı: Tenis Sporunda Ailenin Rolü Ve Önemi
Özet: Bu çalışmanın amacı tenis sporunda ailenin rolü ve öneminin araştırılmasıdır. Araştırma, Aydın Gençlik ve Spor İl Müdürlüğü ve Aydın Engin Arslan Tenis Kulübü kortlarında tenis oynayan 3-12 yaş aralığında 352 öğrenci ile analitik-kesitsel olarak gerçekleştirilmiştir. Çalışmada Kaya (2016) tarafından kullanuılan anket uygulanmıştır. Verilerin analizi tanımlayıcı istatistikler SPSS 25.0 paket programında ki-kare testi ve uygulanarak. Bu çalışmada öğrencilerin tenis sporunu tercih etme nedenlerinin anne eğitim düzeyine göre anlamlı bir farklılık gösterdiği tespit edilmiştir (p<0.05). Çalışmada baba eğitim düzeyi lisans ve lisansüstü olanlar aynı kategoride ele alındığında öğrencilerin tenis sporunu tercih etme nedenlerinin baba eğitim düzeyine göre de anlamlı bir farklılık gösterdiği görülmüştür (p<0.05). Bunun yanı sıra öğrencilerin tenisi tercih nedenlerinin aileden destek alma ve ailede kendilerinden başka spor ile ilgilenen birinin olma durumuna göre farklılık gösterdiği bulunmuştur (p<0.05). Sonuç olarak çalışmada öğrencilerin tenis sporuna yönlendirilmesinde ailenin eğitim durumu ile manevi desteğin önemli bir etkiye sahip olduğu görülmüştür.
Yazar isimleri: ['Oğuz YILMAZ', 'Reşat KARTAL']
Yayın Yılı: 22 Eylül 2022
Dergi ismi: Gaziantep Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/gaunjss/issue/72642/1138393
Yayın pdf linki: https://dergipark.org.tr/tr/download/article-file/2517237
