Makale Başlığı: Neoklasik Realizm Bağlamında Türkiye-Rusya İlişkileri ve Ara Değişkenlerin Rolü: Andrey Karlov Suikasti
Özet: Gideon Rose tarafından ortaya konulan ve teorik bir çerçeve kazanan "neoklasik realizm", bu makalenin teorik temelini oluşturmaktadır. İkili ilişkilerde hep geleneksel söylemleri koruyan ve savunan Türk-Rus ilişkileri, 1990'lı yıllarda atılan adımlar ile birlikte 2000'li yıllarda zirveye dayanan ikili ilişkilere doğru evirilmiştir. Türkiye ile Rusya arasında 2000'li yıllarda gelişen ilişkilerin, 19 Aralık 2016'daki Andrey Karlov suikasti neticesinde zarar görmesi beklenmiştir. Tam da bu noktaya atıf yapan çalışma, bu evreye kadar gelen ikili ilişkilerin tekrardan hızla gelişim göstermesinin ana sebebini neoklasik realist perspektiften ele almaktadır. Bu makale, sürdürülen ikili ilişkilerde uluslararası sistemin etkisi ile yaşanan problemlerin ulusal aktörlerle son bulabileceğini, ülkelerin dış politikalarını belirlerken içsel unsurlara da önem vermesi gerektiğini iddia ederken, Türk-Rus ilişkilerindeki bu krizi ve ardından yaşanılan gelişmeleri bu çerçevede ele alarak analiz etmektedir.
Yazar isimleri: ['Hüseyin YELTİN']
Yayın Yılı: 29 Haziran 2021
Dergi ismi: International Journal of Economics Administrative and Social Sciences
Yayın sayfa url: http://ijeass.gedik.edu.tr/tr/pub/issue/63080/942105
Yayın pdf linki: https://dergipark.org.tr/tr/download/article-file/1785604
