Makale Başlığı: 2008 VE 2019 YILLARI ARASINDA PASAJLARIN MEKANSAL KULLANIMINDAKİ VE TÜKETİCİLERİNİN DAVRANIŞLARINDAKİ DEĞİŞİKLİKLERİN İNCELENMESİ: ANKARA KIZILAY ÖRNEĞİ
Özet: 2008-2019 yılları arasında gelişen teknoloji ile değişen mekânsal kullanımlar ve tüketici davranışları küresel ve yerel piyasaları etkilemiştir. Daha önceki yıllarda tüketiciler tarafından yoğun olarak kullanılan kent içerisindeki pasajların yerini son yıllarda büyük alışveriş merkezleri ve hatta e-ticaret alanlarının kullanımı almıştır. Çalışmanın temel amacı Ankara Kızılay'da yer alan iki adet pasajda, tüketici davranışlarının mekan kullanımına nasıl yansıdığının irdelenmesidir. Çalışmanın hedefi ise örneklem olarak seçilen pasajlarda tüketici davranışlarının mekana nasıl yansıdığının irdelenmesi ve bu çerçevede özgün mekânsal karakterlerinin 2008 ve 2019 yılları arasında değişip değişmediğinin ortaya konulmasıdır. Bu doğrultuda çalışmanın kapsamı ise, söz konusu pasajlarda, 2008-2019 yılları arasında oluşan yeni ekonomik ve fiziksel koşulların, gelişen teknoloji ile değişen tüketici davranışlarının mekanların yeniden kurgulanmasında etki edip etmediğinin ve bu pasajların özgün mekânsal karakterlerinin bahsi geçen etkenlerle değişip değişmediğinin belirlenmesidir. Bu kapsamda, 2008 yılında çalışma alanlarında yüz yüze yapılan anketler, görüşmeler ve gözlem çalışmaları, 2019 yılında aynı şekilde tekrarlanarak karşılaştırılmıştır. Çalışma sonucunda gelişen teknoloji ile değişen tüketici davranışlarının pasajlardaki ekonomik durum ve bireylerin pasajları kullanım yoğunluğu üzerinde etkili olduğu tespit edilmiştir. Özellikle pasajlardan birinin geçit olma özelliğini nispeten kaybettiği ve ağırlıklı olarak belirli tüketici gruplarının kullandığı alışveriş mekanları haline geldiği ve ayrıca bahsi geçen pasajlarda daha çok belirli ürünlerin satıldığı gözlemlenmiştir.
Yazar isimleri: ['Kübra YILDIRIM ÖZCAN']
Yayın Yılı: 23 Haziran 2022
Dergi ismi: Fırat Üniversitesi Uluslararası İktisadi ve İdari Bilimler Dergisi
Yayın sayfa url: https://dergipark.org.tr/tr/pub/fuuiibfdergi/issue/70477/1106026
Yayın pdf linki: https://dergipark.org.tr/tr/download/article-file/2384650
