Makale Başlığı: Profesyonel Kadın Hentbol Sporcularının Hedef Yönelimi ve Zihinsel Dayanıklılık Becerilerinin Bazı Değişkenlere Göre İncelenmesi
Özet: Bu çalışmada, Kadın Süper Lig hentbolcularının zihinsel dayanıklılık ve hedef yönelimi becerilerinin bazı değişkenlere göre incelenmesi amaçlanmıştır. Bu değişkenler sporcuların oynadıkları mevkiler ve spor yaşları olarak belirlenmiştir. Takım oyunu olan hentbol için bireyde ego ve görev yönelimi düzeyinin oldukça önemli olduğundan; sporcunun kendisi mi yoksa takımı için mi mücadele ettiğini belirlemek öncelikli amaçlarımızdandır. Bunun yanı sıra tempolu, uzun süre oynanan ve sert bir spor olan hentbol için anlık gelişen durumlar karşısında problem ile başa çıkma, fiziksel-zihinsel olarak dayanıklı kalabilmekte oldukça önemlidir. Araştırma örneklemini 2020-2021 sezonu içerisinde toplam 147 kadın süper lig hentbol sporcusu oluşturmuştur. Kişisel bilgi formunda çalışmaya katılan sporcuların mevkileri ve spor yaşına yönelik bilgi toplanmıştır. İkinci bölümünde “Sporda Zihinsel Dayanıklılık Envanteri” ve “Sporda Görev ve Ego Yönelimi Ölçeği kullanılmıştır. Anketlerde değişkenler arası karşılaştırmalarda ve elde edilen verilerin analizinde SPSS paket programından Tek Yönlü Varyans Analizi tekniği kullanılmıştır. Çalışma sonucunda hedef yönelimleri düzeyinde tecrübeli diye adlandırabileceğimiz spor yaşı yüksek olan hentbol oyuncularının, spor yaşı daha düşük olanlara göre daha görev yönelimli oldukları saptanmıştır. Aynı zamanda katılımcıların spor yaşlarının arttıkça zihinsel dayanıklılık düzeylerinin de arttığı gözlemlenirken mevki değişkenine göre her iki parametre adına anlamlı farklılıklara rastlanmamıştır. 
Yazar isimleri: ['Bülent Okan MİÇOOĞULLARI']
Yayın Yılı: 29 Haziran 2022
Dergi ismi: Türkiye Spor Bilimleri Dergisi
Yayın sayfa url: https://dergipark.org.tr/tr/pub/tusbid/issue/70764/1107532
Yayın pdf linki: https://dergipark.org.tr/tr/download/article-file/2390804
