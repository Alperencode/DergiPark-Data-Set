Makale Başlığı: Öğretmen Adaylarının Ders Planlarına Web 2.0 Teknolojilerini Entegre Etmelerinin İncelenmesi
Özet: Teknolojideki devrim niteliğindeki yenilikler, öğretim ortamlarında yeniden düzenlenmesini gerektirmektedir. Web 2.0 araçları öğrencilerin öğrenme çıktılarını destekleme potansiyelleri nedeniyle önemli öğretim araçları olarak kabul edilirler. Bu potansiyelin değerlendirilebilmesi ise Web 2.0 araçlarının etkili şeklide derslere entegre edilebilmesi ile ilgilidir. Bu bağlamda, mevcut araştırmanın amacı Web 2.0 uygulamaları kapsamında 14 haftalık bir süreçte ardışık etkinlikleri içeren uygulamalar sonrasında öğretmen adaylarının ders planlarına Web 2.0 araçlarını nasıl entegre ettiklerinin incelenmesidir. Araştırmanın yöntemi doküman incelemesidir.  Uygun örnekleme yöntemi kullanılarak seçilen 33 öğretmen adayının tasarladıkları ders planları çalışmanın veri kaynaklarını oluşturmaktadır. Verilerin analizinde tümevarımsal nitel analiz tekniği kullanılmıştır. Araştırma bulguları, farklı branşlardan öğretmen adaylarının Web. 2.0 araçlarını ilgi çekme, ön bilgileri belirleme, içerik öğretimi, içerikle etkileşim ve değerlendirme olmak üzere 5 temel temada ders planlarına dahil ettiklerini göstermiştir. Ayrıca öğretmen adaylarının ders planlarında toplam 21 farklı Web 2.0 aracını kullandıkları görülmüştür. Bu bulgular, Web 2.0 uygulamalarını kapsayan ardışık etkinliklerin öğretmen adaylarının ilgili araçları ders planlarına entegre etmelerine katkı sağladığını göstermiştir. Araştırma sonuçlarına göre, özellikle hizmet öncesi eğitimde öğretim programında yer alan kazanımlar odaklı ve katılımcıların entegrasyon becerilerini destekleyici Web 2.0 araçlarını konu alan etkinliklerin organize edilmesi önerilmektedir.
Yazar isimleri: ['Nilay MUSLU', 'Nagihan İMER ÇETİN', 'Hasan Zühtü OKULU']
Yayın Yılı: 30 Eylül 2022
Dergi ismi: Fen Matematik Girişimcilik ve Teknoloji Eğitimi Dergisi
Yayın sayfa url: https://dergipark.org.tr/tr/pub/fmgted/issue/72834/1061620
Yayın pdf linki: https://dergipark.org.tr/tr/download/article-file/2207169
