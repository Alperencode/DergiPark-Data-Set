Makale Başlığı: Teknolojik Pedagojik Alan Bilgisinin Gelişimi: Dijital Öykülemenin Etkisi
Özet: Matematik öğretmen adaylarının mesleki gelişimlerini artırarak dijital öyküler hakkında gerekli bilgi ve becerileri edinmelerine ve sınıflarında etkin bir şekilde kullanmalarına olanak sağlanması önemli olabilir. Bu çalışmada, öğretmen adaylarının teknolojik pedagojik alan bilgilerini geliştirmelerine yardımcı olmak amacıyla dijital öykülerle ilgili olarak tasarlanan çalıştayın öğretmen adaylarının mesleki gelişimlerine etkisi araştırılmıştır. Bu nedenle, çalışma, dijital öyküleme anlatımı ile ilgili mesleki gelişim atölyelerinin tasarlanmasını temel almaktadır. Bu çalıştaya ve çalışmaya 60 ilköğretim matematik öğretmeni adayı katılmıştır. Ardından, dijital öyküleme temel alınarak gerçekleştirilen çalıştayın katılımcıların teknolojik pedagojik alan bilgilerini nasıl etkilediğine odaklanmıştır. Bu çalışma, dört ana amaca dayalı olarak dijital öyküleme anlatımına odaklanan dört mesleki gelişim atölyesi dizisi bağlamında yürütülmüştür. Çoklu durum çalışmasına dayalı olarak tasarlanan çalışmada veriler, ortaokul matematik öğretmen adayları tarafından yapılan atölye çalışmaları, görüşmeler ve eserlere ait kayıtlar aracılığıyla toplanmıştır. Veriler, çalışma sürecinde oluşturulan analiz çerçevesi kullanılarak analiz edilmiştir. Araştırmanın bulguları, bu çalıştayların ortaokul matematik öğretmen adaylarının dijital öyküleme anlatımı ile ilgili teknolojik pedagojik alan bilgisi geliştirmelerini geliştirdiğini göstermiştir. Alan bilgisi, teknolojik alan bilgisi ve teknolojik pedagojik alan bilgisini dijital öykülemelerden yararlanarak hazırladıkları ders planlarında temsil etmişlerdir.
Yazar isimleri: ['Tuğba UYGUN']
Yayın Yılı: 30 Ağustos 2022
Dergi ismi: Anemon Muş Alparslan Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/anemon/issue/72306/1056200
Yayın pdf linki: https://dergipark.org.tr/tr/download/article-file/2185644
