Makale Başlığı: İklim Değişikliği Önlemleri Bağlamında Dünya Ticaret Örgütü Kural ve Uygulamalarına Genel Bir Bakış
Özet: İklim değişikliği nedeniyle artan sıcaklıklar ve etkileri hem azaltım hem de uyum önlemlerine aciliyet kazandırmıştır. Devletlerin Paris Anlaşması sonrası karbon nötr olma hedefleri ve bu hedefler için alınan önlemlerin uluslararası ticaret üzerindeki etkileri dikkat çekmektedir. 1947 tarihli Gümrük Tarifeleri ve Ticaret Genel Anlaşması’nın (GATT) devamı olarak 1995’te kurulan Dünya Ticaret Örgütü (DTÖ) bağlayıcı temel kuralları ile ticaret politika ve uygulamalarına yön vermektedir. Bu bağlamda GATT/DTÖ sisteminin iklim değişikliği sorunu ile bağı, ticareti etkileyen iklim önlemlerinin DTÖ içindeki potansiyel varlığı ve etkileri sorgulanmaktadır. Bu çalışmada iklim değişikliği azaltım ve uyum önlemleri bağlamında DTÖ kural ve uygulamalarının incelenmesi, iklim önlemlerinin, nedenleriyle birlikte yer bulabileceği/ bulamadığı yasal çerçevenin betimleyici yöntemle ortaya konulması amaçlanmıştır. Sonuç olarak iklim değişikliği ile mücadele edebilmek için DTÖ’de yenilikçi kural ve uygulamalara yer açılması, çok taraflı iş birliğinin derinleştirilmesi, ülkeler arasındaki hem ticaret hem de iklim asimetrilerinin ortadan kaldırılması gerekmektedir. Bu konu iklim değişikliği sorununun karmaşık ve zorlayıcı boyutlarından birisidir.
Yazar isimleri: ['Ferhunde Hayırsever TOPÇU']
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1124104
Yayın pdf linki: https://dergipark.org.tr/tr/download/article-file/2458792
