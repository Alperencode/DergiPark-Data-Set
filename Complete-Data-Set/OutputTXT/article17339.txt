Makale Başlığı: Risâle-i Merâsim-i Bektaşi Adlı Esere Göre Bektaşi Nasıl İkrar Verir?
Özet: Bektaşiliğin Babagân kolundaki en önemli törenlerden biri, kişinin miracı olarak kabul edilen ikrar erkânıdır. Bektaşi inancına göre ikrar veren nasip alır. Yani manevi sırlara vakıf olmaya başlar ve kişisel olarak olgunluğa erişinceye kadar bu içsel yolculuk devam eder. Babagân Bektaşiliğine ait ikrar erkânlarını anlatan eserler vardır ve bunlara çatı bir isim olarak erkânnâme denir. Bu eserlerin büyük kısmı, Osmanlı döneminde Arap harfleriyle ve Türkçe kaleme alınmıştır. Çalışmanın konusu da Milli Kütüphane Yazmalar Koleksiyonunda 06 Mil Yz A 2714 yer numarasıyla kaydedilen ve ikrar erkânını anlatan Risâle-i Merâsim-i Bektâşi adlı erkânnâmedir. Tamamen İslami referanslarla kaleme alınan Risâle’-i Merâsim-i Bektâşi, mensur ağırlıklı olmak üzere mensur-manzum karışık bir eserdir.Bu çalışmada öncelikle erkân ve erkânnâmeler hakkında kısa bilgi verilmiş ve Risâle-i Merâsim-i Bektâşi adlı eserin tanıtımı yapılmıştır. Bundan sonra Risâle-i Merâsim-i Bektâşi adlı eserin içerik analizi yapılmış ve özellikle Bektaşilik inançları açısından metin değerlendirilmiştir. Daha sonra eserin çeviri yazısı yapılmış ve en sonda da eserin orijinal metnine yer verilmiştir.
Yazar isimleri: ['Mustafa ÖĞE']
Yayın Yılı: 30 Eylül 2022
Dergi ismi: Vakanüvis - Uluslararası Tarih Araştırmaları Dergisi
Yayın sayfa url: https://dergipark.org.tr/tr/pub/vakanuvis/issue/72861/1137398
Yayın pdf linki: https://dergipark.org.tr/tr/download/article-file/2513501
