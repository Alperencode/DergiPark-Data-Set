Makale Başlığı: Sigara kullanımının ülseratif kolitte total rektum duvar kalınlığı üzerine etkisi olabilir mi?
Özet: Giriş ve Amaç: Ülseratif kolit idiyopatik, relapslarla seyreden kronik inflamatuvar bir hastalıktır. Sigara kullanımı ülseratif kolit gelişiminde ve progresyonunda etkilidir. Amacımız sigara kullanım öyküsü olan ülseratif kolitlilerde  total rektal duvar kalınlığını değerlendirmekti. Gereç ve Yöntem: Çalışmaya 19 ülseratif kolitli hasta ve 19 kişilik kontrol gurubu alındı. Transrektal ultrasonografi ile total rektal duvar kalınlığı, ülseratif kolit gurubu ile kontrol gurubu arasında karşılaştırıldı. Ülseratif kolit gurubunda total rektal duvar kalınlığını belirgin olarak artmış saptadık. Daha sonra ülseratif kolit ve kontrol gurupları içinde total rektal duvar kalınlığını sigara içme öyküsü olanlarla olmayanlar arasında karşılaştırdık. Bulgular:  Çalışmamıza 19 ülseratif kolit li hasta (4 kadın/15 erkek, ortalama yaş 46.8±13.3) ve 19 kontrol (5 kadın/14 erkek, 46.6±11.8) alındı. Ülseratif kolitlilerin 9’unda hastalık aktifken, 10’u remisyondaydı. Total rektal duvar kalınlığını ülseratif kolit’lilerde kontrollere göre artmış olarak saptadık, median sırasıyla [4.1 mm (3.1-4.6)]’ye karşın [2.5 mm (2.0-3.7)] (P=0.003). Ek olarak, total rektal duvar kalınlığı sigara öyküsü olan ülseratif kolit hastalarında sigara öyküsü olmayanlara göre belirgin olarak arttığını saptadık, sırasıyla median  [4.6 mm (4.3-4.9)]’ye karşın [3.8 mm (2.6-4.1)] (P=0.025). Kontrol gurubunda ise sigara kullanım öyküsüne göre total rektal duvar kalınlığında farklılık yoktu. Sonuç: Sigara kullanım öyküsü olan ülseratif kolitlilerde transrektal ultrasonografi ile total rektal duvar kalınlığını artmış olarak saptadık.
Yazar isimleri: []
Yayın Yılı: 30 Aralık 2020
Dergi ismi: Endoskopi Gastrointestinal
Yayın sayfa url: https://dergipark.org.tr/tr/pub/endoskopi/issue/59090/832000
Yayın pdf linki: https://dergipark.org.tr/tr/download/article-file/1417417
