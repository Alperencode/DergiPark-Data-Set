Makale Başlığı: IoT uygulamalarında çok etmenli sistemlerin (MAS) birlikte çalışabilirliğinin rolü: Akıllı üretim sistemlerindeki son gelişmeler üzerine bir araştırma
Özet: Çok Etmenli Sistemler (MAS), Nesnelerin İnterneti (IoT) uygulamaları içerisinde, akıllı nesnelerin etmenler (agent) olarak tasarlanması aracılığı ile birden çok akıllı cihazdan bilgilerin algılamasını, toplamasını, paylaşmasını, pekiştirilmesini ve revize edilmesini mümkün kılmaktadır. Çok etmenli sistemler ve ilgili araçlar, sistemlerin optimizasyonunda kullanılan paradigmalar için önemli değişikliklere katkıda bulunmakla birlikte, MAS hakkındaki mevcut literatür, IoT cihazlarının gelişmiş işbirliğini açıklayan modern dağıtılmış hesaplama yöntemlerini açıklamak için yeterli düzeyde değildir. Bu araştırma, IoT içerisinde yer alan akıllı cihazların, MAS teknolojisi ile birlikte çalışabilirliği hakkında kapsamlı bir araştırma sunmaktadır. Bu kapsamda, önce etmen tabanlı sistemler ve IoT teknolojisi hakkında genel bir bilgilendirilme sunularak, çok etmenli sistemler içerisinde birlikte çalışabilirliğin önemi ve üretim sistemleri özelinde çoklu etmen teknolojisinin, sensör verilerini yakalamadan karar vermeye kadar çeşitli amaçlarla nasıl kullanılabileceğini açıklanmıştır. Çok etmenli sistemlerde birlikte çalışabilirlik için geliştirilen ve üreticiden bağımsız olarak birbirini anlayabilen iki ana dil hakkında bilgilendirme sunulmuştur. MAS'in IoT tabanlı kablosuz sensör ağında (WSN'ler) veri toplama ve entegrasyonu açıklanmıştır. Akıllı üretim sistemlerinin tasarımında, MAS'in geliştirmeye açık alanları ve gelecekteki trendlerinde IoT uygulamasını ele almak, bu makalenin bir diğer katkısı olarak sunulmuştur. Araştırmanın, IoT ve MAS üzeride çalışan araştırmacılar, tasarımcılar ve yöneticiler için bir yol gösterici olması beklenmektedir.
Yazar isimleri: ['Banu ÇALIŞ USLU']
Yayın Yılı: 7 Ekim 2022
Dergi ismi: Gazi Üniversitesi Mühendislik Mimarlık Fakültesi Dergisi
Yayın sayfa url: https://dergipark.org.tr/tr/pub/gazimmfd/issue/72928/944264
Yayın pdf linki: https://dergipark.org.tr/tr/download/article-file/1793235
