Makale Başlığı: Yazmaya Hazırlık, Yazma ve Yazı Biçimine İlişkin Birinci Sınıf Yazma Temel Dil Becerisi Kazanımlarının Türkçe Dersi Öğretim Programında (2019) Yer Alan Açıklama ve Örnekler ile Yeterliliği Yönünden Değerlendirmesi
Özet: Araştırmanın amacı, yazmaya hazırlık, yazma ve yazı biçimi ile ilgili birinci sınıf yazma temel dil becerisi kazanımlarını, Türkçe Dersi Öğretim Programında (2019) yer alan açıklama ve örnekler ile yeterliliği yönünden değerlendirmektir.Araştırma konusu ile dolaylı ilişkilendirilebilecek, alan yazında çok sayıda araştırma yer almakla birlikte, birinci sınıf yazma dil becerisine ilişkin öğretim programında yer alan açıklama ve örneklerin kazanımlar ile örtüşmesi ve yeterliliğine ilişkin çalışmaya rastlanmamıştır. Bundan hareketle araştırma, alan yazına farklı katkı sağlayacak öneme sahiptir.  Bu araştırma, nitel araştırma yöntemi kapsamında değerlendirilen doküman incelemesi modelinde betimsel çalışma olarak yapılandırılmıştır. Araştırmada veri toplamak amacıyla doküman incelemesi kullanılmıştır. Verilerin analizinde betimsel analiz tekniğine başvurulmuştur.Türkçe Dersi Öğretim Programından (2019) doküman incelemesi ile elde edilen ve betimsel analiz tekniğiyle çözümlenen, birinci sınıf yazma temel dil becerisi kazanımına yönelik bulgulardan: 1. “T.1.4.1. Boyama ve çizgi çalışmaları yapar” yazmaya hazırlık kazanımına yönelik öğretim programında yer alan: “Yazma materyalleri hakkında kısa bilgi verilerek uygun biçimde kullanılması sağlanır” şeklindeki açıklama ve “Parmak, El ve Kol Kaslarını Geliştirme Çalışmaları” ile “Boyama ve Çizgi Çalışmaları”  örnek etkinlikleri,2. Yazı biçimi ve yazma ile ilgili; “T.1.4.2. Harfleri tekniğine uygun yazar, T.1.4.4. Rakamları tekniğine uygun yazar” ve “T.1.4.7. Harfler, kelimeler ve cümleler arasında uygun boşluklar bırakır” kazanımlarına yönelik açıklama ve örneklerin son derece sınırlı ve yetersiz olduğu sonuçlarına ulaşılmış, öneriler getirilmiştir.
Yazar isimleri: ['Muhittin SAĞIRLI']
Yayın Yılı: 29 Ekim 2022
Dergi ismi: Iğdır Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/igdirsosbilder/issue/73256/1131564
Yayın pdf linki: https://dergipark.org.tr/tr/download/article-file/2489961
