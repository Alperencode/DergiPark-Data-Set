Makale Başlığı: Kronik Ruhsal Hastalığı Olan Bireylerin Ağız ve Diş Sağlığı ile İlişkili Yaşam Kalitesinin ve Alışkanlıklarının Değerlendirilmesi
Özet: Giriş: Ağız ve diş sağlığı, sağlık hizmetlerinin önemli bir parçasıdır. Çünkü bireyin yemesi, konuşması, bedensel hastalığı yanında yaşamın birçok kişisel, sosyal ve psikolojik yönü ile bireylerin yaşam kalitesini etkilemektedir. Kronik ruhsal hastalığı olan bireylerin ağız ve diş sağlığı sorunlarının sağlıklı popülasyona göre daha fazla olduğu bilinmektedir. Amaç: Bu çalışmanın amacı kronik ruhsal hastalığı olan bireylerin ağız ve diş sağlığı ile ilişkili yaşam kalitesinin ve alışkanlıklarının değerlendirilmesidir. Yöntem: Bu araştırma tanımlayıcı tiptedir. Araştırmanın örneklemini amaçlı örnekleme yöntemi ile seçilen 67 kronik ruhsal hastalığı olan birey oluşturmuştur. Veriler Kişisel bilgi formu ve Ağız Sağlığı Etki Profili Ölçeği (OHIP-14-TR) ölçeği ile toplanmıştır. Bulgular: Araştırmanın sonucunda kronik ruhsal hastalığı olan bireylerin ağız ve diş sağlığına yönelik alışkanlıklarının yetersiz olduğu, ağız sağlığı yaşam kalitesi toplam puan ortalamasının 22.34 ± 8.81, DMFT indeksinin 5.13 ± 4.19 olduğu bulunmuştur. Sonuç: Sonuç olarak bu araştırmada kronik ruhsal hastalığı olan bireylerin ağız ve diş sağlığı yaşam kalitesinin ve alışkanlıklarının yeterli düzeyde olmadığı söylenebilir
Yazar isimleri: ['Sevecen ÇELİK İNCE', 'Neslihan GÜNÜŞEN']
Yayın Yılı: 15 Temmuz 2022
Dergi ismi: Dokuz Eylül Üniversitesi Hemşirelik Fakültesi Elektronik Dergisi
Yayın sayfa url: https://dergipark.org.tr/tr/pub/deuhfed/issue/71208/1058952
Yayın pdf linki: https://dergipark.org.tr/tr/download/article-file/2196487
