Makale Başlığı: Diferansiye tiroit karsinomlu olgularda nadir bir tanısal yanılgı  sebebi: Lateral servikal ektopik tiroit
Özet: Ektopik tiroit genellikle boyun orta hatta izlenmekle birlikte, nadir olarak lateral yerleşimli de olabilir. Bu çalışmada diferansiye tiroit karsinomu nedeniyle total tiroidektomi uygulanan ve lateral ektopik tiroit dokusu saptanan 4 olgu sunulmaktadır. Operasyon sonrası evreleme için Tc99m perteknetat ile yapılan sintigrafi incelemesinde olguların 3’ünde submandibuler bölgede artmış tutulum izlenen alanda, ultrasonografik incelemede tiroit bezi ile eş ekojenite homojen iç yapıda ektopik tiroit dokusu saptanırken, diğer olguda alt juguler bölgede izlenen heterojen iç yapıda nodüler lezyon, yapılan santral-lateral boyun diseksiyonu sonucunda ektopik tiroit dokusu tanısı almıştır. Metastatik lenf bezi ile primer lateral ektopik tiroit dokusu ayrımı primer tiroit karsinomlu olgularda oldukça önemli olup, laboratuvar verileri, sintigrafi ve ultrasonografiyi içeren tanısal çalışma evrelemede kritik rol oynamaktadır. Oldukça nadir olmakla birlikte ektopik tiroit, lateral boyun kitlelerinin ayırıcı tanısında akılda bulundurulmalıdır.
Yazar isimleri: []
Yayın Yılı: 12 Aralık 2022
Dergi ismi: Ege Tıp Dergisi
Yayın sayfa url: http://egetipdergisi.com.tr/tr/pub/issue/72611/1208962
Yayın pdf linki: https://dergipark.org.tr/tr/download/article-file/2789967
