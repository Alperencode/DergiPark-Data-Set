Makale Başlığı: KIRŞEHİR İLİNİN COĞRAFİ İŞARET ALMIŞ ÜRÜNLERİNİN  GASTRONOMİ TURİZMİ KAPSAMINDA DEĞERLENDİRİLMESİ
Özet: Belirgin bir özelliği, tarihi veya diğer yapısal özellikleri ile ürünün kökenin bulunduğu bir yer, bölge veya ülke ile özdeşleşen her şey coğrafi işaretli ürünler olarak tanımlanır ve bu türdeki ürünler kendilerine özgü yasalar ile koruma altına alınmıştır. Coğrafi işaretler, menşe adı ve mahreç işareti olarak iki ayrı grupta incelenmektedir. Coğrafi işaretler tarımsal, doğal, maden, el sanatları, yöresel yemek veya sanayi ürünleri de olabilmektedir. Bu çalışmada, Kırşehir ilinde coğrafi işaret tescili alan yöresel ürün ve yemekler tanıtılarak, coğrafi işarete sahip ürün ve yemeklerin gastronomi turizmine katkısı belirlenmeye çalışılmıştır. Kırşehir ili, Kaman cevizi, Kırşehir Höşmerim tatlısı ve Kırşehir Çullaması olmak üzere toplamda üç coğrafi işaretli ürüne sahiptir. Coğrafi işarete sahip olan yöresel ürün ve yemeklerin Kırşehir gastronomi turizminin gelişimine katkısı için öneriler sunulmuştur. Araştırma bulgularına göre ortaya çıkan genel görüş, Kırşehir’in coğrafi işaretli ürünlerinin doğru ve etkili tanıtım ve pazarlama çalışmaları ile gastronomi turizminin gelişiminde bir araç görevi üstlenebileceği yönündedir.
Yazar isimleri: ['Ebru AKAY']
Yayın Yılı: 23 Aralık 2021
Dergi ismi: Sivas Interdisipliner Turizm Araştırmaları Dergisi
Yayın sayfa url: http://sita.cumhuriyet.edu.tr/tr/pub/issue/66439/1016365
Yayın pdf linki: https://dergipark.org.tr/tr/download/article-file/2053053
