Makale Başlığı: COVID-19 Salgını Sürecinde Hemşirelik Mesleğinin Toplumdaki İmajının İncelenmesi: Kesitsel Bir Çalışma
Özet: Amaç: Araştırma, COVİD-19 salgını sürecinde hemşirelik mesleğinin toplumdaki imajının incelenmesi amacıyla yapıldı. Gereç ve Yöntem: Kesitsel tanımlayıcı türdedir. Araştırmanın örneklemi, kartopu örneklem tekniği ile belirlendi. Anket formları 15 Ağustos-1 Eylül 2020 tarihleri arasında online olarak katılımcılara gönderildi. Anketlere geri dönüş sağlayan 1020 kişi araştırmaya dahil edildi. Verilerin toplanmasında Tanıtıcı Bilgi Formu ve Hemşirelik İmaj Ölçeği (HİÖ) kullanıldı. Veriler, tanımlayıcı istatistik, bağımsız gruplarda t testi ve ANOVA testleri ile değerlendirildi. Bulgular: Bireylerin cinsiyete göre HİÖ genel görünüm ve iletişim alt boyutu puan ortalamaları arasında, medeni durum, eğitim düzeyi, mesleği, yaşadığı yer, çalışan hemşire yakını ve hemşirelik mesleğine karşı bakış açısı göre HİÖ toplam ve alt boyut puan ortalamaları arasında ve hastaneye yatışa göre HİÖ mesleki ve eğitsel nitelikler alt boyutu puan ortalamaları arasında istatistiksel olarak anlamlı fark olduğu saptandı (p<0.05). Sonuç: Araştırmada, pandemi döneminde toplumda hemşirelik imajının olumlu yönde olduğu bulundu.
Yazar isimleri: ['Zeliha BÜYÜKBAYRAM', 'Meyreme AKSOY']
Yayın Yılı: 4 Ekim 2022
Dergi ismi: Balıkesir Sağlık Bilimleri Dergisi
Yayın sayfa url: https://dergipark.org.tr/tr/pub/balikesirsbd/issue/72912/1001207
Yayın pdf linki: https://dergipark.org.tr/tr/download/article-file/1996434
