Makale Başlığı: İLETİŞİM FAKÜLTESİ ÖĞRENCİLERİNİN SOSYAL MEDYA KULLANIMLARI VE SOSYAL GİRİŞİMCİLİK ÖZELLİKLERİNİN İNCELENMESİ
Özet: Halkla ilişkiler eğitimi raporunda, iletişim fakültelerinde öğrenim gören halkla ilişkiler öğrencilerinin teknolojik becerilerden daha fazlasına sahip olmaları tavsiye edilmektedir. Halkla ilişkilerde yetkin bir uzmanlık için öğrencilerin sosyal medyanın etkili kullanımı, girişimcilik ve inovasyon  konusunda yeterlikler kazanması gerektiği görülmektedir. İletişim sektöründe ortaya çıkan yeni gelişme, eğilim ve değişimlerin girişimcilik yetkinliklerine ve yeni fikirlerin oluşmasına katkıda bulunduğu gözlemlenmiştir. Bu çalışmanın amacı 2021-2022 öğretim yılında iletişim fakültelerinde öğrenim görmekte olan öğrencilerin sosyal girişimcilik yetkinliklerinin ve sosyal medya kullanım düzeylerinin incelenmesidir. Karşılaştırmalı ilişkisel tarama modeliyle gerçekleştirilen araştırmanın örneklemini Türkiye’de dört üniversitenin iletişim fakültelerinde öğrenim görmekte olan 264 öğrenci oluşturmaktadır.  Araştırma verilerinin toplanmasında sosyal girişimcilik yetkinliği ve sosyal medya kullanım ölçekleri kullanılmıştır. Çalışmada, iletişim fakültesinde öğrenim gören öğrencilerin sosyal girişimcilik yeterliklerini belirlemek amacıyla Peris, Gomez, Puig ve Bernardo (2018) tarafından geliştirilen ve Türkçeye uyarlama çalışması Soba ve Yıldız (2020) tarafından gerçekleştirilen likert formunda ölçme aracı kullanılmıştır.  Çalışmanın verilerinin analizinde Parametrik istatistik tekniklerinden T test, F test ve Çoklu Regresyon teknikleri kullanılmıştır. Araştırma bulgularına göre iletişim fakültesi öğrencilerinin sosyal girişimcilikleri yüksek buna karşın sosyal medya kullanımları orta düzeydedir. Ayrıca katılımcıların sosyal girişimcilikleri ve sosyal medya kullanımlarının cinsiyet değişkenine göre farklılık gösterdiği, buna karşın sınıf faktörü açısından anlamlı farklılığın olmadığı görülmüştür. Son olarak iletişim fakültesi öğrencilerinin sosyal girişimcilik yetkinliklerinin sosyal medya kullanımlarını anlamlı düzeyde etkilediği görülmüştür.
Yazar isimleri: ['Mücahit Sami KÜÇÜKTIĞLI']
Yayın Yılı: 30 Haziran 2022
Dergi ismi: İnönü Üniversitesi Uluslararası Sosyal Bilimler Dergisi
Yayın sayfa url: https://dergipark.org.tr/tr/pub/inijoss/issue/70601/1080485
Yayın pdf linki: https://dergipark.org.tr/tr/download/article-file/2280517
