Makale Başlığı: 4D BASKI TEKNOLOJİLERİ VE TEKSTİLDE KULLANIM ALANLARI
Özet: 3D baskı teknolojisi, sanal ortamda üç boyutlu koordinatlarda tasarlanmış bir nesneye ait dijital verilerden statik yapılar yapmak için kullanılan bir teknolojidir. 4D baskı teknolojisi ise farklı dış uyaranlar ve bir iç uyarana cevap veren ve zaman veya boyut değişimi, fiziksel veya kimyasal değişim ya da şekil değişikliği ile sonuçlanan fiziksel bir nesne oluşturan katmanlı üretim süreci olarak tanımlanmıştır. 4D baskı uygulamaları organ ve doku mühendisliği, biyomedikal cihazlar, güvenlik, optik için hassas desenli yüzeylerin üretimi, akıllı vanalar, elektronik cihazlar, çok-yönlü özelliklere sahip yapılar ve yumuşak aktüatörler, elektromekanik valfler ve akıllı giysiler gibi çeşitli alanlarda kullanılmaktadır. 4D yapıların tanımına dayanarak, 4D tekstiller terimi zamanla şekil ve fonksiyon değiştiren tekstiller olarak tanımlanabilir. 4D tekstiller, konvansiyonel malzemeler kullanılarak üretilen yapılarla kıyaslandığında kullanılan tekstil malzemelerinin doğası gereği doğrudan ekstra özellikler kazanmış olacaklardır. Ek olarak, konvansiyonel tekstil üretim yöntemleri ile kıyaslandığında malzeme ve zaman tasarrufu sağlamakta ve çalışan konforunu artırmaktadırlar. Aynı zamanda, enerji depolama ve güç aktarımı amacıyla kullanılabilmeleri de bir diğer avantajlarıdır. Bu çalışmada, 4D baskı teknolojileri, kullanılan malzemeler, üretim yöntemleri hakkında bilgi ve 4D baskı teknolojileri kullanılarak üretilen tekstil yapıları ile ilgili örnekler verilmiştir.
Yazar isimleri: ['Duygu ERDEM AKGÜN']
Yayın Yılı: 30 Eylül 2022
Dergi ismi: Mühendislik Bilimleri ve Tasarım Dergisi
Yayın sayfa url: https://dergipark.org.tr/tr/pub/jesd/issue/72809/995796
Yayın pdf linki: https://dergipark.org.tr/tr/download/article-file/1975737
