Makale Başlığı: Üniversite Sınavına Hazırlanan Ortaöğretim Öğrencilerinin Dijital Eğitime Yönelik Görüşleri
Özet: Bu çalışma koronavirüse karşı eğitim alanında alınan tedbirler sonucunda dijital eğitime geçilmesine ilişkin süreç hakkında üniversite sınavına hazırlanan 12. sınıf öğrencilerinin görüşlerinin değerlendirilmesi için yapılmıştır. Araştırmanın çalışma grubunu 4 kadın, 3 erkek olmak üzere üniversite sınavına hazırlanan lise son sınıf öğrencisi oluşturmaktadır. Var olan bir durumun etkilerinin derinlemesine incelenmesi için nitel çalışma yöntemlerinden durum çalışması ile araştırma yürütülmüştür. Veri toplama aracı olarak yarı yapılandırılmış görüşme formu kullanılmıştır. Toplanan verilerin analizinde içerik analizinden faydalanılmıştır. Çalışmanın sonucunda dijital eğitim platformları yani EBA ile TRT EBA TV aracılığıyla gerçekleştirilen uzaktan eğitimin verimsiz ve yetersiz olduğunu belirlenmiştir. Ayrıca Covid-19 pandemisinin eğitimi olumsuz yönde etkilemesinin yanı sıra sınava hazırlık sürecinde sınavın ertelenmesi ile öğrencilere eksiklerini tamamlamaları için fırsat oluştuğu tespit edilmiştir.
Yazar isimleri: ['Havva Nur ŞERBETÇİ', 'Yasemin BÜYÜKŞAHİN']
Yayın Yılı: 28 Haziran 2022
Dergi ismi: Batı Anadolu Eğitim Bilimleri Dergisi
Yayın sayfa url: https://dergipark.org.tr/tr/pub/baebd/issue/70550/985558
Yayın pdf linki: https://dergipark.org.tr/tr/download/article-file/1935679
