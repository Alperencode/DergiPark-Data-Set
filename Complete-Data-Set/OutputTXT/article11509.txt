Makale Başlığı: DEVLETLERİN POZİTİF İNSAN HAKLARI YÜKÜMLÜLÜĞÜ VE KOLLUK OPERASYONLARI SIRASINDA OTONOM SİLAH SİSTEMLERİNİN KULLANIMI
Özet: Otonom silah sistemleri, anlamlı bir insan müdahalesi olmaksızın hedefleri belirleyip yok edebilen, yapay zekâ temelli modern silah sistemleridir. Bu makalede, yakın gelecekte otonom silah sistemlerinin kolluk operasyonlarında yaygın olarak kullanılması durumunda meydana gelebilecek insan hakları ihlalleri incelenerek, devletlerin pozitif yükümlülükleri belirlenmeye çalışılacaktır. Devletlerin pozitif insan hakları yükümlülükleri; Birleşmiş Milletler Kolluk Görevlileri Tarafından Güç ve Ateşli Silah Kullanımına İlişkin Temel İlkeler doğrultusunda silah seçimi ve tedbir görevi, kolluk kuvvetlerinin resmi eğitimi, usul yükümlülüğü, açıklanabilirlik hakkı ve tamamen otomatik kararlara tabi olmama hakkı olarak sıralanabilir. Bu makalenin araştırma sonuçları, insan hakları mahkemelerinin mevcut içtihat hukuku doğrultusunda, otonom silah sistemlerinin yaşam hakkına ilişkin pozitif yükümlülüğe uyamayacağını öne sürmektedir.
Yazar isimleri: ['Berkant AKKUŞ']
Yayın Yılı: 24 Kasım 2022
Dergi ismi: Mehmet Akif Ersoy Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/makusobed/issue/73476/1143071
Yayın pdf linki: https://dergipark.org.tr/tr/download/article-file/2535511
