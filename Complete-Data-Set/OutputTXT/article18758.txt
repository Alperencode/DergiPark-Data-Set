Makale Başlığı: Göç İçin Karar Verme Sürecinde Üç Temel Faktör: Karar Kalitesi, Uygulama, Zamanlama
Özet: Tabak (2020) modeline göre karar verme sürecinde başarılı olmak için üç faktör göz önünde bulundurulmalıdır: Karar kalitesi, uygulama ve zamanlama. Makalede, bu karar alma modelinin öngörüleri, göç eden kişiler üzerinde gözlenmiştir. Göç etmeyi başaranların bu modelle uyumlu hareket ettikleri tespit edilmiştir. Karar almadan önce birey gitme sebeplerini bilmekte, göç alan ülkeleri incelemekte ve kaynakları toplamaktadır. Bu süreçte beynelmilel bir meslek edinme, uluslararası firmada çalışma, yabancı dil öğrenme, hedef ülkeyi gezme, iş fırsatlarını yakalama ve sosyal çevre edinme hazırlık döneminin en iyi uygulamalardır. Kariyer açısından meslek sahibi olarak göç etmek veya göç edilen yerde bir mesleği öğrenmek göç sürecini kolaylaştırmaktadır.  Uygulamada sebat, belirsizliklere karşı tolerans, göç ettiği ülkede fırsatları kullanma, öncelikle dil veya eğitim programlarını katılma, aile bireylerinin tek tek çıkması başarıyı getirmektedir. Zamanlama açısından genç, bekar, çocuksuz, çocuğun küçük yaşta ve kariyerinin başında olan döneme rastlaması daha rahat ve çabuk hareket alınmasını sağlamaktadır.
Yazar isimleri: ['Mustafa Şeref AKIN']
Yayın Yılı: 10 Kasım 2022
Dergi ismi: İzmir İktisat Dergisi
Yayın sayfa url: https://dergipark.org.tr/tr/pub/ije/issue/72493/1047552
Yayın pdf linki: https://dergipark.org.tr/tr/download/article-file/2157788
