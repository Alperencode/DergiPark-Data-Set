Makale Başlığı: Plotinos’un Görme Üzerine Düşünceleri ve Metaforik Bir Yaklaşım
Özet: Görme ve göz ilişkisi, Antik felsefede üzerinde en fazla durulan inceleme alanlarından biridir. Göz ve görme arasında energeia bağlamındaki Aristotelesçi ilişki,  onu duyuların en yetkin ve özel konumuna taşımıştır. Diğer taraftan Platon’un İyi ideası, Güneş, ışık ve göz arasında kurmuş olduğu analogia da başka bir dikkat çekici noktadır. Plotinos ise bu meseleyi Enneadlarda farklı bir odak noktasına taşır: Yakından görülenler, olduğu büyüklükte ve sahip olduğu uzaklık mesafesi her ne ise öyle görünürken; uzaktan görülenler neden daha küçük ve aradaki uzaklık mesafesi oldukça açık olduğu halde kısa bir parçaymış gibi görünür? Bu soruya 5 farklı yönden açıklama sunarak cevap arayan Plotinos, Kalligas ve Armstrong gibi yorumcuların da belirttiği üzere renk ve bulanıklık ilişkisiyle benzerlik kurduğu 4. açıklamaya yakın durur. Ben bu izlek üzerinden görme ve görülen nesne arasındaki ilişkiyi, düşünme ve düşünülür arasındaki ilişkiye taşımaya çalışacağım. Bu minvalde görme nesnesiyle görme arasında bırakılan mesafeyi, düşünce ile düşünülürler arasında bırakılacak mesafeyle karşılaştıracağım. Bu noktada özellikle theoria sözcüğünün Skolastikteki karşılığı olan speculation kavramını yardıma çağıracağım. Son olarak duyu verilerinin dahlinin olmadığı noesis-kavrama faaliyetinde eidos bilgisinin en kuşatıcı ve görünürlere en mesafeli bilgi olduğu sonucuna varacağım.
Yazar isimleri: ['Hüseyin AYDOĞAN']
Yayın Yılı: 31 Ağustos 2022
Dergi ismi: Şarkiyat
Yayın sayfa url: https://dergipark.org.tr/tr/pub/sarkiat/issue/72894/1120632
Yayın pdf linki: https://dergipark.org.tr/tr/download/article-file/2444497
