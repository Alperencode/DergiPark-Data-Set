Makale Başlığı: Beslenme ve Yaşam Tarzının Yaşa Bağlı Makula Dejenerasyonuna Etkisi
Özet: Yaşa bağlı makula dejenerasyonu, tüm dünyada körlüğün en büyük nedenlerinden biri olan göz hastalığıdır. Yaşa bağlı makula dejenerasyonu karmaşık ve çok faktörlü bir hastalıktır. Hem çevresel hem genetik olarak hastalığa yol açan etnik köken, yaş, genetik, aile öyküsü, oksidatif stres gibi birçok risk faktörü bulunsa da yaşa bağlı makula dejenerasyonunu önlemede en etkili, değiştirilebilir risk faktörü sigara içmektir. Bunun yanında, beslenmenin de potansiyel değiştirilebilir bir risk faktörü olarak karşımıza çıkması, yaşa bağlı makula dejenerasyonu oluşturma riskini azaltabileceğini düşündürmektedir. Beslenme ve/veya besin bileşenleri takviyesinin yaşa bağlı makula dejenerasyonu üzerinde olumlu etki yaratabileceği düşünülmüş, bununla ilgili birçok çalışma yapılmıştır. Yaşa bağlı göz hastalıklarını inceleyen birçok epidemiyolojik çalışmada, antioksidan etkisinden dolayı oksidatif stresi engellediği için vitamin ve minerallerin, makula dejenerasyonu üzerindeki spesifik etkisi araştırılmıştır. Bu derlemede, diyet ve yaşam tarzı değişikliğinin yaşa bağlı makula dejenerasyonu üzerindeki etkisi anlatılmaktadır.
Yazar isimleri: ['Ahsen ERİK', 'Aylin SEYLAM']
Yayın Yılı: 31 Mayıs 2022
Dergi ismi: İzmir Katip Çelebi Üniversitesi Sağlık Bilimleri Fakültesi Dergisi
Yayın sayfa url: https://dergipark.org.tr/tr/pub/ikcusbfd/issue/70141/1003023
Yayın pdf linki: https://dergipark.org.tr/tr/download/article-file/2003295
