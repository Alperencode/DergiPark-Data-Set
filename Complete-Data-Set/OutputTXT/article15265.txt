Makale Başlığı: Kalp yetmezliği hastalarında ödem miktarı ve fonksiyonel kapasite ile annexin V ve ICAM 1 arasındaki ilişki
Özet: Amaç: Konjestif kalp yetmezliğinin yaygın bulgularından biri olan ödem pretibial, skrotal ya da pulmoner ödem şeklinde görülebilmekte ve hastaların yaşam standartlarını daima olumsuz yönde etkilemektedir. Bazı sitokin ve inflamasyon markerlarının kalp yetmezliği ile korelasyonu daha önce kimi çalışmalarda gösterilmiştir. Amacımız; kalp yetmezliği hastalarında fonksiyonel kapasite ve ödem miktarı ile ICAM 1 ve annexin V arasında ilişkiyi incelemektir. Yöntem: Çalışmaya kalp yetmezliği tanısı almış 20 ve kontrol grubu olarak belirlenmiş 20 olmak üzere toplam 40 kişi alındı. Ödem dereceleri ve fonksiyonel kapasiteleri skorlanarak not edildi. Tüm hastalara transtorasik ekokardiografi yapıldı. Hasta ve kontrol grubu arasında ICAM 1 ve annexin V düzeyleri karşılaştırıldı. Ödem derecesi ve fonksiyonel kapasite ile ICAM 1 ve annexin V düzeyleri arasındaki korelasyona bakıldı. Kesim noktasının belirlenmesi için ROC Curve analizi kullanıldı. Bulgular: Hem ICAM 1 hem de annexin V düzeylerinde hasta grupta kontrol grubuna kıyasla anlamlı fark oluştu (ICAM 1 58.14±25.65 ng/mL, 36.04±14.14 ng/mL, p<0.05; annexin V 9.84±1.86 ng/mL, 8.39±0.61 ng/mL, p<0.05). Analizler ödem dereceleri artması ve fonksiyonel kapasitenin azalması ile ICAM 1 ve annexin V seviyeleri arasında bir korelasyon gösterdi. Sonuç: Bu çalışmanın sonuçları, ICAM 1'in kalp yetmezliği tedavisi için yeni bir hedef olabileceği ve annexin V'nin tanı için yardımcı bir test olabileceği öngörüsüne katkıda bulunabilir. Bu katkının daha geniş örneklemli çalışmalarla genişletilebileceği düşünülmektedir.
Yazar isimleri: ['Ali DUYGU', 'Hilal ŞEHİTOĞLU', 'Hakkı KAYA', 'Mehmet ARSLAN', 'Ercan AKŞİT']
Yayın Yılı: 30 Eylül 2022
Dergi ismi: Troia Tıp Dergisi
Yayın sayfa url: https://dergipark.org.tr/tr/pub/troiamedj/issue/72865/1119916
Yayın pdf linki: https://dergipark.org.tr/tr/download/article-file/2441587
