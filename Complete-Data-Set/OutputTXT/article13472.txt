Makale Başlığı: Ayaktan Kemoterapi Alan Kanserli Hastaların Spiritüel İyilik Hali ve Psikolojik Dayanıklılık Düzeyi Arasındaki İlişki
Özet: Bu çalışma kanserli hastaların, spiritüel iyilik hali ve psikolojik dayanıklılık düzeyi arasındaki ilişkinin incelenmesi amacı ile planlandı. Korelasyonel ve tanımlayıcı nitelikte olan bu çalışma, Eylül 2019-Aralık 2020 tarihleri arasında Haseki Eğitim ve Araştırma Hastanesi kemoterapi ünitesinde tedavi gören, 293 hasta ile yapılmıştır. Çalışmada; Anket formu, Spiritüel İyilik Ölçeği (FACIT SP12) ve Psikolojik Dayanıklılık Ölçeği (PDÖ) kullanılmıştır. Bu çalışma sonucunda spiritüel iyilik hali ile psikolojik dayanıklılık puan ortalamaları arasında pozitif yönde anlamlı ilişki olduğu bulunmuştur (r=0.867, p<0.001). Onkoloji hemşireleri, rutin olarak kanser hastalarının spiritüel iyilik hali ve psikolojik dayanıklılık durumunu tanılamalı ve hemşirelik bakım planlarına, psikolojik dayanıklılığın arttırılması ve spiritüel iyilik halinin iyileştirilmesine yönelik girişimleri eklemeli ve uygulamalıdırlar.
Yazar isimleri: ['Nurşen ÖLMEZ', 'Ezgi KARADAĞ']
Yayın Yılı: 29 Eylül 2022
Dergi ismi: Sakarya Tıp Dergisi
Yayın sayfa url: https://dergipark.org.tr/tr/pub/smj/issue/72629/1075527
Yayın pdf linki: https://dergipark.org.tr/tr/download/article-file/2261348
