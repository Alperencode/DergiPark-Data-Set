Makale Başlığı: KONAK KIYISINDAN ÖRNEKLERLE SANAT, İDEOLOJİ ve ESTETİK ALGISININ KAMUSAL SANATA YANSIMALARI
Özet: “Kamusal Alan” toplumun eşit ve özgürce tartıştığı, görüş bildirdiği alan olarak betimlenirken, “Kamusal Mekân” bu soyut kavramların fiziksel olarak görünebilmesi için gerekli kentsel ortam olarak tanımlanmıştır. “Kamusal Mekân” içinde yer alan “Kamusal Sanat” ise doğrudan toplumla iç içe olduğundan tarih boyunca farklı iktidarlar tarafından kendi ideolojilerini topluma iletme aracı olarak kullanılmışlardır.  İdeoloji ve söylemleri iletme aracı olarak genellikle kamusal sanat elemanları içinde yer alan anıt ve heykeller kullanılır. “Anıt ve Heykeller” Türkiye’de Cumhuriyet’in ilanı edilmesi ile birlikte hâkim ideolojiyi temsil eden somut formlar şeklinde yapılmaya başlanmış, geçen süreçte ise soyut formlu çağdaş sanat elemanları olarak tanımlanan heykellerin sayısının arttığı görülmüştür. Türkiye’de anıt ve heykellere karşı sanat algısını ölçmek için örneklem alanı olarak 1900’lü yılların başından 2000’li yıllara kadar hem farklı ideolojik söylemleri içeren hem de yalnızca estetik amaçlı yapılmış anıt ve heykellerin yer aldığı İzmir, Konak-Alsancak Bölgesi seçilmiştir. Geleneksel olarak tanımlanan somut nesneleri ve çağdaş olarak tanımlanan soyut nesneleri kullanarak geleneksel/çağdaş – somut/soyut nitelikler üzerinden seçim ve beğeni eğilimlerini saptamak ve anıt/heykellerin akılda kalıcılığı/dikkat çekiciliğini ölçerek 18-25 yaş aralığındaki katılımcıların sanat algısını belirlemek amaçlanmıştır. Çalışmanın sonucuna genç yaş grubu olarak tanımlanan 18-25 yaş grubunda yer alan katılımcıların “kendilerine ideolojik olarak bir anlam ifade eden anıt ve heykelleri” beğenme eğiliminde olduğu görülmüştür.
Yazar isimleri: ['Özge UZUN', 'Erdal DİKTAŞ']
Yayın Yılı: 2 Nisan 2022
Dergi ismi: EKSEN Dokuz Eylül Üniversitesi Mimarlık Fakültesi Dergisi
Yayın sayfa url: https://dergipark.org.tr/tr/pub/eksen/issue/65708/916558
Yayın pdf linki: https://dergipark.org.tr/tr/download/article-file/1707711
