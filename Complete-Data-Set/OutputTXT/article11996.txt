Makale Başlığı: ÇEVRESEL, SOSYAL VE KURUMSAL YÖNETİM PERFORMANSININ FİNANSAL BAŞARISIZLIK ÜZERİNE ETKİSİ
Özet: Finansal başarısızlık literatürde genellikle finansal oranların esas alındığı modeller ile ölçülmektedir. Halbuki işletmelerin süreklilikleri, finansal riskleri kadar finansal olmayan risklerini de kontrol edebilme yeteneklerine bağlıdır. Günümüzde işletmeler sürdürülebilirlik raporları yayınlayarak Çevresel, Sosyal ve Kurumsal Yönetim (ÇSKY) risklerini en aza indirmeyi amaçlamaktadır. ÇSKY kriterlerinin işletmelerin finansal sağlıklarını önemli ölçüde etkilediği görüşünden hareketle çalışmamızda sürdürülebilirlik raporları ile finansal başarısızlık arasındaki ilişki teorik çerçevede ele alınmaktadır.  Finansal başarısızlığın hem finansal hem finansal olmayan temel belirleyicilerini saptamayı amaçlayan bu araştırma, sürdürülebilir bir ekonomi modelinin inşası için ÇSKY raporlaması alanındaki farkındalığı artırmanın yanı sıra standart koyucu otoriteler ve gelecek araştırmalar için alandaki eksikliğe dikkat çekmeye çalışmaktadır.
Yazar isimleri: ['Eylül ÖZDARAK', 'Volkan DEMİR']
Yayın Yılı: 6 Eylül 2022
Dergi ismi: Muhasebe ve Denetime Bakış
Yayın sayfa url: https://dergipark.org.tr/tr/pub/mdbakis/issue/72490/1084181
Yayın pdf linki: https://dergipark.org.tr/tr/download/article-file/2295343
