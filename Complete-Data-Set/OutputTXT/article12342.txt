Makale Başlığı: WEB SİTESİ KALİTESİ DEĞERLENDİRİMİNDE BULANIK EDAS UYGULAMASI: ARAŞTIRMA ÜNİVERSİTELERİ ÖRNEĞİ
Özet: Bilim ve teknolojik gelişmenin merkezi olarak kabul edilen üniversiteler nitelikli insan kaynağını çekmek, öğrencilerine kendi kabiliyetlerine uygun eğitim alanlarının seçiminde destek sağlamak ve hedef kitleleri ile hızlı ve etkin iletişim kurmak amacıyla web sitelerinden faydalanmaktadır. 2020 yılında hayatımıza giren Covid pandemisi sürecinde uzaktan eğitim uygulamalarının artmış olması ile bu kurumlarda online platformların kullanımı daha da ön plana çıkmıştır. Bu bağlamda üniversitelerin yetkinliklerinin değerlendirilmesi başlığı altında web sitelerinin kalitesi ve yeterliliği alt konu başlığı da dikkate alınması gereken bir nitelik kazanmıştır. Çalışmada 2021 yılı YÖK değerlendirmesi kapsamında ülkemizde araştırma üniversitesi etiketi almaya hak kazanan üniversitelerin web sitesi kalitesi bulanık EDAS yöntemi kullanımı ile değerlendirilmiştir. Değerlendirme sürecinde en fazla önem arz eden kriter “kapsam” olarak belirlenirken, en az önem arz eden kriterin “güncellik” olduğu saptanmıştır. Web sitesi kalitesi en yüksek olan araştırma üniversitesinin İzmir İleri Teknoloji Enstitüsü olduğu sonucuna ulaşılmıştır. Sıralamada İzmir İleri Teknoloji Enstitüsü’nü Erciyes Üniversitesi ve Ege Üniversitesi takip etmektedir. Web sitesi kalitesi açısından en zayıf olan araştırma üniversitesi ise Atatürk Üniversitesi olarak belirlenmiştir. Çalışma ülkemizde araştırma üniversiteleri kapsamında ÇKKV teknikleri ile gerçekleştirilen ilk çalışma olması sebebiyle özgün nitelik taşımaktadır.
Yazar isimleri: ['Eda ÇINAROĞLU']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/1107510
Yayın pdf linki: https://dergipark.org.tr/tr/download/article-file/2390707
