Makale Başlığı: ELEKTRONİK ORTAMDA DÜZENLENEN GERÇEĞE AYKIRI İŞE GİRİŞ BİLDİRGESİNİN CEZA HUKUKU AÇISINDAN DEĞERLENDİRİLMESİ
Özet: Sosyal güvenlik mevzuatı gereği işverenlerin, sigortalı sayılan çalışanları hakkında işe giriş bildirgesi düzenleyerek Sosyal Güvenlik Kurumuna bildirmesi gerekmektedir. Bu bildirim mevzuatta belirtilen usulde yapılmak zorunda olup, Kurumun 2009-92 sayılı Genelgesine göre özel nitelikteki işyerlerinde 1.10.2009, resmi nitelikteki işyerlerinde 15.10.2009 ve sonraki tarihlerde bildirimlerin e-sigorta yoluyla ve e-bildirge şifresiyle yapılması zorunluluğu getirilmiştir. Gerçeğe aykırı bildirimlerin yazılı olarak yapılması durumunda belge sayıldığı ve belgede sahtecilik hükümlerinin uygulanması gerektiği kabul edilmekte iken elektronik ortamda yapılan bildirimin hangi ceza normunu ihlal edeceğinin belirlenmesi ihtiyacı doğmuştur.Çalışmanın içeriği, 5510 sayılı Sosyal Sigortalar ve Genel Sağlık Sigortası Kanunu gereği işveren statüsündeki kişilerin, Kanuna göre sigortalı sayılan çalışanlar hakkında düzenledikleri işe giriş bildiriminin gerçeğe aykırı düzenlenmesi halinde Türk Ceza Kanunu kapsamında oluşabilecek suçların tespitine ilişkindir. Dolayısıyla kapsamı itibariyle cevaplandırılması gereken sorular; işveren tarafından düzenlenen “işe giriş bildirgesi”nin hukuki niteliğinin ne olduğu, e-sigorta sisteminin uygulamaya geçmesiyle birlikte elektronik ortamda bildirimde bulunmanın işe giriş bildirgesinin niteliğini değiştirip değiştirmeyeceği ve bu konuda Türk ceza hukuku doktrini ile Yargıtay uygulamalarının hangi yönde olduğudur.
Yazar isimleri: ['Büşra Hazel ATEŞ SARIDAĞ']
Yayın Yılı: 31 Aralık 2021
Dergi ismi: Konya Barosu Dergisi
Yayın sayfa url: https://dergipark.org.tr/tr/pub/konbarder/issue/67971/1016144
Yayın pdf linki: https://dergipark.org.tr/tr/download/article-file/2052164
