Makale Başlığı: Kars-Kağızman İlçesi Kötek Köyü Toprağının Karakterizasyon Araştırması ve Kötek Köyü Tandırları
Özet: Bu çalışmada; Kars-Kağızman ilçesi Kötek köyü toprağından yapılan tandırlar, bu tandırların yapım aşamaları, kullanımı, tandır toprağının karakterizasyonu ve seramik üretiminde kullanılabilirliği araştırılmıştır. İlk olarak araziden yirmi kilogram toprak alınmıştır. Köpürme testi yapılmıştır. Fiziksel testler için öncelikle toprak suda bekletilerek dağılması sağlanmış, elekten geçirilip homojen hale getirilen balçık kıvamındaki toprağın, alçı plaka üzerinde suyu çektirilerek yoğrulmuştur. Hazırlanan çamura yoğrulma suyu, küçülme ve su emme testleri yapılmıştır. Yoğrulma suyu deneyi için üç adet ceviz büyüklüğünde çamur numunesi hazırlanarak yaş ve kuru tartımları alınmış ve çıkan sonuçların ortalaması kaydedilmiştir. Küçülme testleri için hazırlanan 2x2x10 cm boyutlarında ki dört adet deneme çubuğunun yaş, kuru ve 10000C’de pişmiş ölçümleri kumpas ile ölçülmüştür. Su emme testi için 9000C ve 10000C’de iki kez pişirilen dört adet deneme çubuğunun kuru ve 12 saat suda bekletilip hafif nemli haldeki tartımları kaydedilmiştir. Deneme çubuklarının hesaplamaları ayrı ayrı yapılarak ortalamaları hesaplanmıştır. Çubukların son pişirimi elektrikli kamara fırınında 10000C’de yapılmıştır.  Ham halde haki yeşil renkte olan Kötek köyü toprağı 10000C’de kızıl kahverengi olup şeklini korumuştur. Toprak, 11600C’de eriyerek koyu kahverengi renge dönüşmüştür. Ağrı Çimento Arkoz Madencilik A.Ş. Fabrikasında tamamen yaş analiz ile yapılan kimyasal test sonuçları bu erimeyi doğrulamaktadır. Çamur deneme plakaları 1,5x8x8 cm ölçülerinde hazırlanan alçı kalıp ile üç adet üretilmiştir. Bisküvi pişirimleri 9000C’de yarısı şeffaf sır ile sırlanarak sırlı pişirimleri 10000C’de elektrikli kamara fırınında yapılmıştır. Renkleri kızıl kahverengiye dönüşmüştür. Son iş olarak çanaklar yapılmıştır. Tüm denemelerin sonucunda Kars-Kağızman ilçesi Kötek köyü toprağının belirli şekillendirme yöntemleri ile seramik üretiminde kullanılabilir olduğu belirlenmiştir.
Yazar isimleri: ['Elçin TELLİ', 'Emel ŞÖLENAY']
Yayın Yılı: 28 Ekim 2021
Dergi ismi: Güzel Sanatlar Enstitüsü Dergisi
Yayın sayfa url: https://dergipark.org.tr/tr/pub/ataunigsed/issue/65570/944099
Yayın pdf linki: https://dergipark.org.tr/tr/download/article-file/1792600
