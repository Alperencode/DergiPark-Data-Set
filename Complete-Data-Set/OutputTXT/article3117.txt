Makale Başlığı: Türkiye Ataksi Rehabilitasyonunda Nerededir? Bibliyometrik Analiz Çalışması
Özet: Bu araştırma ile Web of Science veri tabanına dayalı olarak ataksi rehabilitasyonuna ilişkin yayınların sistematik ve nicel bir değerlendirmesini yapmayı amaçlanmaktadır. Verilerin analizi için VOS viewer paket programı kullanılmıştır. Web of Science veri tabanından 1129 makale indirilmiştir. Veriler, yayınların yılı, yazarı, atıfları, yazar iş birlikleri, anahtar kelimeler gibi değişkenler açısından analiz edilmiştir. Bu inceleme sonucunda ataksi rehabilitasyonuna ilişkin yayınlarla ilgili olarak; en fazla çalışmanın 2019-2021 yılları arasında yayınlandığı, ABD’nin bu konuda ön sıralarda yer aldığı; John Hopkins Üniversitesi’ne bağlı araştırmacıların bu konuda en fazla yayın yaptığı; en fazla yayının Serebellum Dergisi’nde yayınlandığı; konuya en fazla katkı yapan araştırmacının Jose L. Perez Velazquez olduğu; ataksi konusunda en fazla atıf alan yayının ise Iwabuchi K.’nın çalışması olduğu görülmüştür. Türkiye’den Ayvat E. bu alana katkı yapan isimlerin başında gelmektedir. Çalışmamızın, araştırmacılara araştırma eğilimleri ve sınırları, işbirlikçileri hakkında yararlı bilgiler sağlayacağını düşünmekteyiz. Yüksek kaliteli ataksi rehabilitasyon çalışmaları için araştırma desteği ve işbirliği arttırılmalıdır.
Yazar isimleri: ['Fatma ERDEO', 'İsmail CEYLAN']
Yayın Yılı: 1 Eylül 2022
Dergi ismi: Black Sea Journal of Health Science
Yayın sayfa url: https://dergipark.org.tr/tr/pub/bshealthscience/issue/68048/1094935
Yayın pdf linki: https://dergipark.org.tr/tr/download/article-file/2338727
