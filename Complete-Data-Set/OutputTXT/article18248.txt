Makale Başlığı: Ortaokul Öğrencilerinin Sosyal Bilgiler Dersine Yönelik İnternet Kullanım Düzeyleri
Özet: Bu araştırmanın amacı, ortaokul öğrencilerinin hem Sosyal Bilgiler dersinde hem de ders dışında interneti hangi amaçlar için kullandıklarını ortaya çıkarmak ve öğrencileri internet kullanmaya yönelten sebepleri belirlemektir. Bu durumu ortaya çıkarmak amacıyla nicel yöntemin kullanılması uygun görülmüştür. Elde edilen veriler üzerinde aritmetik ortalama, standart sapma, t testi, ANOVA ve LSD Post Hoc testi yapılmıştır.Araştırmanın sonuçlarına bakıldığında; Öğrenciler anketin Sosyal Bilgiler dersinde internet kullanma becerileri boyutunun, dersleriyle ilgili kaynaklara internetten ulaşabilme maddesine kesinlikle Katıldıkları ancak öğrencilerin internetten tarihteki olaylara kronolojik olarak bakabilme ve meteorolojiyi internetten takip edebilme gibi becerilerde kararsız kaldıkları ortaya çıkmıştır. Öğrenciler internetin dersi daha eğlenceli hale getirmesi, araştırma yapmak için motivasyon sağlaması, öğretimde kaliteyi artırması, internet üzerinden eğitici film, seminer, müze vb. etkinlikleri izleyerek bilgi sahibi olmayı sağlaması, online kütüphanelerde araştırma yaparak bilgi sahibi olmayı sağlaması, kalıcılık sağlaması, konu tekrarı sağlaması, arkadaşlarla bilgi paylaşımı sağlaması gibi faydaları olduğunu ifade etmişlerdir.
Yazar isimleri: ['Zeynep TAŞYÜREK']
Yayın Yılı: 25 Eylül 2022
Dergi ismi: Bayburt Eğitim Fakültesi Dergisi
Yayın sayfa url: https://dergipark.org.tr/tr/pub/befdergi/issue/72631/886626
Yayın pdf linki: https://dergipark.org.tr/tr/download/article-file/1601321
