Makale Başlığı: Semptomatik West Sendromu olan hastaların nörokognitif gelişimlerinin değerlendirilmesi
Özet: Amaç: Çalışmamız semptomatik West Sendromu tanısı olan hastaların hem demografik hem de klinik profillerinin belirlenmesini ve nörokognitif gelişimlerinin Bayley III gelişim testi ile takip edilmesini amaçladı.Gereç ve Yöntem: 14 semptomatik West Sendromu tanısı olan hasta çalışmaya dahil edildi. Klinik ve demografik verileri, elektroensefelogram (EEG) bulguları, tedavi yanıtları, Bayley III gelişimsel test sonuçları tedaviye başlamadan önce (T0) ve 12.ayda (T12) değerlendirildi.Bulgular: Hastaların Bayley III test skorlarında bir yılın sonunda anlamlı bir artış gösterildi (p<0,05). Hastaların EEG’leri düzeldiği zaman Bayley III test sonuçlarında bütün alanlarda anlamlı bir değişim olduğu görüldü (p<0,05). Ancak nöbet kontrolü ve Bayley III test skorları değerlendirildiğinde sadece dil alanında gelişme olduğu görüldü (p<0,05); ancak diğer alanlarda anlamlı bir değişim görülmedi (p>0,05).Sonuç: Uygun tedavi ve nöbet kontrolü ile nörokognitif düzeyin semptomatik west sendromu olan hastalarda bile giderek gelişebildiği gösterildi.
Yazar isimleri: []
Yayın Yılı: 12 Aralık 2022
Dergi ismi: Ege Tıp Dergisi
Yayın sayfa url: http://egetipdergisi.com.tr/tr/pub/issue/72611/1209083
Yayın pdf linki: https://dergipark.org.tr/tr/download/article-file/2790496
