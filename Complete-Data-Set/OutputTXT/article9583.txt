Makale Başlığı: TÜRKİYE’DE REFERANDUM METİNLERİNİN TEMEL ODAĞI: İNSAN HAKLARI MI? KAMU YÖNETİMİ Mİ?
Özet: Referandum metinleri, ülkelerin anayasal ve politik kültürleri açısından önemli veriler sunmaktadır. Genellikle anayasa değişikliği sürecinde başvurulan referandum uygulamalarındaki metinler, söz konusu ülkenin anayasa bağlamındaki önceliğinin beklenildiği gibi “insan hakları” mı, yoksa “kamu yönetimi” mi olduğunun ortaya çıkmasına aracılık etme potansiyeline sahiptir. Bu çalışmada Türk siyasi tarihindeki referandumlarda temel odağın yukarıdakilerden hangisi olduğu sorusuna yanıt aranmaktadır. Doküman analizi, içerik analizi ve veri kodlandırma yöntemlerinin bir arada kullanıldığı bu nitel araştırmada materyali, halkoyuna sunulan beş anayasa değişikliği kanunundaki ifadeler oluşturmaktadır. Ulaşılan bulgular, anayasa felsefesinin temelinde iktidarın sınırlandırılması ve insan hakları olmasına rağmen, Türkiye’deki referandum metinlerinde devletin örgütlenmesi ve faaliyetleri ile ilgili kamu yönetimi konularının daha yoğun olduğunu göstermektedir.
Yazar isimleri: ['Çağrı ÇOLAK']
Yayın Yılı: 31 Ekim 2022
Dergi ismi: Journal of Political Administrative and Local Studies
Yayın sayfa url: https://dergipark.org.tr/tr/pub/jpaljournal/issue/73250/1134170
Yayın pdf linki: https://dergipark.org.tr/tr/download/article-file/2500662
