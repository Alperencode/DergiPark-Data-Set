Makale Başlığı: NEOLİBERAL POLİTİKALARIN ÖĞRETMENLİĞE YANSIMALARI: OKUL YÖNETİCİSİ VE ÖĞRETMEN GÖRÜŞLERİNE DAYALI BİR DEĞERLENDİRME
Özet: Bu araştırmanın amacı Türkiye’de neoliberal politikaların öğretmenlik mesleğinde yarattığı dönüşüme ilişkin okul yöneticilerinin ve öğretmenlerin görüşlerini belirlemeye çalışmaktır. Çalışma nitel araştırma yöntemine göre yapılmış olup durum çalışması desenine uyacak şekilde tasarlanmıştır. 23 öğretmen ve 4 okul yöneticisi ile yapılan görüşmelerde, “öğretmenlik mesleğinin toplumsal statüsü, öğretmenlerden beklentiler, öğretmenlerin özlük hakları ve öğretmenlerin denetimi” konusunda yaşanan dönüşümler ele alınmıştır. Veriler betimsel düzeyde analiz edilmiş, alt amaçlara göre temalara ayrılmış ve yorumlanmıştır. Araştırmada katılımcı görüşlerine göre geçmişten günümüze öğretmenlik mesleğinin toplumsal statüsünde bir gerileme yaşandığı belirlenmiştir. Öğretmenlerden beklentilerin ise sınav başarısını arttırma ve proje üretmeye yönelik olduğu dile getirilmiştir. Ayrıca öğretmenlerin mesleki, mali ve sosyal özlük haklarında ilerleme kaydedilmediği belirtilmiştir. Son olarak öğretmenlerin performans ve sonuç odaklı denetime maruz kaldıkları, bunun yerine kendilerine rehberlik edecek bir denetim anlayışına ihtiyaç duydukları sonucuna ulaşılmıştır.
Yazar isimleri: ['Samet KILIÇ', 'Binali TUNÇ']
Yayın Yılı: 28 Eylül 2022
Dergi ismi: Trakya Eğitim Dergisi
Yayın sayfa url: https://dergipark.org.tr/tr/pub/tred/issue/72743/1108363
Yayın pdf linki: https://dergipark.org.tr/tr/download/article-file/2394251
