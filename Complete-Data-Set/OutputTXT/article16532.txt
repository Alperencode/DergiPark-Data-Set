Makale Başlığı: Geyve Boğazı ve Çevresinin Bitki Coğrafyası
Özet: Bu çalışmada Geyve Boğazı ve çevresindeki bitki örtüsünün dağılışı ve dağılışına etki eden faktörler incelenmiştir. İnceleme alanını oluşturan Geyve Boğazı ve çevresi, Sakarya’nın Geyve ilçesi sınırları içerisinde yer alır. Çalışma sahası nemli ve kuru orman vejetasyonunun gelişmesi için elverişli ekolojik şartlara sahiptir. Yağışın fazla, sıcaklık şartlarının elverişli olduğu ve etkili bir kurak devrenin bulunmadığı sahada Fagus orientalis, Castanea sativa ve Tilia argentea gibi nemcil türler dağılış gösterir. Yağış tutarlarının azaldığı çalışma sahasının güneyinde kuru orman ağaçlarından Pinus brutia’ya da rastlamak mümkündür. Orman formasyonlarının tahrip edildiği sahalarda nemcil ve kurakçıl çalı türleri dağılış gösterir. Ot vejetasyonu ise genellikle orman altı örtüsü olarak bulunmaktadır. Bu çalışmada topoğrafya, iklim, amenajman planları, toprak verileri kullanılmış ve arazi çalışmaları yapılmıştır. İnceleme sahasına ait haritaların, bitki kesitlerinin üretilmesinde ArcGIS 10.8 ve CorelDRAW 2021 programları kullanılmıştır. Geyve Boğazı ve çevresinin sahip olduğu özel ekolojik şartlar nedeniyle sahada yoğun bitki örtüsü ve farklı bitki türleri bulunmaktadır. Bu nedenle sahanın bitki örtüsünün sürdürülebilirliği açısından korunması önemlidir.
Yazar isimleri: ['Remziye Emel AKDUMAN', 'Derya Evrim KOÇ']
Yayın Yılı: 31 Mayıs 2022
Dergi ismi: Ulusal Çevre Bilimleri Araştırma Dergisi
Yayın sayfa url: https://dergipark.org.tr/tr/pub/ucbad/issue/69288/1037003
Yayın pdf linki: https://dergipark.org.tr/tr/download/article-file/2133839
