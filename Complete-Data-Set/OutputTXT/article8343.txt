Makale Başlığı: TİMUR DEVLETİ’NİN DOĞU POLİTİKASI VE MOĞOLLARLA İLİŞKİLER
Özet: Moğol tarihi araştırmaları genel itibariyle Cengiz Han ile başlayan uluslaşma süreci ve dünya imparatorluğuna giden yolunda meydana gelen olaylar üzerine yoğunlaşmıştır. İmparatorluğun bölünmesi sonucunda kurulan devletlerin tarihleri de yine bütünlükçü bir yaklaşımla ele alınmıştır. Fakat bunlar içinde Çağatay Devleti’ni bir istisna kabul etmeliyiz. Bu devirde coğrafyanın da etkisiyle siyasi ve kültürel açıdan Türkleşme eğilimi nedeniyle, Moğolların konumu ve durumu hakkında net verilere sahip değiliz. Bunda Çağataylar devrine ait kaynak yetersizliğinin de etkisi malumdur. Ne var ki peşi sıra gelen Timurlular devrine ait çok sayıda kaynak olmasına rağmen, devletin doğu sınırında siyasal hayatlarına devam eden Moğolların akıbetine dair bilgiler genel olarak bu kaynaklardaki bilgi kırıntılarından ibarettir. Maveraünnehr’deki iktidarı sonlanırken, doğuda, Moğolistan mıntıkasını da görece kapsayan ve İranlı tarihçilerce Moğolistan Hanlığı olarak adlandırılan Doğu Çağatay Hanlığı ve Timurlular arasındaki ilişkiler bu makalenin temel konusu olarak ele alınacaktır.
Yazar isimleri: ['Bilen YILMAZ']
Yayın Yılı: 27 Haziran 2022
Dergi ismi: İran ve Turan Tarihi Araştırmaları Dergisi
Yayın sayfa url: https://dergipark.org.tr/tr/pub/irtad/issue/70598/1107849
Yayın pdf linki: https://dergipark.org.tr/tr/download/article-file/2392112
