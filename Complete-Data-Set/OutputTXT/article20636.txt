Makale Başlığı: Kırmızı biber [Capsicum annuum L. var. conoides (Mill.) Irish] hibritlerinde verim, toplam çözünebilir madde ve kuru madde yönünden heterosis, heterobeltiosis ve dominans etkisinin belirlenmesi
Özet: Amaç: Bu çalışmanın amacı, kapya tipi kırmızı biberin verim, toplam çözünür madde ve kuru maddesi üzerine heterosis, heterobeltiosis ve dominans etkisini belirlemektir.Yöntem ve Bulgular: Çalışmada 11 kapya tipi kırmızı biber ebeveyni ve bu ebeveynlerin melezlerinden elde edilen 47 hibrit materyal olarak kullanılmıştır. Meyve verimi yönünden heterosis oranları -48.23 ile 80.68 arasında değişmiştir. En yüksek heterosis sırasıyla 209 YKB (%80.68), 239 YKB (%60.35), 225 YKB (%56.97) ve 195 YKB’de (%55.30) tespit edilmiştir. Toplam çözünür madde açısından heterosis oranları -33.70 ile 30.98 arasında değişmiştir. En yüksek heterosis oranı 218 YKB'de belirlenmiştir. Kuru madde bakımından en yüksek heterosis oranı ise 195 YKB'de %66,67 olarak hesaplanmıştır. Çalışma sonucunda hibritlerde en yüksek heterosis oranları veren ebeveynler genel olarak 39-H-2, 43-H-6 ve 45-H-5 olarak belirlenmiştir.Genel Yorum: Bu çalışmada heterosis oranları her üç özellik açısından da yüksek oranda pozitif yönde tespit edilmiştir. Heterosis kullanımı biberlerde verim ve diğer ekonomik özelliklerin artırılmasında pratik bir yöntem olarak gösterilebilir.Çalışmanın Önemi ve Etkisi: Elde edilen bu sonuçlar istenen özellikler bakımından öne çıkan çeşitlerin belirlenmesinde kullanılabilecektir.
Yazar isimleri: ['Senay MURAT DOĞRU', 'Hayati KAR', 'Mehtap ÖZBAKIR ÖZER', 'Nur KOBAL BEKAR']
Yayın Yılı: 1 Ağustos 2022
Dergi ismi: Mustafa Kemal Üniversitesi Tarım Bilimleri Dergisi
Yayın sayfa url: https://dergipark.org.tr/tr/pub/mkutbd/issue/71394/1077970
Yayın pdf linki: https://dergipark.org.tr/tr/download/article-file/2270844
