Makale Başlığı: TÜRKİYE’NİN DIŞ BORÇLARININ SÜRDÜRÜLEBİLİRLİĞİ
Özet: Ülkeler bazen iç tasarruflar yeterli olmadığında yatırımlarını gerçekleştirebilmek için dış kaynaklara başvurabilmektedir. Alınan dış borçların verimli alanlarda kullanılması gerekmektedir. Bu açıdan dış borçların sürdürülebilirliği önemli bir konu olarak karşımıza çıkmaktadır. Gelişmekte olan ülkeler arasında yer alan ülkemizde de iç tasarrufların yetersiz oluşuna bağlı olarak bazı yatırımların gerçekleştirilmesi için dış borçlanmaya gidilmektedir. Bu bağlamda ülkemizin dış borç sarmalına girmemesi ve borçlarını sürdürülebilir hale getirmesi için alınan kredilerin verimli alanlarda kullanılması önem arz etmektedir. O nedenle gelişmekte olan ülkeler arasında yer alan ülkemizde de dış borçların sürdürülebilirliği önemini korumaktadır. Dış borç rasyoları incelendiğinde ülkemizin (ağır/orta) borçlu, AB kriterlerine göre ise orta borçlu ülkeler arasında yer aldığı ve dış borçlarını azaltma yönünde çaba harcaması gerektiği görülmektedir. Bunun için de alınan kredilerin ihracatı artırıcı ve döviz getirici alanlarda kullanılması önem arz etmektedir. Türkiye’nin dış borçlarının sürdürülebilirliğinin araştırılması amacıyla yapılan birim kök testlerine göre ise Türkiye’nin dış borçlarının sürdürülebilir olduğu düşüncesi ağırlık kazansa da dış borçların sürdürülebilirliğinin devamı için ihracatın artırılmasının ve cari işlemler açığının azaltılmasının önemli olduğu düşünülmektedir. Bu nedenle dış borçların azaltılması ve sürdürülebilir hale gelmesi için bazı önlemler alınması gerekmektedir.
Yazar isimleri: ['Niyazi GÜMÜŞ']
Yayın Yılı: 30 Ekim 2022
Dergi ismi: Avrasya Sosyal ve Ekonomi Araştırmaları Dergisi
Yayın sayfa url: https://dergipark.org.tr/tr/pub/asead/issue/73282/1173416
Yayın pdf linki: https://dergipark.org.tr/tr/download/article-file/2642836
