Makale Başlığı: PROTOTİP TASARIM İŞLETMELERİNDE ÖRGÜT İÇİ FAKTÖRLERİN YENİLİK VE YARATICILIK PERFORMANSINA ETKİLERİ
Özet: Bilgi ve rekabet çağının yenilik ve yaratıcılık sürecinde olmazsa olmazı haline gelen araştırma ve geliştirme faaliyetleri, model ve prototip uygulamalarını da beraberinde getirmiştir. Model ve prototip üretimiyle geliştirilecek olan ürünlerin çalışma şartları, performansı ve üretilme koşulları denenerek yenilik ve yaratıcılık sürecinin son noktasına ulaşılmaktadır. Bu araştırma bir prototip işletmesindeki örgütsel faktörlerin yenilik ve yaratıcılık performansını etkileyip etkilemediğini, etkiliyorsa ne derecede etkilediğini ve personelin, dolayısıyla işletmenin yenilik ve yaratıcılık performansına olan etkilerinin ortaya konulması amacıyla yapılmıştır. Örgütlerde yenilik ve yaratıcılık yönetiminin anlaşılması ve bu konuda hangi örgütsel faktörlerden faydalanılması gerektiği hususunda önem arz eden çalışma, Almanya’nın Aşağı Saksonya Eyaletinde faaliyet gösteren KIWI CNC-Technik GmbH Prototip şirketinde uygulanmıştır. Firma çalışanlarına amaçlı örnekleme yöntemiyle toplam 320 anket dağıtılmıştır.  Çalışmadan elde edilen veriler SPSS 22 paket programı kullanılarak analiz edilmiş; işletmelerin yenilik ve yaratıcılık faaliyetlerinin geliştirilmesinde özellikle etkili olan teknoloji, örgüt yapısı, ürün ve hizmet kalitesi, örgüt içi iletişim, araştırma/geliştirme, liderlik ve örgüt iklimi faktörleri anket sonuçlarına göre değerlendirilmiştir. Araştırmanın sonucuna göre KIWI CNC-Technik GmbH’da yeniliğin geliştiği, yaratıcılığın da ona bağlı olarak ilerlediği bulgusuna ulaşılmıştır. Bununla birlikte yenilik performansına liderlik, araştırma geliştirme ve iletişim harici tüm faktörlerin anlamlı bir şekilde etki ettiği, en az kalite unsurunun, en çok ise örgüt yapısının etkili olduğu vurgulanmıştır.
Yazar isimleri: ['Filiz DEMİR']
Yayın Yılı: 27 Temmuz 2022
Dergi ismi: İşletme Ekonomi ve Yönetim Araştırmaları Dergisi
Yayın sayfa url: https://dergipark.org.tr/tr/pub/baybem/issue/71263/1124272
Yayın pdf linki: https://dergipark.org.tr/tr/download/article-file/2459486
