Makale Başlığı: Anormal uterin kanama ve PALM-COEIN sınıflandırmasına retrospektif bakış açısı: Tersiyer merkezin deneyimleri
Özet: Amaç: 2011 yılında Uluslararası Jinekoloji ve Obstetrik Federasyonu’nun (FIGO) Menstrüel Bozukluklar Çalışma Grubu, anormal uterin kanama için “PALM-COEIN” adlı yeni bir sınıflandırma sistemi oluşturdu. Çalışmamızın amacı, anormal uterin kanama için yeni sınıflandırma sistemini araştırmak ve klasik terminoloji ile karşılaştırmaktır.Gereç ve Yöntem: Çalışmamız Şubat 2022 ile Temmuz 2022 tarihleri arasında Keçiören Eğitim ve Araştırma Hastanesi kadın hastalıkları kliniğinde retrospektif olarak yapılmıştır. Bilinen kronik hastalığı olmayan premenopozal kadınlar çalışmaya dahil edilmiştir. Çalışmaya alınan her hasta fizik muayene ve pelvik ultrasonografi ile değerlendirilmiştir. Gerekirse histerektomi materyali ve endometriyal spesmen histopatolojik inceleme için alındı. Olası nedenler yeni sınıflandırma sistemine göre sınıflandırıldı.Bulgular: Çalışmaya anormal uterin kanaması olan 135 premenopozal kadın dahil edildi. Kanama şikayeti ile başvuran hastalar; polipler, adenomiyozis, hiperplazi ve iyatrojenik nedenler gibi çeşitli nedenlere bağlı hipermenore, menoraji, metroraji ve menometroraji etiketleri altında gruplandırılmıştır. PALM-COEIN sınıflamasına göre 35 (%25,9) polip, 16 (%11,8) adenomyozis, 38 (%28,1) leiomyom, 4 (%2,9) malignite ve hiperplazi tespit edildi.Sonuç: Anormal uterin kanamanın sınıflandırılması genellikle tutarsızdır. Birçok nedenden dolayı oluşturulan yeni sınıflandırma sistemi, karmaşık durumları anlamak için önemli bir adımdır. Diğer bir ihtiyaç ise, yaygın olarak kabul edilen ve bilinen bir sınıflandırma sisteminin klinisyenler arasındaki iletişimi kolaylaştırması ve hedef popülasyonun gözden geçirilmesini netleştirmesidir. Yeni sınıflandırma sisteminin hastalar arasındaki iletişimi iyileştireceği de açıktır. Sistemin yaygın kullanımı anormal uterin kanamalar için de yeni tedavi seçeneklerini ortaya çıkaracaktır.
Yazar isimleri: ['Canan TAPKAN', 'Bengü MUTLU SÜTCÜOĞLU', 'Hande Nur ONCU', 'Müjde Can İBANOĞLU']
Yayın Yılı: 6 Aralık 2022
Dergi ismi: Türk Kadın Sağlığı ve Neonatoloji Dergisi
Yayın sayfa url: https://dergipark.org.tr/tr/pub/etlikzubeyde/issue/73725/1167744
Yayın pdf linki: https://dergipark.org.tr/tr/download/article-file/2619011
