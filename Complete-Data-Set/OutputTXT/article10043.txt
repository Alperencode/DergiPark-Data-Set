Makale Başlığı: Bir Devlet Hastanesinde Çalışan Hemşirelerin Hastane Enfeksiyonları ve Önlenmesine Yönelik Bilgi ve Tutumları
Özet: ÖzetAmaç: Bu çalışmanın amacı; bir devlet hastanesinde çalışan hemşirelerin hastane enfeksiyonları ve önlenmesine yönelik bilgi ve tutumlarını saptamaktır.Gereç ve Yöntemler: Kesitsel tipte olan bu çalışma, Haziran 2020–Ağustos 2020 tarihleri arasında yapılmış olup; Doğu Anadolu bölgesindeki bir ilin merkezinde hasta bakımında en büyük paya sahip olan ve hasta ile birebir teması bulunan bir devlet hastanesinde çalışan tüm hemşireleri kapsamıştır. Hastanede toplamda 260 hemşire bulunmaktadır. Araştırmada örneklem seçimine gidilmemiş araştırmaya 225 hemşire katılmıştır (Cevaplılık oranı: %86.5). Veri toplama aracı olarak araştırmacılar tarafından literatür doğrultusunda hazırlanan anket formu kullanılmıştır.Bulgular: Katılımcıların %64.4’ü kadrolu olup, %63.6’sı kadındır. Katılımcının çalışma şekli ve eğitim düzeyi değişkenlerinin her biri birbirinden bağımsız olacak şekilde hastane enfeksiyonlarından korunmayı bilip bilmeme üzerinde etkili bulunmuştur (p<0.05). Sonuç: Mevcut araştırma ile enfeksiyona sebep olacak bazı uygulamaların yeterli düzeyde olmadığı saptanmıştır.
Yazar isimleri: ['Aliye BULUT', 'Çağla YİĞİTBAŞ', 'Aziz BULUT', 'Leyla GÜNER']
Yayın Yılı: 2 Kasım 2022
Dergi ismi: Kahramanmaraş Sütçü İmam Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/ksutfd/issue/73295/1005690
Yayın pdf linki: https://dergipark.org.tr/tr/download/article-file/2013437
