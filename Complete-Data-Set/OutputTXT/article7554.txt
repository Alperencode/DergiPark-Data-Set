Makale Başlığı: BİLİŞİM SİSTEMLERİ ARAŞTIRMA ALANINDAKİ GENİŞLETİLMİŞ GERÇEKLİK YAYINLARININ METİN MADENCİLİĞİ VE DOĞAL DİL İŞLEME (NLP) TEKNİKLERİ YOLUYLA ANALİZİ
Özet: Çalışmanın amacı, Web of Science veri tabanında indekslenen Genişletilmiş Gerçeklik ile ilgili bilimsel makaleleri kümelemek ve sınıflandırmaktır. Bu amaca ulaşmak için Genişletilmiş Gerçeklik ile ilgili yayınlar bulundu ve veri tabanından toplandı. Veri önişleme için NLTK kütüphanesi kullanılmıştır. Sözcükleri vektör formatına dönüştürmek için Sklearn kütüphanesindeki TF-IDF yöntemi kullanıldı. Daha sonra yayınların anahtar kelimeleri K-Means kullanılarak kümelenmiştir. Her bir kümedeki anahtar kelimeler, her yayının özeti boyunca arandı. Yayın, en fazla sayıda anahtar kelimenin özetindeki kelimelerle eşleştiği küme adı olarak etiketlendi. Ardından, Support Vector Classifier ve Multinomial Naive Bayes makine öğrenmesi algoritmaları ile Gated Recurrent Unit derin öğrenme algoritmaları sınıflandırma için gerçekleştirilmiştir. Derin öğrenme ve makine öğrenmesi sonuçları karşılaştırılmış ve bu karşılaştırma, veri setinin makine öğrenmesine kıyasla derin öğrenmeye daha uygun olduğunu ortaya koymuştur. Support Vector Classifier, Multinomial Naive Bayes ve Gated Recurrent Unit için doğruluk değerleri sırasıyla %90,4, %77,2 ve %99,8 olarak bildirilmiştir. Bu çalışma, GRU mimarisinin klasik makine öğrenmesi algoritmalarından daha etkili olduğuna dair kanıtlar sunmaktadır.
Yazar isimleri: ['Tuncer AKBAY']
Yayın Yılı: 1 Ekim 2022
Dergi ismi: International Journal of Engineering and Innovative Research
Yayın sayfa url: https://dergipark.org.tr/tr/pub/ijeir/issue/73173/1190214
Yayın pdf linki: https://dergipark.org.tr/tr/download/article-file/2712969
