Makale Başlığı: Kosova Hükümetinin Roman, Aşkali ve Mısırlı Azınlıklara Yönelik Politikaları
Özet: Bu çalışmada, uluslararası alanda henüz tam tanıma sağlayamadığı ve Birleşmiş Milletler(BM) üyesi olamadığı için “devlet olma süreci tamamlanmamış-sınırlı egemenliğe sahip” bir devlet olarak nitelendirilen Kosova Cumhuriyetinin, ülkede bulunan Roman, Aşkali,Mısırlı azınlıklara yönelik izlediği politikasının ve uygulama sürecinde yaratılan uygulama mekanizmaları ve karşılaşılan sorunlar incelenmektedir. Çalışmada Kosova Cumhuriyetinin azınlık konularında düzenlediği yasal haklar, Roman azınlığının entegrasyonuna ilişkin AB politikaları ve Kosova da yaşayan Roman, Aşkali ve Mısırlıların topluma entegrasyonuna ilişkin Kosova politikaları arasındaki ilişki incelenmiştir. Çalışmada öncelikle Kosova’da yaşayan azınlıklar ve bu azınlıkların demografik yapıları ve özellikleri ile belediyeler düzeyinde dağılımı incelenmiştir. Roman, Aşkali ve Mısırlıların sadece Kosova’da değil, Avrupa’nın pek çok ülkesinde azınlık olarak bulunmaları nedeniyle Avrupa Birliği’nin de Roman, Aşkali,Mısırlı azınlıklara yönelik geliştirdiği politikalar bulunmaktadır. Kosova da gelecekte AB’ne üye olmayı hedefleyen bir ülke olarak AB tarafından geliştirilen politikaları kabul ederek ülkesinde uygulamaktadır. Bu nedenle ikinci olarak, Avrupa Birliği’nin Roman, Aşkali ve Mısırlı azınlıklara yönelik politikası incelenmiştir. Üçüncü ve son olarak Kosova Cumhuriyeti’nin Roma, Aşkali ve Mısırlı azınlıkların yaşam koşullarının iyileştirilmesi ve topluma entegrasyonu için uyguladığı politikalar, politika alanları ve uygulama mekanizmaları incelenmiştir. Roman, Aşkali ve Mısırlı azınlıkların Kosova toplumuna katılımı konusunda Kosova Hükümetinin bu üç azınlık grubu ile uzlaşarak ve işbirliği halinde birlikte politikalar üretip önlemler almasının bu üç topluluğun topluma katılımına etkisi de incelenmiştir. Çalışmada ayrıca Kosova Cumhuriyetinin ülkesinde yaşayan azınlıklara yönelik izleyeceği politikalar için oluşturduğu yasal zemin de çalışmada ele alınmıştır.
Yazar isimleri: ['Nesrin KENAR']
Yayın Yılı: 29 Eylül 2022
Dergi ismi: Karadeniz Araştırmaları Enstitüsü Dergisi
Yayın sayfa url: https://dergipark.org.tr/tr/pub/karen/issue/72777/1097617
Yayın pdf linki: https://dergipark.org.tr/tr/download/article-file/2349400
