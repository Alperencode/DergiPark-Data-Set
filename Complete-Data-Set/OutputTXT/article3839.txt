Makale Başlığı: NÂZIM HİKMET’İN DON KİŞOT BAŞLIKLI ŞİİRİNİN PSİKOLOJİK DANIŞMADA KULLANILABİLİRLİĞİNİN İNCELENMESİ
Özet: Bu araştırmanın amacı Nâzım Hikmet’in “Don Kişot” başlıklı şiirinin psikolojik danışmada kullanılabilirliğini incelemektir. Nitel ve nicel yöntemlerin birlikte kullanıldığı karma desenli araştırmanın ilk aşamasında “Don Kişot” başlıklı şiir döküman analizi yöntemiyle çözümlenmiştir. İkinci aşamada ise nicel veriler araştırmacı tarafından geliştirilen kişisel bilgi formu ve anketle toplanmıştır. 216 katılımcıdan toplanan veriler frekans, yüzde, Kay-Kare (X2), ilişkisiz ölçümler için Mann Whitney U-Testi ve ilişkisiz ölçümler için Kruskal Wallis H-Testi ile çözümlenmiştir. Sonuç olarak, nicel bulgular, nitel bulguları desteklemiştir. Buna bağlı olarak “Don Kişot”un psikolojik danışmada kullanılabilir bir şiir olduğu söylenebilir. Bu sonuçlar, alanyazınla ilişkili bir şekilde yorumlanmış ve sonraki araştırmalar ve uygulamalar için araştırmacı ve psikolojik yardım uzmanlarına öneriler verilmiştir.
Yazar isimleri: ['Ersun ÇIPLAK']
Yayın Yılı: 15 Haziran 2022
Dergi ismi: Çukurova Üniversitesi Türkoloji Araştırmaları Dergisi
Yayın sayfa url: https://dergipark.org.tr/tr/pub/cutad/issue/70298/1031293
Yayın pdf linki: https://dergipark.org.tr/tr/download/article-file/2110707
