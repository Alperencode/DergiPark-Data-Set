Makale Başlığı: “DENİZE DOĞRU” KİTABININ MC CLELLAND’IN BAŞARMA İHTİYACI TEORİSİ, GAZALİ’NİN BÜTÜNCÜL İHTİYAÇLAR TEORİSİ VE İBN-İ HALDUN’UN İHTİYAÇLAR TEORİSİ BAĞLAMINDA DEĞERLENDİRİLMESİ
Özet: Denize Doğru (2021), Oktar Asoğlu tarafından yazılan otobiyografi niteliğindeki bir edebi türdür. Denize Doğru, yazarın kişisel deneyimlerini aktardığı “öyküler” ve deneyimlerin yazarda yarattığı düşünce ve yaşam şeklinin okuyucuda bir öğreti unsuru olarak kullanılabileceğini ele alan “denemeler” başlıklı iki bölümden oluşmaktadır. Denize Doğru her iki bölümünde de; başarmanın insan hayatındaki temel ihtiyaçlardan olduğunu, bu ihtiyacın gerçekleşmesinin doğru motivasyon kaynağına ulaşılarak elde edilebileceğini, başarmanın karşılığının dünyevi ve maddi çıkarlar için değil manevi hazza ait olan doyumu ifade etmektedir. Asoğlu, başarının ne olduğunu okuyucunun zihnine bırakmaktadır ancak bireyin başarmaya neden ihtiyaç duyduğu konusunda okuyucuya düşüncesini sorgulatmakta, başarının bireyde var olan manevi boşluğu doldurabileceği konusunda mesajlar vermekte ve bireyi başarıya doğru güdüleyen unsurların ne(ler) olduğu konusunda rehberlik etmektedir. Bu bağlamda Denize Doğru, bireyin başarıya olan ihtiyacını, başarıya yönelten güdü ve dürtüleri, başarının sağlayacağı manevi hazzı/doyumu motivasyon teorilerinden olan Mc Clelland’ın Başarma İhtiyacı, Gazali’nin Bütüncül İhtiyaçlar Teorisi ve İbn-i Haldun’un İhtiyaçlar Teorisi bağlamında incelemektedir. Yazarın başarıya ulaşmada kullandığı motivasyon araçları Mc Clelland’ın başarma ihtiyaçları modelindeki başarı ihtiyacı ile ilişkilidir. Başarı ihtiyacının doğal sonucu olan ve kişiyi başarılı olmaya yönlendiren kazanımların Gazali’nin ihtiyaçlar teorisinde odaklandığı “Ben ötesi”, İbn-i Haldun’un ihtiyaçlar teorisinde yer alan ve son aşama olarak kabul edilen “Kemalat (Tekamül)” kavramları ile örtüşmektedir.
Yazar isimleri: []
Yayın Yılı: 6 Ekim 2022
Dergi ismi: Anadolu Akademi Sosyal Bilimler Dergisi
Yayın sayfa url: https://dergipark.org.tr/tr/pub/anadoluakademi/issue/72937/1185300
Yayın pdf linki: https://dergipark.org.tr/tr/download/article-file/2692909
