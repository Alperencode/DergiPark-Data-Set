Makale Başlığı: STZ indüklü diyabetik sıçan beyinlerinde kurkuminin IRS1, Grb2, K-Ras ve Bax ekspresyonu ve aktivasyonu üzerindeki etkisi
Özet: Amaç: Diabetes mellitus ikincil komplikasyon olarak nöropatiye neden olmaktadır. Diyabetik nöropatinin temel mekanizması beyindeki glukoz homeostasisinin ve enerji dengesinin bozulmasıdır. Bu çalışmanın amacı anti-diyabetik bileşik olarak kurkuminin diyabetik sıçan beyinlerinde IRS1, Grb2, K-Ras ve Bax proteinlerinin ekspresyonları üzerindeki etkisinin belirlenmesidir.Materyal-Metot: 16 adet Wistar albino sıçan rastgele 4’ erli gruplar halinde 4 gruba ayrılmıştır; kontrol grup, kurkumin grup, STZ muamele grup ve STZ+kurkumin muamele grup. STZ gruplarındaki sıçanlarda diyabet, intraperitonel STZ uygulaması ile indüklenmiştir. Ardından hayvanlar, günlük gavaj uygulamasıyla kurkumin ile muamele edilmiştir. IRS1, Grb2, K-Ras ve Bax ekspresyon ve aktivasyonu western blot yöntemi ile belirlenmiştir.Sonuçlar: Western blot analizleri, kurkumin muamelesinin IRS1 aktivasyonunu arttırdığını ve STZ’nin IRS1 aktivasyonu üzerindeki negatif etkisini geriye çevirdiğini göstermektedir. STZ grubunda K-Ras ekspresyonu belirgin bir derecede azalırken, Bax ekspresyonu artmıştır (p<0.05). Tüm gruplarda, Grb2 ve IRS1 ekpresyonlarında herhangi bir değişiklik gözlemlenmemiştir.Sonuç: Sonuçlar göz önüne alındığında, STZ indüklü diyabetik sıçan beyinlerinde kurkumin muamelesinin STZ’nin insülin sinyali yolağı elemanları üzerindeki negatif etkilerini geriye çevirdiği söylenebilmektedir.
Yazar isimleri: ['Gökhan GÖRGİŞEN', 'Sermin ALGÜL', 'Gökhan OTO']
Yayın Yılı: 1 Haziran 2020
Dergi ismi: Ortadoğu Tıp Dergisi
Yayın sayfa url: https://dergipark.org.tr/tr/pub/ortadogutipdergisi/issue/51958/772409
Yayın pdf linki: https://dergipark.org.tr/tr/download/article-file/1211394
