Makale Başlığı: Türkiye'deki Coğrafi İşaretli Peynirlerde Doğal Monosodyum Glutamat
Özet: Temel umami tat bileşiği olan Monosodyum Glutamat (MSG) peynirlerde doğal olarak oluşmaktadır, Bu araştırmanın temel amacı, Türkiye'deki coğrafi işaretli peynirlerde bulunan doğal MSG miktarlarını ve 60 günlük depolama sonrasında MSG miktarlarında meydana gelen  değişimleri belirlemektir. Bu çalışmada, yedi peynir çeşidinden 6’şar örnek olmak üzere toplam   42 peynir örneğindeki MSG miktarı AOAC yöntemi ile ölçülmüş ve 14 örnek için duyusal analizler gerçekleştirilmiştir. Ayrıca, her peynir çeşitinden bir örnek 60 gün süreyle bekletilmiş ve 6 örnekteki MSG miktarı yeniden ölçülmüştür. 41 örnekte 0.007 ile 2.205 mg/100 g aralığında MSG ölçülmüştür. Depolama sonrası 4 örnekteki MSG miktarı artarken 2 örnekte azaldığı tespit edilmiştir. Sonuçlar, peynir örneklerinde çeşit ve olgunlaşma süresinin MSG miktarı üzerinde belirleyici bir etkiye sahip olduğunu göstermektedir. Duyusal analiz sonuçlarına göre tat, genel beğeni üzerinde en belirleyici faktör olurken diğer belirleyici faktörler sırasıyla koku, doku ve görünüm olarak belirlenmiştir.
Yazar isimleri: ['Emir Hilmi ÜNER', 'Fügen DURLU-ÖZKAYA']
Yayın Yılı: 29 Haziran 2022
Dergi ismi: Aydın Gastronomy
Yayın sayfa url: https://dergipark.org.tr/tr/pub/aydingas/issue/70799/1063497
Yayın pdf linki: https://dergipark.org.tr/tr/download/article-file/2214756
