Makale Başlığı: Covid-19 Pandemi Sürecinde Bireylerin Anksiyete Ve Yaşam Doyumu Düzeylerinin İncelenmesi
Özet: Bu çalışma Covid 19 pandemi sürecinde bireylerin anksiyete ve yaşam doyumu düzeylerini incelemeyi amaçlamaktadır. Henüz yeni bir çalışma alanı olan Covid 19 pandemi sürecinin bireylerin ruh sağlığını olumsuz etkilediği bilinmektedir. Bu bağlamda Covid 19 pandemi sürecinde bireylerin anksiyete ve yaşam doyumu düzeyleri arasındaki ilişkiye daha önceki çalışmalarda ayrı bir şekilde bakılmamış olması nedeniyle çalışma önem taşımaktadır. Çalışmanın evrenini Türkiye Cumhuriyeti’nin Osmaniye ilinde yaşayan bireyler oluşturmaktadır. Çalışmaya seçkisiz (randomize) örnekleme yönetimi ile seçilen 18-65 yaş arası yaşayan ve Türkçe konuşan 384 birey dahil edilmiştir.  Çalışmada kullanılan veriler Sosyodemografik Bilgi Formu, Yetişkin Yaşam Doyumu Ölçeği ve Koronavirüs Anksiyete Ölçeği Kısa Formu aracılığıyla elde edilmiştir. Araştırma kapsamında non-parametrik testlerden ikili gruplar için Mann-Whitney U, üç veya daha fazla grup için ise Kruskal-Wallis H analizinden yararlanılmıştır. Çalışma sonucunda; bireylerin yaşam doyumu düzeylerinin cinsiyet, yaş, eğitim düzeyi ve birlikte yaşanılan kişi değişkenleri ile ilgili olmadığı tespit edilirken çalışma durumu ve gelir düzeyinin ise yaşam doyumu üzerinde etkili olduğu bulunmuştur. Buna göre Covid-19 sürecinde çalışan bireylerin çalışmayan bireylere göre; gelir düzeyi yüksek olan bireylerin ise gelir düzeyi düşük bireylere nazaran yaşam doyumu düzeylerinin daha yüksek olduğu ortaya çıkarılmıştır. Çalışmada son olarak; bireylerin anksiyete düzeyleri ile yaşam doyumu düzeyleri arasında negatif yönde anlamlı bir ilişki saptanmıştır. Çalışmada elde edilen sonuçlar çerçevesinde alanda çalışan ve terapi hizmeti sunan uzmanlara terapi hizmetlerinde ulaşılabilirliğinin arttırılması ve farklı sosyoekonomik düzeye sahip bireylere göre düzenlemelerin yapılması gerekliliği önerilmiştir.
Yazar isimleri: ['Serdal IŞIKTAŞ', 'Kübra ÖZSAT', 'Fıgen YAMAN LESINGER']
Yayın Yılı: 4 Temmuz 2022
Dergi ismi: Uluslararası Türk Kültür Coğrafyasında Sosyal Bilimler Dergisi
Yayın sayfa url: https://dergipark.org.tr/tr/pub/turksosbilder/issue/71158/1107012
Yayın pdf linki: https://dergipark.org.tr/tr/download/article-file/2388638
