Makale Başlığı: İbn Atıyye ve İbn Cüzey Tefsirlerinin Mukaddimelerinde Yer Alan Kıraat Meselelerine Mukayeseli Bir Bakış
Özet: Endülüs tefsir geleneğinin önemli simalarından olan İbn Atıyye (ö. 541/1147) ve İbn Cüzey (ö. 741/1340), iki asır arayla yazmış oldukları tefsirlerinin mukaddimelerinde ulûmü’l-Kur’ân’a dair birçok hususu ele almışlardır. Gerek İbn Atıyye’nin el-Muharrerü’l-vecîz’inin mukaddimesinde gerekse İbn Cüzey’in daha muhtasar tarzda kaleme aldığı et-Teshîl li-‘ulûmi’t-tenzîl’inin mukaddimesinde kıraat ilmini ilgilendiren bazı konu başlıklarının varlığı dikkat çekmektedir. Söz konusu başlıklarda Kur’ân’ın fazileti, Kur’ân’ın cem‘i ve istinsâhı, yedi harf meselesi, kıraat imamları, vakflar, isti‘âze ve besmele gibi bahisler yer almaktadır. İbn Atıyye, İbn Cüzey’den farklı olarak mukaddimesinde yedi harf meselesini ele alırken, İbn Cüzey’in ise kıraat imamları ve vakflarla ilgili müstakil başlıklara yer verdiği görülmektedir. et-Teshîl’in en önemli kaynaklarından olan el-Muharrer’in, mukaddimesinde yer alan kıraat meseleleri bağlamında et-Teshîl’e etkisi ne düzeydedir? Ele alınan kıraat konularının benzerliği ve farklılığı ne derece söz konusudur? Müfessirlerin kıraat ilmine dair hususları ele alış tarzı nasıldır? Çalışmamızda bu sorulara cevap aranmış, bahse konu mukaddimeler kıraat ilmi konuları çerçevesinde değerlendirilmeye tâbi tutulmuştur. 
Yazar isimleri: ['Kadir TAŞPINAR']
Yayın Yılı: 30 Kasım 2022
Dergi ismi: Dergiabant
Yayın sayfa url: https://dergipark.org.tr/tr/pub/dergiabant/issue/73634/1143756
Yayın pdf linki: https://dergipark.org.tr/tr/download/article-file/2538215
