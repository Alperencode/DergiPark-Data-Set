Makale Başlığı: ANKARA’DA ELE GEÇEN KARAMANLICA (GREK HARFLİ TÜRKÇE) BİR OKUL KİTÂBESİ
Özet: Ortodoks Hristiyanların Türkçeden başka dil bilmeyenlerine “Karamanlı”  Karamanlıların, konuştukları dile ise; “Karamanlıca, Karamanlı Türkçesi, Karaman Türkçesi” denmektedir. Karamanlılar ise konuştukları dili; ‘’Yavan Türkçe, Türkçe, açık Türkçe, sade Türkçe, kaba Türkçe, Türk dili veya Anadolu lisanı’’ olarak adlandırmıştır.           Mübadele ile Yunanistan’a gönderilen Karamanlıların yaşadıkları yerleşimlerde bıraktıkları taşınmaz kültür varlıkları arasında kiliseler, mezar taşları, konutlar, çeşme ve hamamlar önemli bir yer tutmaktadır. Bu çalışmada Ankara’da bulunduğu söylenerek Anadolu Medeniyetleri Müzesi’ne teslim edilen Karamanlıca bir kitâbe, bu güne kadar tespit edilen tek okul kitâbesi olması nedeniyle önemlidir. Karamanlılar’a ait taşınmaz kültür varlıkları arasına okula ait Karamanlıca bir kitâbenin katılması yapı çeşitliliğini ve kitâbelerde Karamanlıca kullanım yaygınlığını göstermesi açısından değerlidir. Bu kitâbe Karamanlılara ait okulların da olduğunun anlaşılması ve Karamanlıcanın nereden/nasıl öğrenildiği göstermesi açısında da önem arz etmektedir.
Yazar isimleri: ['Cemal EKİN']
Yayın Yılı: 1 Temmuz 2022
Dergi ismi: Türk Arkeoloji ve Etnografya Dergisi
Yayın sayfa url: https://dergipark.org.tr/tr/pub/arkeolojiveetnografya/issue/71062/1033446
Yayın pdf linki: https://dergipark.org.tr/tr/download/article-file/2119185
