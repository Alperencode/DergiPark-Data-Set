Makale Başlığı: Erişkin Akciğer Dışı Tüberküloz Olgularının Retrospektif Olarak İncelenmesi
Özet: Amaç: Çalışmamızda, Hastanemiz Enfeksiyon Hastalıkları ve Klinik Mikrobiyoloji Kliniği’nde Ekstra Pulmoner Tüberküloz (EPTB) tanısı alan olguların retrospektif olarak irdelenmesi amaçlandı.Gereç ve Yöntemler: Çalışmamız, Van Yüzüncü Yıl Üniversitesi Tıp Fakültesi Dursun Odabaş Tıp Merkezi Enfeksiyon Hastalıkları ve Klinik Mikrobiyoloji Ana Bilim Dalı tarafından 1 Ocak 2015 tarihinden, 6 Haziran 2022 tarihine kadar olan süre içinde takip edilmiş akciğer dışı tüberküloz olgularının tanı, takip ve tedavi bilgilerinin retrospektif olarak incelenmesi ile yapıldı. Bulgular: Çalışmamıza, EPTB tanısı konulmuş olan 142 olgu dahil edildi. EPTB’un en sık görülen tutulum şekli, 61 olgu (%43.0) ile lenf nodu tutulumu (lenfadenit) olarak izlendi. 18 olgunun 15’inde (%83.3) ARB, 7 olgunun 5’inde (%71.4) PCR testi pozitifliği saptandı. 16 olgunun 13’ünde (%81.3) M. tuberculosis üremesi oldu. Histopatolojik inceleme için 106 olgudan (%74.7) biyopsi alındı ve sonuçlarda olguların tamamında kronik granülomatöz inflamasyon tespit edildi. Bunların 46'sında (%43.4) kazeifikasyon nekrozu, 20'sinde (%18.9) nekrotizan granülomatöz inflamasyon, 10 (%9.4) olguda non-kazeifiye granülomatoz inflamasyon ve diğer 30’unda (%28.3) ise granülomatoz inflamasyon mevcuttu. Olgulara standart 6-9 ay tedavi verilirken menenjit, dissemine TB ve osteoartiküler tutulumda tedavi süreleri 9-12 ay olarak uygulandı. Tedavide ilk iki ayda dörtlü anti-TB tedavisi verilirken daha sonra  izoniazid (İNH) ve rifampisin (RIF) olarak ikili tedavi ile devam edildi. Sonuç: TB hastalığı ülkemiz için önemli bir sağlık sorunudur. En sık lenf bezi tutulumu şeklinde görülen EPTB olgularında erken tanı ve tedavi mortalite ve morbidite oranlarının azaltılması için önemlidir.
Yazar isimleri: ['İrfan BİNİCİ', 'Mehmet ÇELİK', 'Deniz ALTINDAĞ', 'Ali İrfan BARAN', 'Mehmet PARLAK', 'Hamit Hakan ALP', 'Şaban İNCECİK', 'Zübeyir HUYUT', 'Tayyar TARCAN', 'Mustafa Kasım KARAHOCAGİL']
Yayın Yılı: 30 Kasım 2022
Dergi ismi: Van Sağlık Bilimleri Dergisi
Yayın sayfa url: https://dergipark.org.tr/tr/pub/vansaglik/issue/73610/1140396
Yayın pdf linki: https://dergipark.org.tr/tr/download/article-file/2524649
