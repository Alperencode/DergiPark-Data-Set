Makale Başlığı: Türkiye’deki Yabancı Dil Öğretmenlerinin Dilsel Güven Algılarını Değerlendirme Ölçeği : Geliştirme ve Uygulama Çalışması
Özet: Yabancı dil öğretmenlerinin kendileri hakkındaki dilsel güven algıları, verdikleri eğitimin niteliği ve yetiştirdikleri öğrencilerin akademik altyapıları üzerinde belirleyicidir. Türkiye’de ana dili Türkçe olan yabancı dil öğretmenlerinin dilsel güvenleri hakkındaki algıları ne düzeyde olumludur? Araştırmanın amacı, “dilsel güven algısı” soyut kavramını ölçebilmek için, Türkiye’deki Yabancı Dil Öğretmenlerinin Dilsel Güven Algılarını Değerlendirme Ölçeğini geliştirmeye ve uygulamaya odaklıdır. Araştırmada, ölçeğin oluşum süreciyle, geçerli ve güvenilir bir ölçek haline gelmesi için geçtiği aşamalar anlatılmaktadır. Araştırmanın evreni Türkiye’deki yabancı dil öğretmenleridir; örneklemi 300 öğretmenden oluşmuştur.  Betimsel bir çalışma olan araştırma, genel tarama modelinde yürütülmüştür. 15 maddelik 5’li Likert tipi iki boyutlu ölçeğin birinci boyutunun geçerli ve güvenilir yapıda olduğu saptanmıştır. Altı değişkenli ikinci boyuttan ulaşılan sosyodemografik bilgiler ANOVA ve t testeriyle incelenmiştir. Bulgulara göre, tüm ölçeğin Cronbach alpha güvenirlik katsayısı 0,877’dir. Sonuçlar, Türkiye’deki yabancı dil öğretmenlerinin dilsel güven algısının olumluluk açısından orta düzeyde olduğunu göstermektedir. En yüksek olumlu algı ders uygulamalarında gereken bilgi alanında iken, en düşük algı sözlü becerileri gerektiren mesleki, toplumsal-ekinsel ve aracılık boyutları alanındadır. Olumlu algıyı sarsıcı başat etmen, öğretmenlerin öğrencilik yıllarında kendilerini akademik başarı açısısndan yetersiz olarak görmeleridir. İlk-ortaöğretim ve Yabancı Diller Yüksekokulu öğretmenleri arasında, dilsel güven algısı en yüksek olanlar Yüksekokul öğretim görevlileriyle, her kademeden ikinci yabancı dil bilen öğretmenlerdir.
Yazar isimleri: ['Tilda SAYDI']
Yayın Yılı: 30 Temmuz 2022
Dergi ismi: Journal of Organizational Behavior Review
Yayın sayfa url: https://dergipark.org.tr/tr/pub/jobreview/issue/71457/1083161
Yayın pdf linki: https://dergipark.org.tr/tr/download/article-file/2291277
