Makale Başlığı: GroBiotic®-A'nın Penaeus semisulcatus (de Haan, 1844) yavrularının büyüme performansı ve hayatta kalma oranı üzerindeki etkileri
Özet: Bu çalışmada Grobiyotik-A’nın yeşil kaplan karidesinin büyüme, yaşama oranı ve yem değerlendirme oranı üzerine etkileri araştırılmıştır. Deneme yemleri, ticari levrek yemine 4 farklı düzeyde (% 0, 0,5, 1 ve 2) Grobiyotik-A ilave edilerek hazırlanmıştır. Ortalama ağırlığı 1,65±0,08g olan Penaeus semisulcatus yavruları 0,785 m2'lik silindirik tanklarda 10 adet olarak stoklanmış ve 45 gün boyunca yetiştirilmiştir. Deneme, her biri üç tekerrürlü dört muamele grubundan oluşturulmuştur. Deme sonunda yaşama oranı ve ağırlık kazancı en yüksek %2 Grobiyotik-A ilaveli grupta gözlenmiş olmakla birlikte, istatistiksel olarak önemli fark bulunmamıştır (P>0.05). Yem değerlendirme oranı en iyi kontrol ve %2 Grobiyotik-A ilaveli gruplarda gözlenmiş fakat istatistiksel olarak önemsiz bulunmuştur (P>0.05). Mevcut çalışmanın sonuçlarına göre büyüme, yaşama oranı ve yem değerlendirme oranı dikkate alındığında karides yemlerine %2 Grobiyotik-A ilavesinin faydalı olacağı düşünülmektedir.
Yazar isimleri: ['Metin YAZICI', 'Mevlüt AKTAŞ', 'Yavuz MAZLUM', 'Berna Funda ÖZBEK']
Yayın Yılı: 30 Eylül 2022
Dergi ismi: Journal of Anatolian Environmental and Animal Sciences
Yayın sayfa url: https://dergipark.org.tr/tr/pub/jaes/issue/72468/1128494
Yayın pdf linki: https://dergipark.org.tr/tr/download/article-file/2477061
