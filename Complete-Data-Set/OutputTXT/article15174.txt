Makale Başlığı: HAYAT BİLGİSİ DERSİ PROGRAMINDA GÖRGÜ KURALLARI EĞİTİMİNİN ÖĞRETMEN GÖRÜŞLERİNE GÖRE DEĞERLENDİRİLMESİ
Özet: İlkokulun başlıca işlevlerinden biri bireyin toplumsallaşmasını sağlamaktır. Bu çerçevede okulda, genelde örtük programla görgü kuralları da kazandırılır.  Hayat bilgisi dersi de görgü kurallarını kazandıran bir amaca ve içeriğe sahip görünür. Bu sorunsaldan hareketle çalışmanın amacı, hayat bilgisi dersi öğretim programında görgü kuralları eğitimi hakkında öğretmen görüşlerini ortaya koyarak programa ilişkin bir değerlendirmede bulunmaktır. Araştırmada nitel yöntemlerden bütüncül tekli durum deseni kullanılmıştır. Çalışma grubunu bir ilkokulda 1, 2 ve 3. sınıfları okutan 12 sınıf öğretmeni oluşturmuştur. Veriler yarı yapılandırılmış görüşme formu ile toplanmış ve içerik analizi tekniğiyle çözümlenmiştir. Çalışmada öğretmenlerin; görgü kuralları eğitimini toplumun düzeni ve bireyin topluma uyum sağlaması amacıyla önemsediği görülmüştür. Buna ek olarak öğretmenler, Hayat Bilgisi programının uygulamaya az yer verdiği için etkinlik bağlamında yetersiz kaldıklarını belirtmişlerdir. Ayrıca öğrencilerin görgü kurallarını aile ve çevreden kaynaklı olarak davranışa dönüştürmede zorlandıklarını bildirmişlerdir.
Yazar isimleri: ['Esra KARADUMAN', 'Ahmet ŞİMŞEK']
Yayın Yılı: 28 Eylül 2022
Dergi ismi: Trakya Eğitim Dergisi
Yayın sayfa url: https://dergipark.org.tr/tr/pub/tred/issue/72743/989540
Yayın pdf linki: https://dergipark.org.tr/tr/download/article-file/1951348
