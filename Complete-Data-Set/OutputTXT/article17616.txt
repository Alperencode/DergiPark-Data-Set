Makale Başlığı: COVİD-19 pandemisinin Türkiye’deki üroloji asistanlığındaki etkisi
Özet: Amaç: Hayatın her alanını etkisi altına alan Covid-19 pandemisi, akademik ve sağlık hizmetlerini de derinden etkilemiştir. Daha önce pandeminin Türkiye’deki üroloji asistanlarının akademik ve sağlık hizmetleri üzerindeki etkilerine ilişkin herhangi bir değerlendirme yapılmamıştır. Biz çalışmamızda bunu değerlendirmeyi amaçladık.Gereç ve Yöntemler: Anket dört ana başlıkta (eğitim ve araştırma faaliyetleri, sağlık hizmetlerinde çalışma koşulları, sosyal-psikolojik etkiler ve kişisel sağlık) toplam 31 sorudan oluşmakta ve Temmuz-Ağustos 2020 tarihleri ​​arasında gerçekleştirilmiştir. Türkiye’de 89 üroloji eğitim merkezi olup, bunların 76’sı (%85,4; 38 üniversite ve 38 devlet hastanesi) anketi doldurmuş ve geri dönmüştür.Bulgular: Asistanların ortalama haftalık eğitim saatleri azaldı (2,43±2,46 saatten 1,3±1,8 saate; p=0,00) ve 67 merkez (%88,15) web seminerleri ve video konferans gibi yeni teknolojileri kullandı.Haftalık araştırma faaliyetlerine ayrılan süre de pandemi sırasında azaldı (2,15±2,54 saatten 1,8±1,93 saate; p<0.001). Üniversite hastaneleri araştırma faaliyetlerini artırırken (%9,9) devlet hastanelerinde ise azaldı (%44). Haftalık ortalama poliklinik saati 86.23±86.54’ten 37.22±19.88’e (p<0.001) geriledi ve devlet hastanelerinde (%63.61) üniversite hastanelerine (%42.41) göre daha yüksekti (p<0.05). Pandemi öncesi döneme göre haftalık ameliyat sayısında önemli bir azalma gözlendi (40.7±24.25’ten 14,3±16.44’e; p<0.001). Ayrıca 74 merkez (%97,36) acil ürolojik vakaları uygulamaya devam ettiğini, 41 merkez (%53,9) toplam çalışma saatlerinin azaldığını, 72 merkez (%94,7) ise üroloji dışı alanlarda Covid poliklinikleri veya hizmetleri gibi çalıştığını bildirdi. Asistanlar için 10 merkez (%13.15) çocuk bakımı, 55’i (%72.36) konaklama, 18’i (%23.68) ulaşım sağladı fakat 33 merkez (%43.42) kişisel koruyucu donanımdan yoksundu. 26 merkez (%34.21) komorbiditesi olan çalışanlarına izin verdi. Asistanlar 57 merkezde (%75) yeterli cerrahi vaka olmamasından, 73 merkezde (%96.05) Kovid-19’un ailesine bulaşmasından ve 34 merkezde (%44.73) ailelerini korumak için  evlerinden taşınmış olmasından endişe duyuyorlardı. Ayrıca 25 merkezde (%32.89) asistan izole edilmiş, 54 merkezde (%71.85) hastalık sorgusu (şüphe) nedeniyle sürüntü alınmıştır. Asistanlara 14 merkezde (%18.42) Kovid-19 teşhisi konuldu.Sonuç: Bu araştırma, Covid-19 pandemisinin yaşamın tüm alanlarını etkilediği gibi üroloji asistanlarının akademik (eğitim ve araştırma), sosyal ve psikolojik yaşamlarında da ciddi olumsuzluklara neden olduğunu göstermiştir.
Yazar isimleri: ['Arif KALKANLI', 'Nusret Can ÇİLESİZ', 'Cem Tuğrul GEZMİŞ', 'Coskun KAYA', 'Onur FİKRİ', 'Ateş KADIOĞLU']
Yayın Yılı: 27 Ekim 2022
Dergi ismi: Yeni Üroloji Dergisi
Yayın sayfa url: https://dergipark.org.tr/tr/pub/yud/issue/72235/1099157
Yayın pdf linki: https://dergipark.org.tr/tr/download/article-file/2356263
