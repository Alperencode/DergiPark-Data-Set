Makale Başlığı: OKUMA AKICILIĞI VE ANLAMA BECERİLERİNİN GELİŞTİRİLMESİNDE OKUMA STRATEJİLERİ VE YÖNTEMLER
Özet: Okuma ve anlama yalnızca öğrenim hayatında değil yaşamımızın genelinde yarallanacağımız temel becerilerdendir. Bu becerinin nitelikli olarak geliştirilmesi ve zihinsel süreçlerde etkin olarak kullanılabilmesi için erken yaşlardan itibaren okuma ve okuduğunu anlama becerilerini geliştirecek stratejilere ve yöntemlere yönelik uygulamalı eğitimlere ihtiyaç vardır. Okuma yöntemleri ve okuma stratejilerine yönelik eğitimler; öğrencilerimizin okuma becerilerini geliştirmelerine, anlama ulaşmalarına, metni kavramalarına ve metni ilgiyle okumalarına yardımcı olur. Bu araştırmada; ulusal ve uluslararası alanyazında yer alan, okuma stratejileri ve yöntemleri incelenerek, uygulama süreçlerine ilişkin bilgilere yer verilmiştir. Bu kapsamda: "Tekrarlı Okuma", "Yankılayıcı Okuma", "Koro Okuma", "Eşli Okuma", "Prozodik Okuma", "Rehberli Okuma", "Hataları Tespit Etme ve Düzeltme", "Problem Çözme",  "Kavrama İçin Okuma", "Ön Bilgileri Aktifleştirme", "Tahmin Etme", "Zihinsel İmajlar Oluşturma", "Çıkarımda Bulunma", "Soru Üretme", "Öz-Gözetim", "Özet Oluşturma", "Öz-Düzenleme", "Kelime Tekrar Tekniği", "Okuma Tiyatroları", "Kavram Haritaları ve Grafik Örgütlemeler" başlıkları altında, okuma stratejileri ile yöntemler  îzah edilmiştir.
Yazar isimleri: ['Nurhüda SÖZEN']
Yayın Yılı: 30 Ekim 2022
Dergi ismi: Avrasya Sosyal ve Ekonomi Araştırmaları Dergisi
Yayın sayfa url: https://dergipark.org.tr/tr/pub/asead/issue/73282/1166921
Yayın pdf linki: https://dergipark.org.tr/tr/download/article-file/2615716
