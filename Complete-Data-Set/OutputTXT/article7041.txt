Makale Başlığı: BURSA İNEBEY YAZMA ESER KÜTÜPHANESİNDE KAYITLI BİR SEĞİR-NÂME NÜSHASI ÜZERİNE
Özet: Vücudun çeşitli organlarında meydana gelen seğirme, derinin altında bazen de derinin üstünde dokunulma hissi verecek şekilde istemsiz kasılma hareketleridir. Seğirmenin sebebi günümüz modern tıp dünyasında dahi aydınlanamamıştır. Vücudun içinden veya dışından bir takım enerjilerin sebebiyet verdiği bu gizemli durum, modern öncesi zamanlarda kişinin yazgısına dair işaret içeren bir tür fal ve kehânet olarak algılanmıştır. Seğir-nâme/ihtilac-nâme ise seğirme ile ilgili tüm verileri, hangi organın seğirmesinin ne tür bir anlamı olduğuna dair bilgileri aktaran kitaplardır. Manzum ve mensur şekilde yazılmış olan seğir-nâmeler, klâsik dönem edebiyatı ürünleri arasında yer almaktadır.Bu makalede Bursa İnebey Yazma Eser Kütüphanesi 16 Or 544/1 numarasında kayıtlı olan "Segir-nâme" isimli eser ele alınmıştır. Eserde, 112 (yüz on iki) seğirmeye yer verilirken 41 (kırk bir) uzuvdan bahsedilmiştir. Bu uzuvların seğirmelerinin menfi ya da müspet yorumları izah edilmiştir.Çalışmamızda, seğir-nâme/ihtilâc-nâmenin kelime manası üzerinde durulup kısa bir değerlendirme yapılacaktır. Ardından çalışma yaptığımız eser tanıtılıp incelenerek metnin çeviri yazı hali verilecek ve son olarak da metnin aslı eklenecektir
Yazar isimleri: ['Özlem GÜNGÖR']
Yayın Yılı: 31 Ekim 2022
Dergi ismi: Hikmet - Akademik Edebiyat Dergisi
Yayın sayfa url: https://dergipark.org.tr/tr/pub/hikmet/issue/73257/1121558
Yayın pdf linki: https://dergipark.org.tr/tr/download/article-file/2448193
