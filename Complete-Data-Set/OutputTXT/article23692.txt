Makale Başlığı: “IŞIKLI KIYILARDAN” SONSUZA KARIŞMAK: “DENİZİN ÇAĞIRIŞI” ROMANININ YALNIZLIK VE YABANCILAŞMA İZLEKLERİ EKSENİNDE DEĞERLENDİRİLMESİ
Özet: İnsan;  dünyaya geldiği andan beri ne istediğini, nereden gelip nereye gittiğini ve yaşamını anlamlı kılan şeyi ya da şeyleri anlama çabası içinde olmuştur. Doğmak ve ölmek arasındaki yaşam döngüsünü kavrayabilmek ve bu döngüyü daha anlamlı hale getirmek için ise kişinin önce varlığının anlamını kavraması lazımdır. Kişi, varlığının anlamını kavradıkça ve toplum içinde yerini buldukça yaşamı anlam kazanacaktır. Eğer bu anlamı kavrayamaz ise boşluk ve yalnızlık hissi ile donanacaktır. Kişinin yaşadığı derin yalnızlığın onu yabancılaşmaya ve tükenmeye itmesi kaçınılmazdır. Özellikle yalnızlık ve ardından gelen yabancılaşma durumu, onun yaşamını kökten değiştiren olgulardır. Yalnızlık duygusu ile kendini toplumdan yalıtan insan, yabancılaşma evresinde kendini artık dış dünyanın bir parçası olarak göremeyecektir. İnsanın toplum içinde ve kendi içinde verdiği bu var oluş mücadelesi, birçok araştırmaya ve edebi esere konu edilmiştir. Bu çalışma, söz konusu mücadelenin sonundaki yalnızlık ve yabancılaşmanın altındaki sebepleri irdelemek amacıyla yapılmıştır. Böylece, bilinmezliğini koruyan insan zihninin derinlerinde yaşananlar ortaya çıkacaktır.
Yazar isimleri: ['Burçak ANKUT BOZO']
Yayın Yılı: 26 Eylül 2022
Dergi ismi: Sanat ve İkonografi Dergisi
Yayın sayfa url: https://dergipark.org.tr/tr/pub/sidd/issue/72697/1124400
Yayın pdf linki: https://dergipark.org.tr/tr/download/article-file/2459921
