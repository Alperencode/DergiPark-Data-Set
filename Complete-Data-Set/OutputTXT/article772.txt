Makale Başlığı: 1960-1980 Dönemin Literatürüne Göre Türkiye’de Kadın Hakları Konusundaki Gelişmeler
Özet: Türkiye Cumhuriyeti Devleti kurulurken kadını toplum ve hukuk önünde erkeklerle eşit kılabilecek kanun ve yönetmelikler oluşturulmuştur. Özellikle Cumhuriyet ve demokrasinin temelleri atılırken toplumda ikinci sınıf muamele gören kadını, erkekle aynı düzlemde tutmaya çalışan uygulamalar modernleşme ve ilerlemenin en büyük yapı taşı olarak görülmüştür. Türkiye’de kadınlara tanınan hakların özellikle erkeklerin isteği ve çalışmalarıyla yapıldığı bilinmektedir. Kadınların haklarını aramaları, 1960-1980 arası dönem için oldukça cılız kalmıştır. Kadının yeteri derecede Mecliste yer edinememesi sürecin daha hızlı ve emin adımlarla ilerlemesini olumsuz yönde etkilemiştir. Kadın haklarını savunanlar ve Mecliste kadınların da söz hakkına sahip olmasını isteyenler, çoğu partinin kadın kollarında dahi yer edinememiştir. Sonuç Türkiye’de kadın haklarının yanlış anlaşılmasına kadar ulaşmış ve bu durum aile birliğini dahi etkilemiştir. Çalışmada topluma yön verebilen kaynaklar tercih edilmiş ve bu doğrultuda, 1960-1980 arası dönemde Türkiye Büyük Meclis’i görüşmeleri, bu dönemde uygulanan Kalkınma Planları, okuyucu kitlesi çok olan gazete ve dergiler içerik analizi yöntemi kullanılarak incelenmiştir. Ulaşılan sonuç, halkı temsil eden Meclis’te dahi kadın haklarının yeterince savunulamaması kadının toplumsal alandaki eşitliğini olumsuz yönde etkilediği yönündedir.
Yazar isimleri: ['Atiye EMİROĞLU']
Yayın Yılı: 8 Ekim 2022
Dergi ismi: Akademik Tarih ve Düşünce Dergisi
Yayın sayfa url: https://dergipark.org.tr/tr/pub/atdd/issue/72073/1125585
Yayın pdf linki: https://dergipark.org.tr/tr/download/article-file/2464712
