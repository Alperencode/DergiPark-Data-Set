Makale Başlığı: Osmaniye Şehrinin Nüfus Özellikleri
Özet: Şehirlerin coğrafi niteliklerinin belirlenmesi ve yerleşmelerin sınıflandırmasında belli bir kategoriye dâhil edilmesi için gerekli olan hususlardan biride nüfus özellikleridir. Nüfus özellikleri, şehrin kuruluş ve gelişim sürecinde demografik değişimin ve gelişimin, sosyal, kültürel ve ekonomik bakımdan olduğu kadar şehrin alan bakımından gelişiminin izahı için de önemli bir ölçüt oluşturur. Şehrin sahip olduğu doğal çevre özellikleri ve beşeri kaynakların bilinmesi, kalkınma ve planlama gibi hususlarla birlikte bölgesel gelişim dinamiklerinin kestirimi için de üzerinde durulması gereken bir husustur. Nüfus; doğal çevre ile etkileşime giren beşer (insan) varlığının belli bir alandaki toplam miktarı ve bu miktarın yaş, cinsiyet, eğitim durumu, göç gibi hususlarının bilinmesi bölgesel strateji ve bölge ekonomisini, beslenme, barınma, sosyal ve kültürel faaliyetlerin organizasyonu gibi hassas konuların birbirine tesiri ile şekillenen dinamik bir olgudur.Bu çalışmada Osmaniye şehrinin nüfus özellikleri TÜİK istatistiklerinden elde edilen sayısal verilerden yararlanılarak incelenmiştir. Söz konusu veriler tablolar haline getirilmiş, grafikler ve Arcgis yazılımının ArcMap ara yüzü 10.5 sürümü aracılığıyla haritalandırılarak nispeten detaylı şekilde yorumlanmıştır. Şehrin coğrafi konumu, ulaşım özellikleri, yerel (topografik vb.) şartlar, iklim, sosyal, ekonomik ve çevre yerleşmelerle olan sıkı kültürel ilişkiler, nüfus özelliklerinde belirleyici hususlar olarak öne çıktığı ayırt edilmiştir. Ayrıca 1996 yılında idari bakımdan il statüsüne yükseltilmesi Osmaniye şehrinin nüfus bakımından gelişiminde önemli bir rol oynadığı belirlenmiştir.
Yazar isimleri: ['Şule DEMİR', 'Mehmet Akif CEYLAN']
Yayın Yılı: 30 Haziran 2022
Dergi ismi: Osmaniye Korkut Ata Üniversitesi Fen Edebiyat Fakültesi Dergisi
Yayın sayfa url: https://dergipark.org.tr/tr/pub/okufed/issue/70870/1129464
Yayın pdf linki: https://dergipark.org.tr/tr/download/article-file/2481079
