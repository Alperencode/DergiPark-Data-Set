Makale Başlığı: KİTAP İNCELEMESİ: DEVLETİ TAHAYYÜL ETMEK
Özet: Bu çalışmada akademisyen Mark Neocleous’un 2003 yılında yayımlanan ve orijinal adı Imagining The State olan, Türkçeye Akın Sarı tarafından Devleti Tahayyül Etmek adıyla kazandırılan, Notabene Yayınları’ndan çıkmış kitabın bir incelemesi sunulmaya çalışılacaktır. İncelenen eserde devleti siyasal beden mefhumu üzerinden, söylemde ve algıda yeniden üreten ve meşrulaştıran “devletçi politik tahayyül” gözler önüne serilmeye çalışılmıştır. Yazarın temel uğraşı; erken modern siyaset ve devlet felsefesinde üretilip güncel düşünüş ve söylemde sürdürülen siyasal beden, devlet aklı, devlet sırrı, devletin kişiliği, devletin mekânı gibi imgelerdir. Yazar devletin ne olduğunu değil, devletten nasıl söz edildiğini irdelemiş ve ondan tıpkı bir özne gibi bahsedildiğini ve bunun kurucu bir unsur olduğunu ortaya koymaya çalışmıştır. Neocleous, güncel liberal söylemde sürekli modern öncesi ya da faşist-korporatist düşünce ile özdeşleştirilen organizmacı, devletçi imgelemin burjuva liberal düşünceye de içkin olduğunu iddia eder. Ona göre Aydınlanma döneminin felsefecileri olan ve devlet üzerine düşünen Hobbes, Locke ve Rousseau’dan bugüne dek devlet söylemi, bir insani öznenin sahip olabileceği yetilerle dolaşımdadır. Yazar kitabın her bölümünde bu filozoflara referanslar vermiştir. Yazara göre bugün devlet, modernliğin ve sağlıklı bir toplumun kurucu unsuru olarak tartışılmaz bir ön kabule sahiptir. Yazar kitap boyunca bu ön kabulü ve düşünüş tarzını işler ve eleştirir. Kitap dört ana bölüme ayrılmıştır. Bu bölümler Devletin Bedeni, Devletin Aklı, Devletin Kişiliği ve Devletin Yurdu’dur.
Yazar isimleri: ['Alper GÜNEŞ']
Yayın Yılı: 30 Haziran 2022
Dergi ismi: Nazilli İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/niibfd/issue/70792/1083680
Yayın pdf linki: https://dergipark.org.tr/tr/download/article-file/2293419
