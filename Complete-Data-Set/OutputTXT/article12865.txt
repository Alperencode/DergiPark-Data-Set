Makale Başlığı: Biyoloji Öğretmen Adaylarının Kovid-19 Pandemisine ve Biyoloji-Sağlık Eğitimine Yönelik Görüşleri
Özet: Kovid-19 enfeksiyonunun yarattığı pandemi süreci, sağlığı korumanın sadece bireylerin değil toplumun da sağlığını korumak adına ne denli gerekli olduğunu ve sağlığın geliştirilmesi için nitelikli bir biyoloji-sağlık eğitiminin önemini ortaya koymuştur. Bu nedenle, ülkemizde sağlık eğitiminin niteliği ve güncelliği titizlikle ele alınmalı ve çok yönlü olarak araştırılmalıdır. Bu çalışma, biyoloji öğretmen adaylarının Kovid-19 pandemisi ve biyoloji-sağlık eğitimine etkilerine ilişkin görüşlerinin incelenmesini amaçlamaktadır. Nitel araştırma yönteminin kullanıldığı çalışma, durum çalışmasıyla desenlenmiş olup, elde edilen veriler içerik analiziyle çözümlenmiştir. Çalışma grubunu, bir devlet üniversitesinin 1-4. sınıflarına devam eden, gönüllü 50 biyoloji öğretmeni adayı oluşturmaktadır. Sonuçlarımıza göre, biyoloji öğretmen adaylarının Kovid-19 ile ilgili bilgi düzeylerinin yoğunlukla orta ve yüksek düzeylerde tahmin ettikleri ve Kovid-19 pandemisinin biyoloji ve sağlık eğitiminin önemini arttırdığını düşündükleri görülmüştür. Biyoloji öğretmen adaylarının en yoğun görüş bildirildiği “Kovid-19 Pandemisinin Biyoloji-Sağlık Eğitiminin Önemini Arttırdı” teması, özellikle Kovid-19’un bireylerde bilişsel, duyuşsal ve davranışsal farkındalığa ilişkin olumlu görüşleri kapsamaktadır. Biyoloji öğretmeni yetiştirilmesinde ihtiyaç duyulan değişikliklere dair görüşlerin hem “Lisans Programının Geliştirilmesi”ne hem de “Lisans Öğretiminin Geliştirilmesi”ne yönelik temalarda yoğunlaştığı; ortaöğretim biyoloji-sağlık eğitiminde ihtiyaç duyulan değişikliklere dair görüşlerin ise özellikle “Biyoloji/Sağlık Bilgisi Öğretim Programlarının Geliştirilmesi” yönünde ağırlık taşıdığı görülmektedir. Bu sonuçlar, ülkemizde hem lisans hem de ortaöğretim programlarında sağlık eğitiminin yenilenmesi ve geliştirilmesi adına değerlendirilebilir.
Yazar isimleri: ['Esra ÇAKIRLAR-ALTUNTAŞ', 'Miraç YILMAZ']
Yayın Yılı: 30 Eylül 2022
Dergi ismi: Öğretmen Eğitimi ve Öğretim
Yayın sayfa url: https://dergipark.org.tr/tr/pub/jnate/issue/72863/1130520
Yayın pdf linki: https://dergipark.org.tr/tr/download/article-file/2485558
