Makale Başlığı: İskenderun Körfezi'ne Dökülen Beş Tatlı Su Kaynağının Bakteriyel Topluluk Kompozisyonu, Kuzeydoğu Akdeniz, Türkiye
Özet: İskenderun Körfezi'ne ev sahipliği yapan Türkiye'nin Akdeniz kıyısı, mevcut yerleşim alanları, sanayi kuruluşları ve bunun sonucunda oluşan deniz trafiği nedeniyle yoğun kirlilik tehdidi altındaki alanlardan biridir. İskenderun Körfezi kirliliği konusunda birçok çalışma yapılmışsa da, Körfez'e dökülen su kaynakları ile ilgili çok az çalışma bulunmaktadır. Bu çalışmada mikrobiyolojik kontaminasyona neden olan bakteriler ve bu bakterilerin antibiyotik direnci araştırılmıştır. Çalışmaya dahil edilen su örneklerinde bölgelere göre belirlenen bakteri türleri; Deliçay ve Akçay'da Acinetobacter baumannii Escherichia coli Pseudomonas aeruginosa Staphylococcus aureus, Klebsiella pneumoniae türleri; Arsuz deresinde A. baumannii E. coli P. aeruginosa S. aureus türleri; Demirtaş deresinde A. baumannii E. coli P. aeruginosa, Staphylococcus epidermidis, Enterococcus faecalis, K. pneumoniae türleri ve Feyezan kanalında A. baumanni E. coli P. aeruginosa, S. aureus, S. epidermidis, E. faecalis, Proteus vulgaris, K. pneumoniae olarak tespit edilmiştir. İskenderun Körfezi'ne dökülen tatlı su kaynaklarından izole edilen 296 izolattan 8 farklı bakteri türü tespit edilmiştir. Tanımlama sonuçları incelendiğinde 296 izolatın% 70,7'si E. coli olduğu görülmüştür. İskenderun Körfezi'ne dökülen su kaynaklarından izole edilen bakterilerin antibiyotik direnç seviyeleri incelendiğinde referans değerlerin oldukça üzerinde bir durum gözlenmektedir.
Yazar isimleri: ['Meltem EKEN', 'Esra BIÇKICI']
Yayın Yılı: 30 Eylül 2022
Dergi ismi: Muş Alparslan Üniversitesi Tarım ve Doğa Dergisi
Yayın sayfa url: https://dergipark.org.tr/tr/pub/maujan/issue/70204/1108261
Yayın pdf linki: https://dergipark.org.tr/tr/download/article-file/2393857
