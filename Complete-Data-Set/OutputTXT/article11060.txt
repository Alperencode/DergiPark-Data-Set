Makale Başlığı: Kamu Politikası Analizi: İlköğretim Eğitim Politikaları
Özet: Hükümetler, her alanda hizmetlerin ve faaliyetlerin sürdürülebilmesi ve uygulanabilmesi için kamu politikaları oluşturmaktadırlar. Bu politikalar vatandaşın taleplerine, istemlerine ve ilgili alandaki sorunlara yönelik olarak şekillenmekte ve oluşturulmaktadır. Bu doğrultuda eğitim alanında da eğitim sürecinin devam etmesi, öğrencilerin kaliteli ve nitelikli eğitim alabilmeleri için eğitim politikaları oluşturulmuştur.  Bu eğitim politikaları eğitim sorunlarının çözüme ulaşması, her çocuğun eşit, ücretsiz, nitelikli ve kaliteli eğitim alabilmesi açısından önem arz etmektedir. Bu kapsamda bu çalışmada “Eğitim alanında (ilköğretim kademesinde) uygulanan politikaların başarı düzeyi ve yeterliliği ne düzeydedir?” sorusu problem olarak belirlenmiştir. Bu problem dahilinde eğitim alanında uygulanan politikaların analizi yapılarak eğitim sistemindeki mevcut sorunlara çözüm üretmek açısından ne düzeyde yeterli olduğunun tespit edilmesi amaçlanmıştır.Bu amaç doğrultusunda araştırma; eğitim alanında sorunların tespit edilmesi, eğitim politikalarının analiz edilmesi, eğitim politikalarının sorunların çözümünde ne düzeyde etkili olduğu ve gelecekte konu ile ilgili yapılması muhtemel çalışmalara ve araştırmacılara veriler sunması açısından önem arz etmektedir. Türkiye’nin ilköğretim eğitim politikalarının analizi ile Türkiye’deki ilköğretim eğitim kademesinin mevcut durumu konusunda farkındalık oluşturması için de ayrıca önem arz etmektedir.Çalışmada yapılan analizler ve elde edilen veriler ışığında eğitim alanında uygulanan politikaların, eğitim sisteminde yaşanan sorunlara yeterli ölçüde çözüm üretemediği saptanmıştır. İlgili sorunlara yönelik uygulanan politikaların uygulanmasından sonra, sorunların hala devam ettiği sonucuna varılmıştır.
Yazar isimleri: ['Zeynep KARATAY', 'Filiz Tufan EMİNİ KURTULUŞ']
Yayın Yılı: 8 Aralık 2022
Dergi ismi: Management and Political Sciences Review
Yayın sayfa url: https://dergipark.org.tr/tr/pub/mpsr/issue/73752/1184261
Yayın pdf linki: https://dergipark.org.tr/tr/download/article-file/2688364
