Makale Başlığı: Romantik Poetikanın Romantik Reddiyesi ve Edebî Arayışlar Bağlamında Sabahattin Ali’nin “Kurtarılamayan Şaheser” Öyküsü
Özet: Sabahattin Ali, Türk Edebiyatı’nda önce öyküleriyle kendine yer bulmuş ve tanınmıştır. Öykü yanında roman, şiir ve tiyatro türünde de eserleri vardır. Sabahattin Ali, ilk öykülerini Romantizm tesirinde verir. Özellikle 1930’a kadar yazdığı öyküler romantik olmaları sebebiyle çoğunlukla görmezden gelinmektedir. İlk öykü kitabı Değirmen’de yer alan ve 1929’da yazılan “Kurtarılamayan Şaheser” adlı öyküsü de bunlardan biridir. Öyküde genç bir şairin sevgilisinin isteği üzerine bir şaheser yazmak üzere çıktığı yolculuklardaki edebî arayışları ve bu zorlu yolculuklarda geçtiği edebî aşamalar anlatılmaktadır. Öykü, bir sanatçının sanat hayatında geçtiği aşamaları göstermesiyle Küntslerromanlara benzemektedir. Romantizmin tüm unsurlarının bilinçli bir şekilde yerleştirildiği öykü bir taraftan da güçlü ironisiyle romantik poetikaya ve romantik tine yönelik bir reddiye özelliği arz etmektedir. Bu reddiye Romantizmin araçlarını kullandığı için romantik bir reddiye olarak okunmaya müsaittir. Makalede öyküdeki edebî arayışlar ve örtük şekilde anlatıcı vasıtasıyla öyküye yerleştirilen romantik reddiye ayrıntılı olarak ele alınmaktadır. Öykü, Sabahattin Ali’nin sanat yaşamının devamında kendisine çizdiği yol haritasının başlangıcına işaret etmesi açısından ayrıca önem arz etmektedir.
Yazar isimleri: ['Gülsün NAKIBOĞLU']
Yayın Yılı: 30 Eylül 2022
Dergi ismi: Mecmua
Yayın sayfa url: https://dergipark.org.tr/tr/pub/mecmua/issue/72670/1151380
Yayın pdf linki: https://dergipark.org.tr/tr/download/article-file/2567011
