Makale Başlığı: EĞİTİM VE ÖĞRETİM ALANINDA İLETİŞİM BECERİSİ İLE İLGİLİ LİSANSÜSTÜ TEZLERİN İNCELENMESİ
Özet: Bu çalışmanın amacı, Türkiye’de 2010 ile 2021 yılları arasında eğitim ve öğretim alanında iletişim becerisi ile ilgili yazılan lisansüstü tezlerin incelenmesi ve böylelikle bu konu hakkında yapılacak çalışmalara katkıda bulunabilmektir. Çalışmada nitel araştırma desenlerinden doküman analizi yöntemi tercih edilmiştir. Veri toplama kaynakları 2010 ile 2021 yılları arasında yazılan eğitim ve öğretim alanında iletişim becerisi ile ilgili 526 lisansüstü tezden oluşurken örneklem ise ölçüt örnekleme yöntemi ile belirlenen 217 tezden meydana gelmiştir. Çalışmada ulaşılan veriler içerik analizi ile değerlendirilmiştir. Çalışma sonucunda eğitim ve öğretim alanında iletişim becerisi ile ilgili yapılan lisansüstü tezlerin son yıllarda daha çok çalışıldığı ve genellikle yüksek lisans tezi olarak yazıldığı görülmüştür. Bunun yanında tezlerin çoğunluğunun nicel yöntemlerle yürütüldüğü ve dolayısıyla nicel veri toplama araçları ile nicel analiz tekniklerinin tercih edildiği de anlaşılmıştır. Diğer taraftan yapılan tezlerin birçok üniversite tarafından çalışıldığı tespit edilmesine rağmen bu dağılımın düzensizliği (bazı üniversiteler tarafından eğitim ve öğretim alanında iletişim becerisi ile ilgili ondan fazla lisansüstü tez yazılmışken; bazı üniversiteler tarafından sadece bir veya sıfır tez yazılmıştır) dikkat çekmektedir.
Yazar isimleri: []
Yayın Yılı: 15 Eylül 2022
Dergi ismi: Uluslararası Türkçe Edebiyat Kültür Eğitim (TEKE) Dergisi
Yayın sayfa url: https://dergipark.org.tr/tr/pub/teke/issue/72659/1178834
Yayın pdf linki: https://dergipark.org.tr/tr/download/article-file/2665511
