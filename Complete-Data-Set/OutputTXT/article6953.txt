Makale Başlığı: Koyunlarda Fıstık Kabuğu, Nar Kabuğu ve Zeytin Pirinası ile Beslemenin Süt Verimi, Süt Kalitesi ve Bazı Kan Biyokimyasal Parametreleri Üzerine Etkisi
Özet: Bu çalışma, farklı endüstriyel yan ürünlerin (fıstık, nar ve zeytin) koyunlarda alternatif yem kaynakları olarak etkisini belirlemek amacıyla yapılmıştır. Araştırmada 3 ve 4 yaşlı 52 baş (her grup için n=13) İvesi ırkı koyun ilave yan ürün içermeyen bazal diyet (CON), fıstık kabuğu (PIS), nar kabuğu (POM) ve zeytin pirinası (OP) içeren rasyonlarla beslendi. Yan ürünler toplam rasyona %5 oranında karıştırılarak sabah ve akşam yemlemesinde verilmiştir. Yem denemesine 60 gün boyunca devam edilmiştir. Süt verimi, süt kalitesi, yem tüketimi ve üre, kreatin, trigliserit, total bilirubin, albümin gibi biyokimyasal parametreler çalışmanın başlangıcından itibaren 30 günlük aralıklarla belirlenmiştir. Araştırma gruplarının karşılaştırılmasında Tukey çoklu karşılaştırma testi kullanılmıştır. Yem tüketimi bakımından gruplar arasında önemli bir farklılık oluşmamıştır. Süt verimi bakımından en yüksek değerler POM grubunda tespit edilmiştir (birinci, ikinci ve üçüncü periyotta sırasıyla 1143±111, 967±127 ve 785±112 gr). Süt verimi bakımından gruplarda birbirine benzer değerler saptanmıştır. Çalışma sonunda CON, PIS, POM ve OP gruplarındaki yağ oranı sırasıyla %6.11±0.30, %6.25±0.36, %5.61±0.42 ve %5.97±0.48 olarak belirlendi. Protein değerleri aynı sırayla %6.34±0.16, %6.26±0.27, %6.06±0.23 ve %6.39±0.19 olarak belirlendi. Biyokimyasal parametreler bakımından CON, PIS, POM ve OP grupları arasında istatistiksel olarak anlamlı bir fark bulunmadı. Sonuç olarak, koyun rasyonları alternatif yem kaynakları olarak %5'e kadar PIS, POM ve OP içerebilir.
Yazar isimleri: ['Mücahit KAHRAMAN', 'Ebru SAKAR', 'Sabri YURTSEVEN', 'Aydın DAŞ', 'Hamza YALÇİN', 'Mehmet AVCI', 'Gülşah GÜNGÖREN', 'Besime DOĞAN DAŞ', 'Adem ŞAHAN', 'Kasım TAKIM', 'Bekir Erol AK']
Yayın Yılı: 15 Mayıs 2022
Dergi ismi: Harran Üniversitesi Veteriner Fakültesi Dergisi
Yayın sayfa url: https://dergipark.org.tr/tr/pub/huvfd/issue/69895/1095769
Yayın pdf linki: https://dergipark.org.tr/tr/download/article-file/2341979
