Makale Başlığı: Sürüş Davranış Tespiti ve Tasnifi için Takograflara Yönelik Yeni Bir Algoritma Tasarımı ve Uygulaması
Özet: Günümüzde yollardaki araç sayısı arttıkça trafik güvenliğinin önemi de artmaktadır. Birden çok aracın karıştığı trafik kazaları sürücü ve yolcuların hayatını tehdit etmektedir. Takograf kullanımı zorunlu olan kamyon, otobüs gibi ağır vasıta araçlar, trafik kazalarında daha fazla ölüm, yaralanma ve maddi kayıplara yol açmaktadır. Geleneksel takograflar dönüş ve şerit değişiklikleri gibi yanal manevraların şiddetiyle ilgili herhangi bir bilgi vermemektedir. Agresif sürücü davranışlarının trafik kazaları ve yakıt tüketimine etkisi önemli boyutlarda olabilmektedir. Bu çalışmada ivmeölçer ve jiroskop verilerini kullanarak sürücü davranışını tespit etmek ve derecelendirmek için yeni bir algoritma tasarlanmış ve yeni bir takograf cihazı geliştirilmiştir. Bu amaçla, yanal manevraların algılanması için takograf cihazına düşük maliyetli bir IMU (Inertial Measurement Unit) sensör modülü eklenmiştir. Sağa-sola dönüşler ve şerit değişiklikleri manevralarını yüksek hassasiyetle tespit etmek için öncelikle jiroskop-Z verileri ile olayların kenarları yakalanır ve başlangıç ve bitiş noktaları belirlenir. Ardından aralıktaki ivmeölçer-X, jiroskop-Z ve hız verilerini bir formülle birleştirilerek yanal manevraları puanlayan yeni bir algoritma önerilmiştir. Yapılan testlerde algoritmanın dönüşlerin algılanmasında %100, şerit değişikliklerinde %88 doğruluğa yaklaştığı gözlemlenmiştir.
Yazar isimleri: ['Cevat ALTUNKAYA', 'Ahmet ZENGİN']
Yayın Yılı: 31 Ekim 2022
Dergi ismi: Bilişim Teknolojileri Dergisi
Yayın sayfa url: https://dergipark.org.tr/tr/pub/gazibtd/issue/73288/1079364
Yayın pdf linki: https://dergipark.org.tr/tr/download/article-file/2276127
