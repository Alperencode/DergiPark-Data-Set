Makale Başlığı: Ahkâf Suresi’nin 20. Ayeti Bağlamında “Güzellikleri Dünya Hayatında Tüketmek”
Özet: Allah en güzel surette yaratmış olduğu insana bu dünya hayatında birçok nimetler sunmuştur. İnsan bu nimetlerden herhangi bir sınır olmaksızın istifade edebilir mi? Başka bir ifadeyle öldükten sonra dirilmeye; hesaba, cennet ve cehenneme inanan insanın dünya nimetlerinden istifade ederken bir ölçüsü olmalı mıdır? Dünyanın bir oyun ve eğlenceden; mal ve çocukları çoğaltma ve övünme yarışından ibaret olduğunu belirten ayetleri nasıl anlamalıyız? Dünya nimetlerinden istifade etmek, sahip olunan imkanları değerlendirmek bakımından mümin bir insanı diğer inanç gruplarından ayıran temel özellik ne olmalıdır? Ahkâf Suresi’nin 20. ayetinde ifade edilen “Güzel şeyleri dünyada tüketmek” vurgusu yalnızca mümin olmayanları ilgilendiren bir husus mudur? Fâni olan bu dünyada ebedi kurtuluşunu kazanmak isteyen, bu doğrultuda bedenini, aklını, sağlığını ve diğer bütün nimet ve imkanları en iyi şekilde değerlendirmesi gereken insanın bu sorulara doğru cevaplar bulması oldukça önemlidir. Çünkü yanlış dünya algısının, doğru olmayan bir yaşam tarzının sonuçları sadece bu hayatla ilgili değildir. Zira Kur’ân’da, hayatı sadece dünyadan ibaret görenlerin, ahireti unutarak yaşayanların, arzu, heves ve ihtiraslarının esiri olanların büyük bir hüsrana uğrayacakları, kötü bir akıbetle karşılaşacakları haber verilmiştir. Dolayısıyla kişinin, bu alemde asıl yurdu olan ahiret için bulunduğu gerçeğini unutmaması gerekir. İnanan bir insan, ne ahiretini göz ardı ederek kendisini sadece bu dünyaya adayan ne de dünyasını ihmal eden kişidir. O, her daim itidal sahibi, her türlü aşırılıktan uzak hem dünyasını hem de ahiretini mamur etmek için çabalayan feraset ve basiret sahibi kimsedir.
Yazar isimleri: ['Burhan İŞLİYEN']
Yayın Yılı: 18 Eylül 2022
Dergi ismi: Kilitbahir
Yayın sayfa url: https://dergipark.org.tr/tr/pub/kilitbahir/issue/72601/1142478
Yayın pdf linki: https://dergipark.org.tr/tr/download/article-file/2533097
