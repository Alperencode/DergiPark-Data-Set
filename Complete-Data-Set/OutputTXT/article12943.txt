Makale Başlığı: İngilizcenin Yabancı Dil Olarak Öğretildiği Bağlamda Çocukların Sesbilgisel Farkındalık Becerilerini Geliştirme
Özet: Bu eylem araştırması, İngilizcenin yabancı dil olarak öğretildiği Türkiye bağlamında çocukların sesbilgisel farkındalıklarını geliştirmeyi amaçlamıştır. Bir devlet ortaokulunda 5., 6. ve 7. sınıflardan toplam 56 öğrenci çalışmaya katılmıştır. Öğrencilerin sesbilgisel farkındalık becerileri ön test, doğrudan son test ve gecikmeli son test tasarımında Sesbilgisel Farkındalık Becerileri Testi (SFBT) ile ölçülmüştür ve puanları istatistiksel yöntemlerle analiz edilmiştir. Ön test, doğrudan son test ve gecikmeli son test puan ortalamaları karşılaştırıldığında, doğrudan son test ve gecikmeli son test puanlarının arttığı görülmüştür. Tekrarlanan ölçümler arasındaki parametrik olmayan Friedman farklılıklar testi uygulanmış ve anlamlı ki-kare değeri elde edilmiştir. Buna göre katılımcıların sınıf içi etkinlikler öncesi, sınıf içi etkinlikler sonrası ve altı haftalık izlem sonrasında ölçülen test puanları arasında istatistiksel olarak anlamlı bir fark olduğu bulunmuştur. Bulgular, çocuk yaştaki öğrencilerin sesbilgisel farkındalığını artırmak için çeşitli etkinlikler kullanmanın önemini ortaya koymuştur. Çalışmanın eğitsel çıkarımları ayrıca tartışılmıştır.
Yazar isimleri: ['İrem Ay AKCA', 'Çağla ATMACA']
Yayın Yılı: 1 Eylül 2022
Dergi ismi: Pamukkale Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/pauefd/issue/72199/1033281
Yayın pdf linki: https://dergipark.org.tr/tr/download/article-file/2118416
