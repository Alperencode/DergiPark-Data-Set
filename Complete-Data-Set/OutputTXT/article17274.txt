Makale Başlığı: SINIF ÖĞRETMENLERİNİN 21. YÜZYIL BECERİLERİ İLE FETEMM FARKINDALIKLARI ARASINDAKİ İLİŞKİNİN İNCELENMESİ
Özet: Bu çalışma sınıf öğretmenlerinin 21. yüzyıl becerilerine sahiplik seviyesi ile FeTeMM farkındalığı arasındaki ilişkiyi tespit etmeyi amaçlamaktadır. Bu hedef doğrultusunda nicel araştırma yöntemlerinden "ilişkisel desen" kullanılmıştır. Sınıf öğretmenlerinin 21. yüzyıl becerilerini ölçmek için Şentürk ve Çevik (2019) tarafından geliştirilen “Çok Boyutlu 21. Yüzyıl Becerileri Ölçeği” ve FeTeMM farkındalıklarını tespit etmek için de Çevik (2017) tarafından geliştirilen “FeTeMM Farkındalık Ölçeği” kullanılmıştır. Araştırma 2019-2020 eğitim öğretim yılında Gaziantep İl Millî Eğitim Müdürlüğü bünyesinde görev yapan 242 sınıf öğretmeni ile yürütülmüştür. Verilerin analizinde SPSS paket programından yararlanılmıştır. Araştırma neticesinde sınıf öğretmenlerinin 21. yüzyıl becerileri ile FeTeMM farkındalıkları arasında pozitif yönde anlamlı bir ilişki bulunmuştur. Bu bulgu, sınıf öğretmenlerinin 21. yüzyıl becerilerine sahip olma durumunun FeTeMM eğitimi farkındalığını ve bu eğitimin öğrencilere kazandırılmasındaki başarı durumunu artırdığı yönünde yorumlanabilir.
Yazar isimleri: ['Hasan GÜLLÜ', 'Ahmet Oğuz AKÇAY']
Yayın Yılı: 30 Haziran 2022
Dergi ismi: Uşak Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/usaksosbil/issue/70838/773607
Yayın pdf linki: https://dergipark.org.tr/tr/download/article-file/1215289
