Makale Başlığı: Osmanlı İlerleyişi Esnasında Trakya Şehirlerinin Durumu Hakkında Bir Değerlendirme
Özet: Osmanlı Beyliği’nin teşekkülünün ilk yıllarında Bizans’ın Bithynia bölgesi beyliğin kuruluş coğrafyasını oluştururken, Trakhia bölgesi ise Balkanların fethini hazırlayan ana yerleşim sahasını teşkil etmiştir. Trakya bölgesi, imparatorluğun başkenti Konstantinopolis’e batıdan gelebilecek muhtemel saldırıların bertaraf edildiği savunma hattını oluşturmaktadır. Gelibolu, Dimetoka ve Edirne gibi şehirler bu hattın en önemli noktalarını teşkil etmektedir. XIV. yüzyılda Trakya’da cereyan eden hadiseler mezkûr kentlerin güçlerini kaybetmesine sebep olurken, bölgede Bizans hâkimiyetini de zayıflatmıştır. Yaşanan bu gelişmeler Osmanlıların Trakya’ya geçmesine vesile olmuştur. Orhan Bey zamanında VI. Ioannes Kantakuzenos’la kurulan ittifak neticesinde Trakya’ya ayak basan Osmanlı kuvvetleri çok geçmeden burada kalıcı olmayı başarmışlardır. Bu çalışmada Trakya’da yaşanan hadiselerin bölge şehirleri üzerindeki etkileri ve bu sürecin Osmanlıların ilerleyişine katkısı ele alınmıştır.
Yazar isimleri: ['Hacer ATEŞ']
Yayın Yılı: 31 Aralık 2021
Dergi ismi: Güneydoğu Avrupa Araştırmaları Dergisi
Yayın sayfa url: https://dergipark.org.tr/tr/pub/iugaad/issue/67742/872068
Yayın pdf linki: https://dergipark.org.tr/tr/download/article-file/1547362
