Makale Başlığı: Toplam Kalite Yönetimi ve İnovasyonun Hastanelerin Performansına Etkisi: Ankara İlinde Özel Hastaneler Örneği
Özet: Amaç: Dünyada her şey radikal bir şekilde değişmeye başladı. Bu değişimden en çok etkilenerek dönüşüme uğrayan sektörlerin başında sağlık sektörü içerisinde sağlık hizmet sunumu gelmektedir. Çalışmanın amacı hastanelerde Toplam Kalite Yönetimi’nin ve inovasyonun hastane performansına etkisinin boyutunu incelemektir. Yöntem: Araştırma verileri 29.08.2018- 31.12.2018 tarihleri arasında Ankara ilindeki özel hastane yöneticilerinden anket toplama ile elde edildi. Literatür taraması da dahil olmak üzere basit ve çoklu regresyon analizi kullanıldı.Bulgu: Toplamda 33 özel hastaneden yönetici kadrosunda yer alan 155 yönetici oluşturmaktadır. Araştırmada yer verilen tüm yönetici sayısına ulaşılmak planlanmış ancak 137'si ile yüz yüze anket çalışmasına gönüllü olarak katılıp, katkı sağlamayı kabul etmiştir. Buna göre, çalışmanın örneği, çalışma evrenini % 88,3 oranında temsil etmektedir. Araştırma sonucunda elde edilen bulgular % 95 güven düzeyinde saptanmıştır. Sonuç: Teknolojinin dijitalleşme ile sağlık hizmetlerine girdiği ve yapay zeka ile birleştiği yüzyılda hızlı gelişmeler yaşanmakta ve sağlık hizmeti sunumunda rekabet avantajı sağlamada kilit belirleyici bir role sahip olan inovasyon ana karakter olmaya ve önemini arttırmaya devam edecektir. Toplam Kalite Yönetimi uygulamaları sağlık hizmetlerinde müşteri memnuniyetine odaklanırken, inovasyon hem hastane personelinin işini kolaylaştırmakta hem de sunulan sağlık hizmetinin verimliliğini ve etkinliğini artırarak ve verimliliği maksimum düzeyde sağlayarak yüksek performans sağladığına işaret etmektedir. 
Yazar isimleri: ['Asena Tuğba EVREN SUBAŞI', 'Latif ÖZTÜRK', 'Fatma BOLAÇ']
Yayın Yılı: 30 Eylül 2022
Dergi ismi: Mersin Üniversitesi Tıp Fakültesi Lokman Hekim Tıp Tarihi ve Folklorik Tıp Dergisi
Yayın sayfa url: https://dergipark.org.tr/tr/pub/mutftd/issue/72580/1097160
Yayın pdf linki: https://dergipark.org.tr/tr/download/article-file/2347584
