Makale Başlığı: Erişkin El Bilek Radyografilerinden Elde Edilen Morfometrik Ölçümlerin Cerrahi Açıdan Önemi
Özet: Amaç: El bileği patolojileri belirli anatomik paternlerle ilişkili olduğundan, radyografik görüntülerden elde edilen el bileği kemiklerine ait anatomik parametreler tanı ve tedavi için oldukça önem taşımaktadır. Çalışmamızda, yetişkin bireylere ait el bileği radyoğrafilerinden elde edilen morfometrik ölçümlerin cerrahi yönden incelemeyi amaçlamaktayız.Materyal ve metod: Çalışmamız retrospektif bir çalışma olup, 2012-2022 yılları arasında Çukurova Üniversitesi Tıp Fakültesi Radyoloji Anabilim Dalı’na başvuran 18-65 yaş arası 50 (25 kadın, 25 erkek) sağlıklı yetişkin bireylere ait 100 radyolojik el görüntüsü (50 sağ, 50 sol) üzerinde gerçekleştirilmiştir. İstatistiksel analizler için IBM SPSS 21.0. programı kullanılmış olup istatistiksel anlamlılık p<0,05 olarak kabul edilmiştir.Bulgular: Radyoğrafik ölçümler sağ ve sol ele göre sınıflandırılmış ve bilateral (sağ ve sol taraf) farklılıklar incelendiğinde, RA ve SFA ölçümlerinde sağ ve sol el arasında istatistiksel olarak anlamlı farklılık elde edilirken (p<0,05), diğer ölçümlerde sağ ve sol el arasında istatistiksel olarak anlamlı fark bulunmamıştır (p>0,05). Ayrıca el bileği radyolojik görüntülerinden elde edilen açı ve uzunluk ölçümleri arasındaki korelasyon incelenmiş ve elde ettiğimiz ölçüm değerlerinin arasındaki istatistiksel olarak anlamlı korelasyon katsayıları -0.344 ile 0.945 arasında değişmektedir. Özellikle UYA ile SÇA (r= 0.855, p < 0.001) ve RA ile SFA (r=0.945, p<0.001) ölçümleri arasında çok güçlü pozitif ilişkiye rastlanmıştır.Sonuç: Elde ettiğimiz sonuçlar doğrultusunda, bilateral ölçümlerde yeterli simetri bulunmasından dolayı el bileğinin rekonstrüktif cerrahisinde kontralateral bilek radyografilerinin şablon olarak kullanılması yönünden referans olacağını düşünmekteyiz. Anahtar Kelimeler: El bileği, radyolojik ölçümler, Radius, Ulna
Yazar isimleri: ['A. Kürşad AÇIKGÖZ', 'Figen BİNOKAY', 'Memduha Gülhal BOZKIR']
Yayın Yılı: 28 Ağustos 2022
Dergi ismi: Harran Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/hutfd/issue/71631/1139449
Yayın pdf linki: https://dergipark.org.tr/tr/download/article-file/2521113
