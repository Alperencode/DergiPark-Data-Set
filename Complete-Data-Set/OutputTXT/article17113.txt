Makale Başlığı: Yönlendirme Yöntemlerinin Çok Aşamalı Testler Üzerindeki Etkisi
Özet: Özellikle son yıllarda, teknoloji dünyasındaki gelişmeler ve artan olanaklarla birlikte, bilgisayara dayalı testlerin popülerliği artmış ve bu testler geleneksel kâğıt-kalem testlerin yerine uygulanabilir bir alternatif halini almıştır. Bilgisayara dayalı testlerin bir türü olan ve algoritmaya dayalı bir yaklaşım olan Çok Aşamalı Testler de sağladıkları önemli avantajlarla birlikte kağıt-kalem testlerinin önemli bir alternatifi haline gelmiştir. Bu çalışmanın amacı, Çok Aşamalı Testlerde yönlendirme yöntemlerinin test performansına etkisinin farklı koşullar altında incelenmesidir. Bu amaçla bir simülasyon çalışması tasarlanmış, üç farklı yönlendirme kuralı, üç farklı yetenek kestirim yöntemi ve iki farklı yetenek dağılımı manipüle edilmiştir. Analizler sonucunda hem normal hem de uniform dağılım için, birçok koşulda Kullback-Leibler'in en etkili yönlendirme yöntemi olduğu ve koşulların çoğunda EAP puanlama yöntemiyle en iyi şekilde çalıştığı görülmüştür. Ayrıca, EAP ve BM yetenek kestirim yöntemleri, ML yönteminden daha yüksek ölçüm hassasiyeti sağlamıştır. En düşük ölçüm hassasiyeti ise, tesadüfi yönlendirme yönteminde elde edilmiştir. Bu yönlendirme yöntemlerinin kullanımına ve ileriki araştırmalara yönelik bazı önerilerde bulunulmuştur.
Yazar isimleri: ['Başak ERDEM KARA']
Yayın Yılı: 30 Ekim 2022
Dergi ismi: Uluslararası Türk Eğitim Bilimleri Dergisi
Yayın sayfa url: https://dergipark.org.tr/tr/pub/goputeb/issue/73270/1123902
Yayın pdf linki: https://dergipark.org.tr/tr/download/article-file/2457951
