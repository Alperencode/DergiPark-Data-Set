Makale Başlığı: Pediatri Hemşirelerinin Mesleki Beklentileri
Özet: Bu araştırmanın amacı pediatri alanında çalışan hemşirelerin, hemşirelik mesleğinden beklentilerini tespit etmek amacıyla planlanmıştır. Araştırma nitel araştırma olup fenomenolojik desenli yöntem ile yapılmıştır. Kamuya ait bir kadın doğum ve çocuk hastanesinin, çocuk bölümünde 15-25 Haziran 2022 tarihleri arasında yapılmıştır. Çalışmaya katılmayı kabul eden pediatri alanındaki hemşirelere derinlemesine görüşme yöntemi ile veriler toplanmıştır. Derinleme görüşme sırasında benzer yorumlar 30. hemşirede alınmaya başlandığında çalışma sonlandırılmıştır. Çalışmada sosyo demografik özelliklerin analizinde tanımlayıcı istatistikler, nitel verilerin analizinde ise ‘’Betimsel analiz’’ yapılmıştır. Çalışmada verilerin betimsel analizinde, Colaizzi’nin fenomenolojik araştırmalarda kullanılmak üzere geliştirdiği 7 aşamalı analiz yöntemi kullanılmıştır. 30 pediatri hemşiresinin verdiği yanıtlar incelenerek: Saygınlık, branşlaşma, ekonomik iyileşme, güvenli ortam, hizmet içi eğitim, mesleki örgütlenme ve görev tanımı olmak üzerek 7 tane ana tema belirlendi.Pediatri hemşirelerinin mesleki beklentileri 7 tema şeklinde sınıflandırıldı. Pediatri hemşirelerinin meslekten beklentilerinin öncelikli olarak sosyal statü ve mesleklerinin gelişimi ile ilgili ihtiyaçlar olduğu belirlenmiştir.
Yazar isimleri: ['Erhan ELMAOĞLU', 'Hüseyin ERİŞ']
Yayın Yılı: 27 Eylül 2022
Dergi ismi: Gümüşhane Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/gumussagbil/issue/72733/1136434
Yayın pdf linki: https://dergipark.org.tr/tr/download/article-file/2509827
