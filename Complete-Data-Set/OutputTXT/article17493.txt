Makale Başlığı: Dördüncü Sanayi Devriminin Emek Piyasalarına Etkileri: Fırsatlar ve Zorluklar
Özet: Yaşanan dördüncü sanayi devrimi ile dünya yeni bir dönüşüm sürecine girmiştir. 2011 yılında Almanya’da düzenlenen Hannover fuarında ortaya atılan bir kavram olan Endüstri 4.0’ın temeli dijitalleşme üzerine kuruludur. Makinelerin kendi aralarında, tedarikçilerle ve müşterilerle iletişimine olanak sağlayan akıllı üretim adı verilen bir sistemin oluşturulması hedeflenmektedir. Endüstri 4.0 ile üretim süreçlerinde maliyetler azalırken esneklik ve verimlilik artacak, yeni iş alanları ortaya çıkacak bunun yanında iş gücüne olan talep azalacak ve çağın gerektirdiği niteliklere sahip olmayan kişiler işsizlik riskliyle karşı karşıya kalacaktır. Dijital devrim; üretim süreçlerinde, çalışma koşullarında, istihdamın yapısında, sosyal güvenlik sisteminin sürdürülebilmesinde ve sendikaların geleceği gibi birçok alanda köklü dönüşümleri ve fırsatları da beraberinde getirecektir. Ancak Endüstri 4.0 kavramına gereken önemi vermeyerek teknolojik altyapısını ve eğitim sistemini geleceğin sanayi devrimine göre tasarlamayan ülkeler yaşanacak uluslararası rekabetin gerisinde kalacaklardır. Bu yarışta geri kalmamak adına eğitim kurumları, kamu kurumları ve özel sektör arasında iş birliği yapılarak nitelik düzeyi yüksek bireyler yetiştirilmeli ve bu gençlere istihdam alanı yaratacak projeler üretilerek ülkemizin büyümesi ve kalkınması sağlanmalıdır. Yapılan akademik çalışma kapsamında dördüncü sanayi devriminin beraberinde getireceği fırsatlar ve zorluklar ele alınarak; üniversite öğrencilerinin sürece yönelik farkındalık düzeyinin incelenebilmesi için hazırlanan anket sorularından elde edilen bulgular SPSS programında analiz edilmiş ve sonuçlar değerlendirilmiştir.
Yazar isimleri: ['Nejla TÜRKDOĞAN', 'Hacı Yunus TAŞ']
Yayın Yılı: 15 Ekim 2022
Dergi ismi: Yalova Sosyal Bilimler Dergisi
Yayın sayfa url: https://dergipark.org.tr/tr/pub/yalovasosbil/issue/72655/1173247
Yayın pdf linki: https://dergipark.org.tr/tr/download/article-file/2642123
