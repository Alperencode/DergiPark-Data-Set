Makale Başlığı: Çevrimiçi Tartışma Forumuna Yapılan Katkı ve Katılımlarının Sosyal Buradalığa Etkisinin İncelenmesi
Özet: İnsan olmanın doğası gereği birbirleri ile iletişim kurma ve sosyalleşme ihtiyacı, öğrenme ortamına da yansımaktadır. Bu doğrultuda yüz yüze sınıf ortamlarında doğal bir şekilde meydana gelen sosyal ortamların, özellikle asenkron çevrimiçi ortamlarda oluşturulması için fazladan çaba harcanması gerektirmektedir. Bu çalışmada özel bir üniversitede bölüm ayrımı olmaksızın tüm öğrencilerin alabildiği asenkron olarak yürütülen bir kitle dersinde, sosyal buradalığın artırılması ve çevrimiçi tartışma forumuna yapılan katkı ve katılımların sosyal buradalığa etkisi araştırılmıştır. Bu doğrultuda, karma araştırma yöntemi kullanılmıştır. Çalışmanın veri toplama araçlarını sosyal buradalık ölçeği ve çevrimiçi ortamlarda katkı ve katılım ölçeği oluşturmaktadır. Veri analizinden elde edilen bulgular doğrultusunda öğrencilerin cinsiyet ve fakültelerine göre sosyal buradalıklarında bir farklılık olmadığı, sosyal buradalık ile dönem sonu not ortalamaları arasında istatistiksel olarak bir ilişki olmadığı, tartışma forumuna yapılan katkı ve katılım ile sosyal buradalıkları arasında bir istatistiksel olarak ilişki olmadığı sonucuna ulaşılmıştır. Bununla birlikte sosyal buradalığın öğrenme ortamındaki memnuniyeti artırdığı bulgusu sonucu elde edilmiştir.
Yazar isimleri: ['Ergün AKGÜN', 'Güneş AKÇA']
Yayın Yılı: 14 Eylül 2022
Dergi ismi: Bilim Eğitim Sanat ve Teknoloji Dergisi
Yayın sayfa url: https://dergipark.org.tr/tr/pub/bestdergi/issue/72561/1026068
Yayın pdf linki: https://dergipark.org.tr/tr/download/article-file/2090591
