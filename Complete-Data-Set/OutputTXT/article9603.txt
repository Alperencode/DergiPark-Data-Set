Makale Başlığı: COVID 19 PANDEMİ SÜRECİNDE DESTİNASYON PAZARLAMASI BAĞLAMINDA MÜZELERDE SANAL TUR UYGULAMALARINA YÖNELİK KARŞILAŞTIRMALI ANALİZ
Özet: COVID-19 pandemisi ortaya çıktığı günden itibaren tüm dünyayı etkisi altına alarak sağlıktan ekonomiye kadar birçok sektörü etkilemiştir. Etkilenen sektörlerin başında ise turizm sektörü gelmektedir. Özellikle tam kapanma gibi süreçlerde toplumun genelinin evden çalışması, birçok işin şeklini değiştirmiştir. Bu anlamda destinasyonların geliştirmiş oldukları sanal tur uygulamaları COVID-19 pandemisinde tüketicilere farklı bir alternatif sunmaktadır. COVID-19 pandemisi ile birlikte dünyanın pek çok yerine yapılan seyahatlerin kısıtlandığı bu süreçte, sanal gerçeklik, artırılmış gerçeklik gibi yeni teknolojik uygulamalar ile tüketicilerin istekleri ve talepleri karşılamaktadır. Aynı zamanda müzeler,  sanal tur uygulamaları ile bulundukları destinasyonların tanıtımına da katkı sağlamışlardır. Bu araştırmada destinasyon pazarlaması bağlamında müzelerin sanal tur uygulamalarının karşılaştırmalı olarak incelenmesi ve müzelere ait sanal tur uygulamalarında farklılık olup olmadığının belirlenmesi amaçlanmıştır. Bu amaç kapsamında yurt içi ve yurt dışından seçilen iki müzenin sanal tur uygulamaları, kalitatif araştırma yöntemlerinden betimsel analiz tekniği kullanılarak karşılaştırılmıştır. Türkiye’den İstanbul Modern Sanat Müzesi ve İngiltere’den The National Gallery müzeleri, betimsel analiz kapsamında belirlenen destinasyon pazarlama stratejisi ve sanal gerçeklik programlama dili temalarına göre araştırılmıştır. Seçilen her iki müzenin sanal tur uygulamalarının destinasyon pazarlama stratejisi ve sanal gerçeklik programlama dili temalarına göre benzerlik gösterdiği sonucuna varılmıştır.
Yazar isimleri: ['Nevin KARABIYIK YERDEN', 'Mert UYDACI']
Yayın Yılı: 27 Haziran 2022
Dergi ismi: Journal of Research in Business
Yayın sayfa url: https://dergipark.org.tr/tr/pub/jrb/issue/70563/1062407
Yayın pdf linki: https://dergipark.org.tr/tr/download/article-file/2210338
