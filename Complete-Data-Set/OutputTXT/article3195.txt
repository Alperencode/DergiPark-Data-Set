Makale Başlığı: Covid-19 Pandemisinin Sağlık İşletmelerine Finansal Etkisi: MLP Sağlık Grubu Örneği
Özet: Bu çalışmada, Borsa İstanbul'da (BİST) işlem gören MLP Sağlık Hizmetleri A.Ş.'nin 2019-2021 yılları arasında finansal tablolarında yer alan kalemlerin değişimi karşılaştırmalı finansal analiz yöntemi kullanılarak değerlendirilmiştir. Bu çalışma ile işletmenin gelir tablosu ve bilanço dikkate alınarak enflasyon katsayısı hesaplanmış ve analizler yapılmıştır. MLP Sağlık Hizmetleri A.Ş.’nin Covid-19 Pandemi sürecinin etkileri ve mali tablolar aracılığı ile finansal etkilerinin araştırılması amaçlanmıştır. Enflasyonist etkinin olmadığı ya da az olduğu dönemlerde enflasyon göz ardı edilebilir. Fakat enflasyonist etkinin yüksek olduğu zamanlarda karşılaştırmalı finansal tabloları enflasyon kat sayısına göre düzenlemek gerekmektedir. Bu nedenle önceki dönem verilerini, cari dönemdeki TEFE/TÜFE’nin artış oranına göre düzeltilmiştir. Yöntem olarak, mali analiz türlerinden yatay analiz yöntemi kullanılmıştır. Analizler sonucu işletmenin, enflasyon ve pandemi sürecinden olumsuz etkilendiği, genel mali durumunun pandemi öncesine göre negatif bir eğilim gösterdiği saptanmıştır. Bunun yanı sıra işlemenin özkaynaklarının pandemi sürecinde artış gösterdiği ve işletme bünyesinde atıl kaynağın olduğu görülmektedir. İşletmenin duran varlıklarını uzun vadeli yabancı kaynaklar (UVYK) ile karşılamadığı, özsermaye ve kısa vadeli yabancı kaynaklarda yararlandığı görülmektedir.
Yazar isimleri: ['Aydın ŞENOL', 'Mehmet Halit METİN']
Yayın Yılı: 30 Ekim 2022
Dergi ismi: Bucak İşletme Fakültesi Dergisi
Yayın sayfa url: https://dergipark.org.tr/tr/pub/bifd/issue/73265/1176805
Yayın pdf linki: https://dergipark.org.tr/tr/download/article-file/2656950
