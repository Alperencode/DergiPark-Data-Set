Makale Başlığı: Diyabetik Nefropatili Hastalarda Paraoksonaz 1 Gen Polimorfizmlerinin Araştırılması
Özet: Amaç:. Bu çalışmada, Paraoksonaz 1 geni kodlanan bölge Q192R ve L55M polimorfizmleri ile Tip2 Diyabetli hastalarda Diyabetik Nefropati gelişimi arasındaki ilişkinin araştırılması amaçlandı. Materyal ve metod: Harran Üniversitesi Tıp Fakültesi Endokrinoloji Bilim Dalı polikliniklerine başvuran; Tip2 Diyabetli 50 hasta ( 25 erkek, 25 kadın; ort. yaş 52.06±8.43), Diyabetik Nefropatili 50 hasta ( 24 erkek, 26 kadın; ort. yaş 50.94±10.75) ve 50 sağlıklı kontrol (12 erkek, 38 kadın; ort. yaş 50.42±11.062)  grupları çalışmaya alındı.   Alınan periferik kan örneklerinden DNA izolasyonu yapıldı. Polimeraz zincir reaksiyonu  ile elde edilen ürünler restriksiyon enzimleri AlwI ve Hin1II  ile kesildi. Elde edilen ürünler agaroz jelde yürütüldü. UV görüntüleme ile polimorfizm genotiplemesi yapıldı. Bulgular: Paraoksonaz 1 geni Q192R (584A/G) polimorfizmini genotip dağılımı: Tip 2 Diyabet hasta grubunda; QQ %58,  QR %32 ve RR %10  bulundu. Diyabetik Nefropati grubunda; QQ %52, QR %42  ve RR %6 bulundu. Sağlıklı kontrol grubunda; QQ %62 , QR %30  ve RR  %8 bulundu.  Gruplar arasında genotip frekansları yönünden istatistiksel olarak anlamlı bir fark görülmedi (p>0.05). Paraoksonaz 1 geni L55M (172T/A) polimorfizminin genotip dağılımı: Tip 2 Diyabet hasta grubunda LL %48, LM %32 ve MM %20 bulundu. Diyabetik Nefropati grubunda; LL %68, LM %26 ve MM %6 bulundu. Sağlıklı kontrol grubunda; LL %42, LM %42 ve MM %16 bulundu. Gruplar arasında genotip dağılımı yönünden istatistiksel olarak anlamlı bir fark görülmedi (p>0.05). M allel frekansının Tip 2 DM’li ve DN’li grupta istatistiksel olarak anlamlı olduğu görüldü (sırasıyla p=0.007, p=0.011).Sonuç: Bulgularımıza göre, Paraoksonaz 1 L55M allel frekansının, Tip2 Diyabet ve Diyabetik Nefropati hasta grubunda anlamlı çıkması, Paraoksonaz 1 L55M polimorfizminin bu hastalıkların gelişiminde risk faktörü olabileceğini düşündürmektedir. Paraoksonaz 1 geni Q192R ve L55M polimorfizmlerinin, Tip 2 Diyabet hastalarında Diyabetik Nefropatiye yakalanma riski ile ilişkili olmadığı görüldü.
Yazar isimleri: ['Feridun AKKAFA', 'Mehmet Ali EREN']
Yayın Yılı: 28 Ağustos 2022
Dergi ismi: Harran Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/hutfd/issue/71631/1142132
Yayın pdf linki: https://dergipark.org.tr/tr/download/article-file/2531692
