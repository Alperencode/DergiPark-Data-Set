Makale Başlığı: SERBEST MUHASEBECİ MALİ MÜŞAVİRLİK MESLEK MENSUPLARININ MESLEKİ FAALİYETLERİNDE KARŞILAŞTIKLARI SORUNLAR VE BEKLENTİLERİ: GAZİANTEP UYGULAMASI
Özet: Ülke ekonomisinin temelini oluşturan işletmelerin verimli ve etkili çalışması için etkin ve doğru işleyen bir muhasebe sisteminin olması gerekmektedir. Muhasebe sistemlerinin doğru ve etkin bir işlemesinde muhasebe sistemini yürüten meslek mensupları önemli rol almaktadır. Serbest Muhasebeci Mali Müşavirlik mesleği mükellef ve devlet arasındaki köprü görevini üstlenen bir meslektir. Serbest Muhasebeci Mali Müşavirlik mesleği mensupları mesleki faaliyetlerinde birçok sorunla karşılaşmaktadır ve bu durum dolayısıyla ülke ekonomisinin işleyişine zarar verme durumu bulunmaktadır. Çalışmamız Gaziantep ilinde işletmelere en fazla muhasebe hizmeti veren Gaziantep SMMMO’ya kayıtlı aktif üye olan serbest muhasebeci mali müşavirlerin mesleki faaliyetlerinde yaşadıkları sorunları belirlemek, sorunlardan yola çıkarak beklentileri gözlemlemek ve ilgili kurum kuruluşların faydalanabileceği çözüm önerileri sunmak amacı taşımaktadır. Bu amaç doğrultusunda anket uygulamasıyla muhasebe meslek mensupları üzerinde bir araştırma yapılmış olup, Gaziantep SMMMO’ya kayıtlı Serbest Muhasebeci Mali Müşavirlerin sorunları, beklentileri ve iş tatmini konularındaki görüşleri tespit edilmeye çalışılmıştır. Gaziantep odasına kayıtlı meslek mensuplarına ulaşmak hedeflenmiştir. Ulaştırılan 321 ankete meslek mensuplarından 321 cevap gelmiştir. Anket sonuçları teorik bilgiler ışığında SPSS 24.00 programı ile analiz edilmiştir. Çalışmamız Gaziantep ili özelinde serbest muhasebeci mali müşavirlerin sorunları ve beklentileri üzerine ilk çalışma olması vesilesiyle önem arz etmektedir.
Yazar isimleri: ['Yaşar EDE', 'Murat KARAHAN']
Yayın Yılı: 31 Aralık 2020
Dergi ismi: İzmir YMMO Dergisi
Yayın sayfa url: https://dergipark.org.tr/tr/pub/izmirymmodergisi/issue/61138/866699
Yayın pdf linki: https://dergipark.org.tr/tr/download/article-file/1527732
