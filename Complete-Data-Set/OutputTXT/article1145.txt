Makale Başlığı: DÖNGÜSEL KENTLER VE TÜRKİYE’DEKİ ÇEVRE MEVZUATININ UYGUNLUĞU
Özet: Bu çalışma, Türkiye'de belediyelere ilişkin mevzuatın döngüsel ekonomi ve buna bağlı olarak döngüsel kent anlayışı ile uyumlu olup olmadığını ortaya koymayı amaçlamaktadır. Bu nedenle, mevzuatın belediyelere sorumlu oldukları kenti “döngüsel kent” yapma ve onları döngüsel ekonomi bilinciyle yönetme izni verip vermediği de araştırılmaktadır. Bununla birlikte, 2020 yılında Türkiye Çevre Ajansını kuran ilgili kanunla döngüsel ekonomi kavramı hem Çevre Kanunu’na hem de ilgili mevzuata işlenerek üst norm tarafından benimsenmiştir. Bu amaçlara paralel olarak, çalışmanın ilk bölümü döngüsel ekonominin kısa bir teorik arka planını sunmaktadır. Mevcut ekonomik sisteminin ‘üret-tüket-çöpe at’ şeklinde açık bir biçimde olmasının getirdiği zararların görünür hale gelmesiyle sistemin kabaca ‘üret-tüket-üretime yeniden kat’ olarak kapalı sisteme dönüştürülmesi gereksinimine de değinilmiştir. Sonraki bölümde, döngüsel ekonomi ve döngüsel kent kavramları arasında köprü kurarken, aynı zamanda kavramın literatür incelemesini de vermektedir. Döngüsel ekonomiye dair mevzuat incelenmeye ve uygulama usulleri ortaya konmaya çalışılmıştır. Çalışma, Türkiye'deki çevre ve belediye mevzuatının döngüsel kent yaklaşımına uygunluğuna ilişkin değerlendirmeler ve önerilerle sona ermektedir. Gerçekleştirilen değerlendirmeler sonucunda döngüsel ekonominin ilkelerinin kentlere uygulanmasının döngüsel kent kavramını ortaya çıkardığı, Türkiye’de çevre yönetimi açısından döngüsel ekonomi ilkelerinin geç de olsa benimsendiği ve döngüsel kent stratejilerinin uygulanmasında çevre mevzuatı açısından uyum sağlanmış olduğu belirlenmiştir.
Yazar isimleri: ['Hakan YAŞ']
Yayın Yılı: 6 Ekim 2022
Dergi ismi: Anadolu Akademi Sosyal Bilimler Dergisi
Yayın sayfa url: https://dergipark.org.tr/tr/pub/anadoluakademi/issue/72937/1185336
Yayın pdf linki: https://dergipark.org.tr/tr/download/article-file/2693065
