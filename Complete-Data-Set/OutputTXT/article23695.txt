Makale Başlığı: “AN”DA GELENEKSEL  VAROLUŞ: ANADOLU TÜRK KİLİM VE MOTİFLERİ BAĞLAMINDA  MABEL MATİZ  KLİBİ  ÖRNEĞİ
Özet: Bu araştırmada, varoluşçuluk kavramı, Türkiye’de varlık gösteren ‘geleneksel varoluş’un somut örneklerinden olan Anadolu Türk kilim motifleri ve bu kilimlere ev sahipliği yapan önemli bir coğrafyaya sahip olan Döşemealtı ilçesi ele alınmıştır. Ayrıca popüler kültürde kendini ön plana çıkarmış olan Türk Pop Müziği şarkıcısı ve söz yazarı Mabel Matiz’in “geleneksel varoluş” un somut örnekleri Anadolu Türk kilimlerini kullandığı “Şarmaşık” klibi üzerinden; varoluşçuluk kavramı, geleneksel sanatlar bağlamında Anadolu Türk kilimleri ve popüler kültür arasında bir bağ olduğu irdelenmiştir. Çalışmanın giriş bölümünde varoluşçuluk kavramı üzerinde durulmuştur. Daha sonra geleneksel varoluş bağlamında Anadolu Türk kilim ve motiflerin, kısa tarihçesi ve manası ele alınmıştır. Bilahare; kilim ve motiflerin popüler kültür üzerindeki etkisinden yola çıkarak Mabel Matiz klip örneğine değinilmiştir. Son olarak Anadolu Türk kilimlerinin, müzik sanatı ve görsel medya yolu ile disiplinlerarası bir performansla popüler kültürde yer alabileciğine ve geçmiş ve geleceği birbirine bağlayan önemli bir unsur olduğu görülmüştür.Çalışmanın amacı dijitalleşmenin gün geçtikçe arttığı, popülaritenin geçmişi siliciliği ve gelecekten koparıcılığı etkisinin hüküm sürdüğü dünyada geleneksel unsurların, geçmişi ve geleceği birleştirici özelliğe sahip olduğu gözler önüne serilmiştir. Bu zaman diliminde Anadolu Türk geleneğinin imgelerinin çeşitli formlarla sürdürülebilmesinin, popüler kültürün vazgeçilmez önemli ilham kaynağı olarak değerlendirilmesine sebep olmuştur.
Yazar isimleri: ['Alaybey KAROĞLU', 'Gülten DEMİR BİLEN']
Yayın Yılı: 26 Eylül 2022
Dergi ismi: Sanat ve İkonografi Dergisi
Yayın sayfa url: https://dergipark.org.tr/tr/pub/sidd/issue/72697/1121546
Yayın pdf linki: https://dergipark.org.tr/tr/download/article-file/2448142
