Makale Başlığı: Bir Vakıf Üniversitesindeki Öğrencilerin Sigara Kullanımı, Nikotin Bağımlılık Düzeyi ve İlişkili Faktörlerin İncelenmesi
Özet: Çalışma, üniversite öğrencilerinin sigara kullanım sıklığı, nikotin bağımlılık düzeyi, etkileyen faktörleri belirlemek amacıyla yapılmıştır.Araştırma tanımlayıcı tiptedir. 110 öğrenci örneklemi oluşturmuştur. Veri toplama araçlarının birinci bölümünde sosyo-demografik bilgiler, sigara kullanımı ile ilgili sorular, ikinci bölümde Fagerström Nikotin Bağımlılığı Testi (FNBT) bulunmaktadır.Katılımcıların %53,6’sı (n=59) kadın, %46,4’ü (n=51) erkektir. %77,3’ü (n=85) SBYO, %22,7’si (n=25) mühendislik-mimarlık fakültesinde eğitim almaktadır. Sigara kullanım sıklığının %35,5 (n=39), FNBT puan ortalamasının 3,54±2,70 olduğu bulunmuştur. Erkeklerin, SBYO’da eğitim görenlerin, ailede sigara kullanımı olanların sigara kullanım durumlarının daha yüksek olduğu sonucuna ulaşılmıştır. Ailede sigara kullanımı olanlarda ve özenti nedeni ile sigaraya başlayanlarda FNBT puan ortalamasının daha yüksek olduğu görülmüştür.Çalışmamızda sigara kullanım sıklığının ve FNBT puan ortalamasının ve bağımlılık düzeylerinin düşük çıktığı görülmüştür.
Yazar isimleri: ['Muzaffer Berna DOĞAN', 'Hilal KOTAN', 'Sibel AKBULUT']
Yayın Yılı: 25 Ağustos 2022
Dergi ismi: Fenerbahçe Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/fbujohs/issue/72305/1137421
Yayın pdf linki: https://dergipark.org.tr/tr/download/article-file/2513589
