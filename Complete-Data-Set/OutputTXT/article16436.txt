Makale Başlığı: Millî Eğitim Bakanlığı Tarafından Hazırlanan Beceri Temelli Türkçe Sorularının Yenilenmiş Bloom Taksonomisi Açısından Ele Alınması
Özet: Bu çalışmanın amacı Millî Eğitim Bakanlığı Ölçme, Değerlendirme ve Sınav Hizmetleri Genel Müdürlüğü tarafından ortaokul 5, 6 ve 7. sınıf öğrencileri için yayımlanan Türkçe dersi beceri temelli sorularının Yenilenmiş Bloom taksonomisine göre dağılımının incelenmesidir. Çalışma betimsel bir araştırma olup tarama modelinde gerçekleştirilmiştir. Bu kapsamda Millî Eğitim Bakanlığı Ölçme, Değerlendirme ve Sınav Hizmetleri Genel Müdürlüğü tarafından 5, 6 ve 7. sınıf öğrencileri için yayımlanan Türkçe dersi beceri temelli soruları ele alınmış, örneklem alma yoluna gidilmemiş, tüm sorular incelemeye dâhil edilmiştir. Araştırma verileri doküman incelemesi yoluyla toplanmıştır ve verilerin analizinde betimsel analiz kullanmıştır. Verilerin güvenirliği hesaplanırken, Miles ve Huberman’ın formülü kullanılmıştır. Çalışma sonucunda, Millî Eğitim Bakanlığı tarafından 5, 6 ve 7. sınıf öğrencileri için yayımlanan beceri temelli soruların %71,2 oranında bilişsel alan basamaklarının anlama basamağında olduğu, hiçbir sınıfta yaratma basamağında soru bulunmadığı ve hatırlama (%1,6) ile değerlendirme (%1,2) düzeylerindeki soruların ise sınırlı bir oranda kaldığı tespit edilmiştir.
Yazar isimleri: ['Rabia GÜRBÜZ US', 'Aliye Nur ERCAN GÜVEN']
Yayın Yılı: 31 Ağustos 2022
Dergi ismi: Uludağ Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/uefad/issue/72343/1078375
Yayın pdf linki: https://dergipark.org.tr/tr/download/article-file/2272432
