Makale Başlığı: Pandemi Döneminde Ebelik Bölümü Öğrencisi Olmak: Nitel Bir Araştırma
Özet: Amaç: Bu araştırmanın amacı Covid-19 pandemisi sürecinde kadın doğum kliniklerinde uygulama yapan ebelik son sınıf öğrencilerinin deneyimlerinin incelenmesidir. 	Gereç ve Yöntem: Araştırma nitel tiptedir. Araştırma 26/04/2021-21/05/2021 tarihleri arasında yapıldı. Araştırmanın evrenini Türkiye’nin doğusunda bulunan bir üniversitenin ebelik bölümü 4. sınıfta okuyan ve klinik uygulamaya çıkan öğrenciler oluşturdu. Araştırmanın örneklemini ise belirtilen tarihlerde klinik uygulamaya devam eden ve araştırmaya katılmayı kabul eden 20 öğrenci oluşturdu. Veriler, Google Meet veya Zoom uygulamaları online video konferans yapılarak toplandı. 	Bulgular: Araştırmada yapılan içerik analizi sonucunda, öğrencilerin pandemi hakkındaki görüşleri, öğrencilerin klinik uygulamalar hakkındaki görüşleri, öğrencilerin klinik uygulama sırasında hissettikleri duygular olarak 3 ana tema belirlendi. Öğrenciler pandemi sırasında klinik uygulamaya devam edebilmelerini şans olarak nitelerken, beraberinde covid 19’a yakalanma korkusu yaşadıklarını ifade ettiler. Bazı öğrenciler uygulamalar sırasında pandemi öncesi döneme göre gebelerle iletişimlerinde aksaklıklar yaşadıklarını ve pandemi döneminde eğitimin olumsuz etkilendiğini ifade ettiler. 	Sonuç: Araştırmada öğrencilerin pandemi döneminde uygulamaya devam etmelerinin olumlu sonuçlar yarattığı ortaya kondu.
Yazar isimleri: ['Özlem DOĞAN YÜKSEKOL', 'Mihriban ULUCAN', 'Nazlı BALTACI', 'Münevver Aybüke BERBER']
Yayın Yılı: 30 Eylül 2022
Dergi ismi: TOGÜ Sağlık Bilimleri Dergisi
Yayın sayfa url: https://dergipark.org.tr/tr/pub/togusagbilderg/issue/72864/1061717
Yayın pdf linki: https://dergipark.org.tr/tr/download/article-file/2688393
