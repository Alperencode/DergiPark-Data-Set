Makale Başlığı: Türkiye’de Yetiştirilen Dört Farklı Armut (Pyrus communis L.) Çeşidinin Fiziksel, Kimyasal ve Biyoaktif Özellikleri
Özet: Bu çalışmada, Türkiye'nin doğu bölgelerinde yetiştirilen dört farklı armut çeşidinin (Mellaçi, Mellaki, Deveci ve Margarit) fiziksel, kimyasal ve biyoaktif özellikleri araştırıldı. Armut çeşitlerinin boy, çap ve ağırlık değerlerinin sırasıyla 6.08-9.56 cm, 5.42-8.30 cm ve 92.27-254.95 g arasında değiştiği belirlendi. Ayrıca armudun glikoz, fruktoz ve sakaroz miktarları sırasıyla 15.43-22.83, 18.08-30.62, 1.36-14.77 g 100 g-1 KM (kuru madde) arasında değişmektedir. Armut çeşitlerinin TPC, ABTS ve DPPH sonuçları sırasıyla 622.56-3718.43 mg GA eq/kg KM, 18.35-178.90 mmol Trolox eq/g KM ve 149.49-366.07 mmol Trolox eq/g KM olarak belirlendi. Armut örneklerinde siringik asit, klorojenik asit, ferulik asit, elajik asit, kateşin, epikateşin ve rutin tespit edildi. Armut çeşitlerinde en fazla miktarda bulunan fenolik bileşen klorojenik asittir. Ayrıca, armut çeşitleri arasında fiziksel, kimyasal ve biyoaktif özellikler açısından önemli farklılıkların bulunduğu tespit edildi. Mellaki çeşidi analiz edilen fiziksel özellikler açısından üstün özellikler gösterirken, Margarit çeşidi klorojenik asit ve antioksidan aktivite açısından üstün özelliklere sahipti.
Yazar isimleri: ['Fatma COŞKUN TOPUZ', 'Emre BAKKALBAŞI']
Yayın Yılı: 30 Ağustos 2022
Dergi ismi: Yüzüncü Yıl Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/yyufbed/issue/71465/1086370
Yayın pdf linki: https://dergipark.org.tr/tr/download/article-file/2303945
