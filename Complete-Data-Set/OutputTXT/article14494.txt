Makale Başlığı: MARKALARIN GERÇEK ZAMANLI PAZARLAMA STRATEJİLERİ KAPSAMINDA TWİTTER PAYLAŞIMLARI: COVID-19 PANDEMİ DÖNEMİNE İLİŞKİN BİR ARAŞTIRMA
Özet: Covid-19 salgını 2020 yılında dünyada gündem olan konuların başında gelmektedir.  Salgının pandemi olarak ilan edilmesiyle birlikte Türkiye’de de salgının önüne geçmek için sosyal hareketliliği azaltan bazı önlemler alınmıştır. Bu önlemler doğrultusunda birçok sektörde ticari faaliyetlerin azaldığı veya durduğu, bazılarında ise ticari faaliyetlerin arttığı görülmüştür. Bu bağlamda markalar Covid-19 salgınının, ticari faaliyetler üzerindeki olumsuz etkisini azaltabilmek veya avantaja çevirebilmek için sosyal medya hesaplarını aktif olarak kullanmışlardır. Bu çalışmada Türkiye’de faaliyet gösteren markaların Covid-19 gündemi ile oluşturdukları gerçek zamanlı pazarlama paylaşımlarının incelenmesi amaçlanmaktadır. Çalışmada 3 farklı sektördeki toplamda 16 adet markanın Twitter hesaplarından 11.03.2020-31.03.2020 tarihleri arasında Covid-19 gündemini dikkate alarak oluşturdukları gerçek zamanlı pazarlama paylaşımları nitel ve nicel olarak incelenmiş, sektör içi ve sektörler arası karşılaştırmalı analizler yapılmıştır.  Çalışmada, markaların paylaşımları dört farklı kategoriye ayrılmış ve inceleme sonrasında markaların pandemi sürecinden etkilenme durumuna göre gerçek zamanlı pazarlama paylaşımlarının da farklılaştığı tespit edilmiştir. İncelemelerde, pandemi döneminde satışları durma noktasına gelen otomotiv sektörünün ürün/hizmet tanıtımından kaçındığı ve sosyal mesaj vermeye çalıştığı; faaliyetlerini evlere servis şeklinde sürdüren hızlı yemek (fastfood) sektörünün sadece sosyal mesaj yerine sosyal mesaj ile birlikte ürün/hizmet tanıtımı yapmaya öncelik verdiği; faaliyetlerini çoğunlukla dijital platformlar üzerinden yapmaya çalışan finans sektörünün ise kategorik olarak dengeli bir paylaşım dağılımına sahip olduğu tespit edilmiştir.
Yazar isimleri: ['Nida DEMİRBAŞ KALKAN', 'Şefika ÖZDEMİR']
Yayın Yılı: 31 Ağustos 2022
Dergi ismi: Süleyman Demirel Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/sbe/issue/72400/957416
Yayın pdf linki: https://dergipark.org.tr/tr/download/article-file/1842778
