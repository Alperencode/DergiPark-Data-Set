Makale Başlığı: Nif Dağı Kazısı’nda Bulunan Styloslar
Özet: Styluslar sivri ucuyla yazmaya, yassı ucuyla silmeye yarayan yazı araçlarıdır. Balmumu tablet üzerine kazıyarak kullanılırlar. Kesin olarak ne zaman kullanılmaya başlandığı bilinmemekle birlikte MÖ 3. bin yılın sonlarında Mezopotamya’da kullanıldığına dair arkeolojik veriler bulunur. MÖ 1. bin öncesinde Anadolu’da stylos kullanımı Boğazköy buluntularından bilinmektedir. MÖ 1. binden sonra da Anadolu’da kullanılmaya devam etmiştir. Bu makale kapsamında, Nif Dağı Kazısında bulunan 13 adet Karamattepe, 3 adet Ballıcaoluk stylosu incelenecektir. Buluntular MÖ 6-1. yüzyıla tarihlenir. Bunların yanı sıra Antik Çağ’da kullanıldığını bildiğimiz calamus, papirüs, parşömen, balmumu tablet ıspatulası, mühür kutusu, mürekkep hokkası gibi diğer yazı alet ve gereçlerinden de kısaca bahsedilecektir. Çalışmada stylusların üretim teknikleri, kontekst verileri, biçimle ilgili veriler ve son olarak kronolojiyle ilgili veriler değerlendirilmiş, böylece stylus küçük buluntusundan ne gibi bilgiler sağlanabileceği konusunda bir değerlendirme gerçekleştirilmiştir.
Yazar isimleri: ['Melih GÜL']
Yayın Yılı: 30 Nisan 2022
Dergi ismi: MASROP E-Dergi
Yayın sayfa url: https://dergipark.org.tr/tr/pub/masrop/issue/69809/1094722
Yayın pdf linki: https://dergipark.org.tr/tr/download/article-file/2337903
