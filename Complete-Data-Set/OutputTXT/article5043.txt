Makale Başlığı: BİSKÜVİ ÜRETİM HATLARINDA HAZIRLIK SÜRELERİNİN AZALTILMASINA YÖNELİK YALIN ÜRETİM VE SMED UYGULAMASI
Özet: Kalıp değişimi, çeşitli ürünler üreten tesislerde verimliliği etkileyen önemli bir faktördür. Kalıp değişim sürelerinin uzaması ve kalıp değişimi sonrasında istenilen kalitenin elde edilememesi büyük bir zaman kaybına neden olabilmektedir. Aynı zamanda, kalıp değişimi için standart olmayan prosedürler, değişim sürecini daha da zorlaştırmaktadır. Bu çalışmada, bir bisküvi üretim tesisinin üretim hatlarındaki kalıp değiştirme sorunları incelenmiştir. Tesiste üretilen her ürün için hamur açma makinesi ve paketleme makinesinde kalıp değişiklikleri yapılmakta ve her değişimde üretim hattı temizlenmektedir. Bu çalışmada, makine kalıp değişimindeki kayıp zamanları azaltmaya yönelik SMED (Single Minute Exchange of Die: Tekli Dakikalarda Kalıp Değişimi) yaklaşımı ve 5S ile mevcut durum analiz edilmiş ve iyileştirmeler yapılmıştır. Bu çalışma sonucunda dış hazırlık süresinde %26,91, iç hazırlık süresinde %20,74 ve toplam hazırlık süresinde %21,05'lik iyileştirme gerçekleştirilmiş, yıllık üretim miktarı ve kârda ise %3,8 oranında artış sağlanmıştır.Bu çalışmada Kaizen, Poka-yoke ve SMED teknikleriyle 3 aşamalı bir yapı ile bisküvi üretim tesisleri için kalıp değişim süreçlerinde iyileştirmeler yalın üretim teknikleri ve ergonomik değerlendirmeler eşliğinde yapılmıştır.
Yazar isimleri: ['Hüseyin Ali SARIKAYA', 'Emine Kübra SOYDEMİR', 'Beyza SARDAŞ', 'Beyza ÇAYIR ERVURAL', 'Durrmuş Tayyar ŞEN']
Yayın Yılı: 31 Ağustos 2022
Dergi ismi: Endüstri Mühendisliği
Yayın sayfa url: https://dergipark.org.tr/tr/pub/endustrimuhendisligi/issue/72166/1038736
Yayın pdf linki: https://dergipark.org.tr/tr/download/article-file/2140741
