Makale Başlığı: Pandemi Hastanelerinde Çalışan Hemşirelerdeki Vicdan Algılarının Belirlenmesi
Özet: Amaç: Bu çalışma pandemi hastanelerinde çalışan hemşirelerin bu süreçteki vicdan algılarının belirlenmesi amacıyla tanımlayıcı olarak planlanmıştır. Yöntem: Araştırmanın evrenini Sivas Numune Hastanesi’nde çalışan tüm hemşireler oluşturmaktadır. Araştırma için Tanıtıcı form ve Vicdan Algısı ölçeği kullanılmıştır. Kolayda örneklem yöntemiyle yapılan çalışmada araştırmanın veri toplama formları sisteme yüklenip link oluşturulduktan sonra online olarak hemşirelere gönderilmiş ve gönüllü hemşirelerden formları doldurmaları istenmiştir. Çalışma için hemşirelerden bilgilendirilmiş onam istenerek, gereken etik ve resmi izinler alınmıştır. Bulgular: Çalışmaya katılan hemşirelerin çoğunluğunun kadın olduğu (%95), yine büyük çoğunluğunun lisans mezunu olduğu (%46,9), evli (%66,7) ve çalışma yılı 21 yıl ve üzeri olan hemşirelerin (%35,8) sayısının fazla olduğu belirlenmiştir. Ayrıca pandemi sürecinde çalışan kadın hemşirelerin vicdan algılarının istatistiksel olarak anlamlı düzeyde yüksek olduğu, hemşirelerin öğrenim durumunun vicdan algısını anlamlı düzeyde etkilediği ve lisans mezunu hemşirelerin vicdan algılarının daha yüksek olduğu, görev yapılan kliniğin de vicdan algısı ölçeği alt boyutu otorite açısından anlamlı farklılık gösterdiği belirlenmiştir. Ameliyathane/Yoğun bakım çalışanlarının otorite alt boyutunda istatistiksel olarak anlamlı bir yükseklik vardır. Sonuç: Çalışma şartları, riskler ve aileden uzak kalmak durumunda kalan hemşirelerde, mesleki sorumluluk ve duyarlılık bilinci vicdan algılarını etkilemiştir.
Yazar isimleri: ['Fatma HASTAOĞLU', 'Yudum BULUT', 'Pelin ÇELİK']
Yayın Yılı: 3 Ekim 2022
Dergi ismi: Kocaeli Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/kusbed/issue/72881/1140436
Yayın pdf linki: https://dergipark.org.tr/tr/download/article-file/2524842
