Makale Başlığı: YouTube videoları Penil Doppler Ultrasonografi hakkında güvenilir bilgiye sahip mi?
Özet: Amaç: Amacımız, erektil disfonksiyon (ED) tanısında kullanılan penil doppler ultrasonografi (PDU) ile ilgili YouTube videolarının doğruluğunu ve güvenilirliğini değerlendirmektir.Gereç ve Yöntemler: “Penile Doppler Ultrasonografi” ifadesi kullanılarak YouTube üzerindeki videolar araştırıldı. PDU ile alakalı en popüler 48 video çalışmaya dahil edildi. Videoların kim tarafından yayınlandığı (doktor, hasta veya YouTuber), hedef kitle (doktorlara veya hastalara), video süresi, yüklenme tarihi, günlük izlenme sayısı, toplam izlenme sayısı, beğeni ve yorum sayısı kaydedildi. Çalışmaya dahil edilen bu videoların içeriğinin güvenilirliği ve kalitesi ise JAMA, DISCERN ve GQS skorları kullanılarak değerlendirdi.Bulgular: Çalışmaya dahil edilen videoların tümünün doktorlar tarafından yüklendiği görüldü. Videoların 27 (%56) sının doktorlar için, kalan videoların ise doktor dışı izleyiciler için hazırlandığı saptandı. Tüm videoların PDU hakkında genel bilgi içerdiği, 32 (%67) videoda teorik bilgi, 23 (%48) videoda ise PDU uygulanışı ile ilgili bilgi verildiği görüldü. Hedef kitleye göre videolar incelendiğinde doktorlar için hazırlanan videoların süresinin daha uzun olduğu (p=,001) ancak yorum ve izlenme sayısının daha az olduğu gösterildi (sırasıyla p=,012 ve p=.046). Ayrıca video içerik kalitesi ve güvenilirliği incelendiğinde ortalama JAMA skoru 2,5, GQS skoru 3,44 ve DISCERN skoru ise 52,2 olarak hesaplanmış olup doktorlar için hazırlanan videolarda kalite ve güvenilirliğin istatistiksel olarak daha yüksek oluğu saptandı (p<0,05).Sonuç: Sağlık hizmetleriyle ilgili bir bilgi kaynağı olarak YouTube, doktorlar ve diğer insanlar (hastalar dahil) tarafından sıklıkla kullanılmaktadır. Yüksek kaliteli bilgi hem doktorlar hem de hastalar için çok önemlidir. Bu çalışmada doktorlar tarafından yüklenen videoların daha güvenilir içeriğe sahip olduğunu ancak bu yüksek kaliteli videoların daha uzun süreli ve daha düşük izlenme sayısına sahip olduğunu gösterdik. PDU ile ilgili videoların kalitesinin yükselmesi hekimlerin yüksek kaliteli videolar üretmesi ve YouTube algoritmasının ise hastaları bu yüksek kaliteli videolara yönlendirmesi ile olabileceğine inanmaktayız.
Yazar isimleri: ['Doğukan SÖKMEN', 'Bedriye KOYUNCU SÖKMEN', 'Zülfü SERTKAYA', 'Emin Taha KESKİN']
Yayın Yılı: 27 Ekim 2022
Dergi ismi: Yeni Üroloji Dergisi
Yayın sayfa url: https://dergipark.org.tr/tr/pub/yud/issue/72235/1164082
Yayın pdf linki: https://dergipark.org.tr/tr/download/article-file/2604579
