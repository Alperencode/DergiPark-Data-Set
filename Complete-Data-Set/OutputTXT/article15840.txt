Makale Başlığı: ÇAŞTANI BEY HİKÂYESİ CÜMLE ÇÖZÜMLEMELERİ
Özet: Çaştani Bey Hikâyesi, Eski Uygur Türkçesi dönemine ait önemli Budist hikâyelerden biridir. Bu hikâye,  Daśakarmapathāvadānamālā’nın (DKPAM) dokuzuncu günahın (övke üz buz köŋül öritmek) anlatıldığı bölümde yer alır. Hikâyede Çaştani Bey’in kendi ülkesini kurtarmak için şeytanlarla olan mücadelesi, masalımsı bir kurgu içinde verilir ve hikâyenin sonunda Çaştani Bey Budalık makamına ulaşır. Çaştani Bey Hikâyesi ile ilgili yapılan ilk çalışma F. W. K Müller ve A. von Gabain’e aittir. Çalışma Müller tarafından başlanmış ancak ölümünden sonra Gabain tarafından tamamlanıp Uigurica IV’te yayımlanmıştır.Bu çalışmanın amacı, filolojik bakımdan Çaştani Bey Hikâyesi’nde cümle yapılarını çözümleyerek eserde sık kullanılan basit veya birleşik cümleleri tespit etmektir. Bu bakımdan eksik belgeler dışındaki tüm cümleler önce ögelerine, daha sonra yüklemine ve yapısına göre incelenmiştir. Ayrıca birleşik cümleler içerisinde yer alan şartlı birleşik veya iç içe birleşik cümlelerin ögelerine de yer verilmiştir. Böylelikle Çaştani Bey Hikâyesi’nde sıkça kullanılan cümle yapıları ortaya konmuştur.
Yazar isimleri: ['Mahsun ATSIZ']
Yayın Yılı: 30 Haziran 2021
Dergi ismi: Türk Ekini
Yayın sayfa url: https://dergipark.org.tr/tr/pub/turkek/issue/63249/815650
Yayın pdf linki: https://dergipark.org.tr/tr/download/article-file/1361253
