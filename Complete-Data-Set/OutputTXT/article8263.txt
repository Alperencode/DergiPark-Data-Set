Makale Başlığı: TÜRK HALK MÜZİĞİ BAĞLAMINDA DEĞERLER EĞİTİMİ BOYUTUYLA BAĞLAMANIN SOSYO-KÜLTÜREL, EKONOMİK VE DİNSEL BİR ÇALGI OLARAK KULLANIMI
Özet: Bu çalışmada; Türk Halk Müziği bağlamında değerler eğitimi boyutuyla bağlamanın sosyo-kültürel, ekonomik ve dinsel bir çalgı olarak kullanımından bahsedilmiştir. Değerler eğitimi temelinde Halk müziği, Türk Halk Müziğinin oluşumu, Türk Halk Müziğinin en önemli çalgısı ve aynı zamanda Türk Halk kültürünün en önemli değerlerinden biri olan bağlamanın türü ve günümüze kadar ulaşan süreçte adıyla birlikte uğradığı değişimlerden bahsedilmiştir. Geçen zamanda yapısal olarak değişime uğrayan bağlamanın, günümüzde kullanılan boyutları, teknik yapısı ve kullanım alanlarıyla ilgili bilgiler ile sosyo-kültürel, ekonomik ve dini bir değer olarak önemi derinlemesine irdelenmiştir. Türk Halk Müziği temelinde bağlama çalgısının; sosyo-kültürel, ekonomik ve dinsel bir değer olarak kullanımına, zaman içindeki farklılıklarına ve değişimlerine, türlerine, oluşumuna, Türk kültüründeki yerine ve önemine değinilmiştir. Ayrıca bağlamanın yörelerimizdeki sesli kültür taşıyıcısı olarak öneminden ve bu noktada Âşıklık geleneğine olan katkısından bahsedilmiştir. Âşıklar, söyledikleri sözlerle halkın duygularına tercüman olmuş ve halkın ifade edemediği duygu ve düşüncelerini sazlarıyla etkili bir şekilde dile getirmişlerdir. Bu anlamda bağlamanın ne kadar önemli bir değer olduğu ve benimsendiği sonucuna ulaşılmıştır. Ayrıca bağlamanın ekonomik boyutuna değinilerek, günümüzdeki teknolojik gelişmelerle birlikte son şeklini alan elektronik bağlamanın kullanım alanları hakkında bilgi verilmiştir. Bu çalışmada, başlangıcından günümüze bağlama çalgısının türleri sınıflandırılarak sunulmuş ve yorumlanmıştır. Araştırma sonucunda, bağlama çalgısının Türk kültüründe önemli bir yere sahip olduğu, Türk Halk Müziği icrasındaki en önemli saz olduğu, kültürel değerlerin aktarımında değerler eğitimi açısından da önemli bir çalgı olduğu ve sadece kültürel bir öğe olmayıp, dini törenlerde de kullanılan, kutsallığı olan bir değer olarak yer aldığı sonuçlarına ulaşılmıştır.
Yazar isimleri: ['Doğukan DURSUN', 'Betül KARAGÖZ DURSUN']
Yayın Yılı: 15 Ağustos 2022
Dergi ismi: İnönü Üniversitesi Kültür ve Sanat Dergisi
Yayın sayfa url: https://dergipark.org.tr/tr/pub/ijca/issue/71606/1135825
Yayın pdf linki: https://dergipark.org.tr/tr/download/article-file/2507287
