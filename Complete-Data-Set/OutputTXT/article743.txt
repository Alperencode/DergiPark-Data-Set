Makale Başlığı: İbn Sa’d’ın et-Tabakât’ında Kesîru'l-Hadîs Râviler -Medîneli Tabiûn Özelinde-
Özet: İslam geleneğinde iki temel kaynaktan birisi olan sünnetin/hadisin kayıt ve rivayetinde yer alan şahıslar dinin gelecek nesillere sağlam şekilde ulaşmasına aracılık etmişlerdir. Peygamber’imizin (sav) yetiştirdiği ilk nesil olan sahâbeden, “müksirûn” olarak isimlendirilen şahıslar bu hususta öncü olmuşlardır. Onlardan sonra gelen tabiûn ve tebeu’t-tâbiîn tabakalarında da yine onlar gibi çok hadis rivayet eden anlamında “kesîru’l-hadis” râviler olmuştur. Bu şahıslar Mekke, Medine, Kûfe, Basra gibi İslam coğrafyasının pek çok önemli şehrinde bulunmaktaydılar. Tarihçi kimliğiyle tanınan Muhammed b. Sa’d (230/845), bu râvileri Kitâbü’t-tabakâti’l-kebîr (et-Tabakâtü’l-kübrâ) isimli eserinde kaydetmiş, haklarında çeşitli cerh-ta’dîl ifadeleri kullanmıştır. Bu makalemizde Medîneli tâbiûn tabakasına mensup olup haklarında İbn Sa’d’ın çok hadis naklettiğini ifade ettiği râviler tespit edilip söz konusu râviler hakkında değerlendirmelerde bulunulacaktır.
Yazar isimleri: ['Veli ABA', 'Gazi SEVİL']
Yayın Yılı: 30 Haziran 2022
Dergi ismi: Akademik Siyer Dergisi
Yayın sayfa url: https://dergipark.org.tr/tr/pub/samer/issue/70654/1111092
Yayın pdf linki: https://dergipark.org.tr/tr/download/article-file/2405691
