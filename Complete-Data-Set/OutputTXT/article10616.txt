Makale Başlığı: Zirkonya Nozul Atıklarının Duvar Karosu Sır Bileşiminde Zirkon Yerine Kullanılabilirliğinin Araştırılması
Özet: Bu çalışmada, endüstriyel simbiyoz kapsamında demir çelik üretim sonucu ortaya çıkan zirkonya nozul atıklarının zirkon alternatifi olarak duvar karosu sır bileşiminde kullanılması araştırılmıştır. İlk olarak zirkonya nozul atığına XRF ve tane boyut analizi uygulanmıştır ve standart kullanılan zirkon ile kıyaslanmıştır. Daha sonra duvar karosu mat sır kompozisyonundaki zirkon yerine aynı oranda nozul atığı ilave edilerek sır kompozisyonları elde edilmiştir. Sır kompozisyonlarına kimyasal maddelere direnç, lekelenme, renk değerleri ve XRD analiz testleri uygulanmıştır. En son aşamada, sır kompozisyonlarına desen çalışması gerçekleştirilmiştir. Atık ilavesinin hızlı çift pişirimli duvar karosu mat sırlarında yüzey hatalarına sebep olmadığı görülmüştür. Çalışma sonucunda, analizler göz önüne alındığında zirkonya nozul atık kullanımının mümkün olduğu saptanmıştır. Ayrıca, nozul atığı kullanımı desen çalışması sonucu yüzeye uygulanan boya katkısını metrekarade %30 azaltmıştır. Sır formülü açısından sır bileşiminde zirkonya nozul atığının kullanılması bu çalışmayı özgün kılmıştır.
Yazar isimleri: ['Gamze KARAKEDİ SAKARYA', 'Ayşe Öykü BERBEROĞLU', 'Oğuz Han SAKARYA', 'Uğur CENGİZ', 'Elif UBAY']
Yayın Yılı: 15 Eylül 2022
Dergi ismi: Kocaeli Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/koufbd/issue/70941/1114530
Yayın pdf linki: https://dergipark.org.tr/tr/download/article-file/2419116
