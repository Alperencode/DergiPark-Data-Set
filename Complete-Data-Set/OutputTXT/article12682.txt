Makale Başlığı: Göç Sürecinde Ergen Olmak
Özet: Göç, ergenlerin yaşamlarını derinden etkileyen, duygusal ve davranışsal birçok probleme zemin hazırlayan önemli bir olgudur. Ergenlerin hayatlarını yeni dahil oldukları toplumla uyumlu bir şekilde sürdürebilmeleri ve bireysel gelişimlerini sağlıklı bir şekilde devam ettirebilmeleri açısından göç sürecinin sorunsuz bir şekilde başarılması önemlidir. Bu çalışmanın amacı, gelişimleri itibariyle çocukluktan yetişkinliğe geçtikleri ara bir dönemde olan ergenlerin göç öncesi, sırası ve sonrasında yaşadıkları sorunların neler olduğuna ve bu sorunlara yönelik ne tür uygulamaların gerçekleştirilebileceğine dikkat çekmektir. Bu amaçla çalışmada öncelikle göç sürecinde yer alan ergenlerin gelişimsel özellikleri üzerinde durulmuş, göç sürecinde yaşadıkları sorunlara değinilmiş ve son olarak da bu sorunların çözümüne yönelik önerilere yer verilmiştir. Ergenler göç süreciyle birlikte farklı stres kaynaklarına maruz kalabilmekte, yaşanan bu tür maruziyetler ergenlerin farklı düzeylerde fiziksel, biyolojik ve sosyal problemler yaşamalarına neden olmaktadır. Bireylerin karşılaştıkları bu tür problemlerin üstesinden gelmeleri noktasında eğitim ortamlarını da içeren farklı sistemlere yönelik uygulamaların oluşturulması kimlik oluşumu sürecindeki ergenlerin kendilerine daha çok güven duymalarına ve olumlu aidiyet duygusu geliştirmelerine yardımcı olabilir.
Yazar isimleri: ['Hüseyin DOĞAN', 'Sema BUZ']
Yayın Yılı: 30 Kasım 2022
Dergi ismi: Ordu Üniversitesi Sosyal Bilimler Enstitüsü Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/odusobiad/issue/73138/1087253
Yayın pdf linki: https://dergipark.org.tr/tr/download/article-file/2307372
