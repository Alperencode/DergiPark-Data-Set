Makale Başlığı: Code.org ile Dördüncü Sınıf Öğrencilerine İşlem Önceliği Konusunun Öğretilmesi
Özet: Kodlama eğitimi birçok ülkenin eğitim programlarına dâhil edilmiştir ve öğrencilere okul saatlerinde veya okul dışı saatlerde kodlama eğitimi verilmektedir. Bu çalışma, dördüncü sınıf öğrencilerinin matematik öğrenimini desteklemek ve geliştirmek için kodlamayı bir bağlam olarak kullanmayı amaçlamaktadır. Çalışmada, işlem önceliği konusunun kodlama ile öğretilmesi süreci incelenmektedir. Durum çalışması deseninde gerçekleştirilen araştırmanın katılımcıları üç dördüncü sınıf öğrencisinden oluşmaktadır. Veriler video kayıtları, fotoğraflar, çalışma yaprakları ve gözlem notları aracılığıyla toplanmış ve karşılaştırmalı analiz yöntemi kullanılarak analiz edilmiştir. Uygulamalarda katılımcılar önce code.org platformu üzerinde kodlama yapmayı öğrenmiş, daha sonra işlem önceliği konusu kodlama ile çalışılmıştır. Verilerin analizi sonucunda ortaya çıkan kodlar; code.org, öğrenci ve matematiksel süreç olmak üzere üç temada toplanmıştır. Analiz sonuçları, bu kodlama etkinliğinin konuyu somutlaştırdığını, öğrencilerin modelleme yoluyla öğrenmelerini sağladığını, akıl yürütme, analiz etme, keşfetme, doğrulama gibi birçok bilişsel etkinlikte bulunarak matematiksel yeterliliklerini geliştirdiğini göstermiştir. Ayrıca öğrencilerin bu öğrenme etkinliğinde matematiksel düşünme süreçlerinden genelleme yapma ve problem çözme becerilerini kullandıkları tespit edilmiştir.
Yazar isimleri: ['Özlem ÖZÇAKIR SÜMEN']
Yayın Yılı: 11 Kasım 2022
Dergi ismi: Milli Eğitim Dergisi
Yayın sayfa url: https://dergipark.org.tr/tr/pub/milliegitim/issue/73393/970167
Yayın pdf linki: https://dergipark.org.tr/tr/download/article-file/1876241
