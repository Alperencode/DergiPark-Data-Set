Makale Başlığı: Mekan Örgütlenmesinde Bireyin Tavrı: Akademik Ofisler
Özet: Geçmişten günümüze kadar insanlar yaşadıkları çevreyi oluşturma ve düzenleme eğiliminde olmuşlardır. İnsanlar düzenlediği bu mekanlara zamanla oluşan ihtiyaçlarına yönelik yeniden kurgulamış ve yeni anlamlar yüklemiştir. Böylece mekanları oluşturan her bir öğe kullanıcısının ihtiyaç ve isteklerine göre çeşitli fonksiyonlar üstlenerek farklı mekan organizasyonları ortaya çıkmıştır. Mekan ve birey arasındaki ilişki aidiyet ve kendileme gibi olguların etkisiyle mekanın örgütlenme biçimi ile görünür bir hale gelmekte ve somut bir kimliğe bürünmektedir. İnsanların günün büyük bir bölümünü çalışarak geçirdiği düşünüldüğünde bunun mekan örgütlenmesi ve birey ilişkisinin en iyi örneklerinden birine ofis mekanlarında rastlamak mümkündür. Bundan yola çıkarak çalışmada ofis mekanları ele alınmış ve ofis mekanlarında mekanın örgütlenmesinde bireyin yeri ve birey için etkin faktörlerin neler olduğu araştırılmıştır. Ofis mekanlarında çoğu zaman mekanın mobilya ve örgütlenmesinin başlangıçta aynı olduğu, kullanılmaya başlandıkça değiştirildiği gözlemlenmektedir. Bu noktadan yola çıkarak bireyin mekan örgütlenmesinde en etkin faktör olduğu görülmektedir. Çalışmada aynı büyüklükte ve aynı tip mobilyalara sahip ofislerde mekan örgütlenmesinde birey için etkin faktörler, öne çıkardığı noktalar ve bunun temelindeki nedenler araştırılmaktadır. Bunun için Karadeniz Teknik Üniversitesi Mimarlık Fakültesi binasında bulunan akademik ofisler çalışma alanı olarak seçilmiştir. Yapılan anket ve yerinde tespit çalışmaları ile veriler elde edilmiştir. Sonuç olarak ofislerde mekan örgütlenmesi kişisel özellikler, tercihler, mekanının fiziksel konfor koşulları, estetik ve güvenlik gibi mekansal özellikler ve bireysel özelliklere bağlı olarak kurgulandığı ve bu noktada bireyin tavrı ve mekanla kurduğu ilişkinin etkili olduğu görülmektedir.
Yazar isimleri: ['İrem BEKAR', 'Zeynep Nilsun KONAKOĞLU', 'Şengül YALÇINKAYA']
Yayın Yılı: 31 Ağustos 2022
Dergi ismi: Artium
Yayın sayfa url: http://artium.hku.edu.tr/tr/pub/issue/72360/988795
Yayın pdf linki: https://dergipark.org.tr/tr/download/article-file/1948541
