Makale Başlığı: Covid-19 Salgınının Dünya Turizm Hareketleri ve Turist Tercihlerinde Meydana Getirdiği Değişimlere Genel Bir Bakış
Özet: Tüm dünyayı ekonomik, sosyal ve psikolojik olarak etkileyen Covid-19 salgını insan hayatını değiştirip yeni iş ve çalışma biçimleri meydana getirirken, üretici ile tüketicinin fiziksel olarak aynı yerde olmasını zorunlu kılan turizm sektörünü derinden yaralamıştır. Çok hassas ve kırılgan bir sektör olan turizm sektörü birçok ülke için cari açığı kapatmada kilit role sahip olup turizm sektöründekibu kötü gidişat turizmin beslediği pek çok alt sektörü de olumsuz etkilemiştir. Dünyada en güçlü üçüncü sektör kabul edilen turizmin bu kötü gidişattan bir an önce kurtularak eski popülerliğini kazanması için birtakım teşviklere, önceliklere ve değişikliklere ihtiyacı vardır. Covid-19 salgın sürecini lehine çevirmek isteyen turizmcilerin yeni normale adapte olmak adına dijital teknolojilereuyum sağlamaları, tüketici talebinin arttığı turizm şekillerine ve tercihlerine adapte olmaları gerekmektedir. Bu çalışmada salgın sürecinde dünyada ve Türkiye’de turizm hareketlerinde yaşanan değişimler, değişen yeni trendler ve eğilimlerden bahsedilmiş, salgın krizinde ayakta kalmak adına turizmcilere birtakım tavsiyelerde bulunulmuştur. Çalışmada veri toplamak için nitel araştırmayöntemlerinden doküman analizinden faydalanılmış, konuyla ilgili yerli ve yabancı literatür taranmış, resmi internet sitelerinden alınan tablo ve istatistiki bilgilerden faydalanılmıştır
Yazar isimleri: []
Yayın Yılı: 31 Ocak 2022
Dergi ismi: Turizm ve İşletme Bilimleri Dergisi
Yayın sayfa url: https://dergipark.org.tr/tr/pub/turibder/issue/68380/1066247
Yayın pdf linki: https://dergipark.org.tr/tr/download/article-file/2225217
