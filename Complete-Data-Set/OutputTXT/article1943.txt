Makale Başlığı: YENİ DEMİR YUMRUK: PUTİN’İN YÜKSELİŞİ – PUTİN’İN RUSYA’DA GÜÇLÜ BİR SİYASİ AKTÖR HALİNE GELMESİNİN NEDENLERİ
Özet: Tarih boyunca dünya siyasetindeki yerini koruyabilme ve etkin rolünü sürdürebilme başarısı gösteren Ruslar, Sovyetler Birliği’nin dağılmasından sonra yeniden güçlü devlet olabilme arzusunu yoğun şekilde taşımaktadırlar. Siyasal, sosyal ve ekonomik alanlarda yaşadığı sıkıntılı dönemlerden siyasi yöneticilerinin güçlü iradeleri ve karakterlerine bağlı olarak kurtulabilme başarısı gösteren Rus toplumu, Rus siyasi tarihinin kırılma noktalarından biri olan Sovyetler Birliği’nin yıkılması sonrasında, Rusya Federasyonu’nun güçlü bir devlet olabilme potansiyelini de güçlü yöneticilerin varlığında aramaktadırlar. Bu bakımdan Rus siyasal kültüründeki güçlü devlet olabilme motivasyonunun, tarihsel süreçte güçlü liderlerin etrafında şekillendiği söylenebilir. Nitekim incelemesi yapılan bu eser de; Rusya’da güçlü bir siyasal aktör olan Vladimir Putin’in bilinmeyenlerle dolu yaşam öyküsüne, dünyanın iki süper gücünden biri olan Sovyetler Birliği’nin 1991 yılında yıkılmasından sonra yasal mirasçı olarak kurulan Rusya Federasyonu’nun içine düştüğü siyasal, sosyal, ekonomik ve kültürel buhrandan ve küresel sisteme adaptasyon (geçiş) sürecinin sancılarından kurtulma arayışlarına, Rus halkının yeniden güçlü devlet olabilme arzularını Vladimir Putin odağında gerçekleştirme isteklerine ve Putin’in “demir yumruk” olarak Rusya’da neden ve nasıl güçlü bir siyasi aktör haline geldiğine odaklanmaktadır. Bu çalışmayla; ilgili eserin içerik, bağlam ve üslup açısından değerlendirilmesi, güçlü ve zayıf yönleri tetkik edilmeye çalışılmıştır.
Yazar isimleri: ['Mehmet Emin GÜVEN']
Yayın Yılı: 1 Kasım 2022
Dergi ismi: ASSAM Uluslararası Hakemli Dergi
Yayın sayfa url: https://dergipark.org.tr/tr/pub/assam/issue/72604/1121101
Yayın pdf linki: https://dergipark.org.tr/tr/download/article-file/2446369
