Makale Başlığı: Tüketicilerin Mahreç İşaretli Gümüşhane Ev Tipi Dut Ürünleri Satın Alma Motivasyonu: Gümüşhane Örneği
Özet: Bu çalışmanın amacı, Gümüşhane’de ikamet eden tüketicilerin geleneksel yöntemlerle işlenmiş mahreç işaretli Gümüşhane ev tipi dut ürünlerini satın alması üzerinde etkili olan motivasyon faktörlerini ortaya koymak ve her bir kitle için müşteri odaklı pazarlama stratejilerini belirlemektir. Çalışmada kullanılan veriler, Basit Tesadüfi Örnekleme Yöntemi ile 2017 yılında Gümüşhane İlinde bu ürünleri tüketen 300 hane halkı ile yapılan anket çalışmasından elde edilmiştir. Elde edilen veriler, tüketim motivasyon faktörlerini belirlemek için Temel Bileşenler Analizi ve homojen tüketici gruplarını oluşturmak için de K-Ortalamalar Küme Analizinde kullanılmıştır. Araştırma sonuçları; mahreç işaretli Gümüşhane ev tipi dut ürünlerini yoğun düzeyde tüketen kullanıcıların satın alma memnuniyeti üzerinde kültürel entegrasyon ve sosyal çevrenin etkisi altında yüksek besin değerli beğenmeli mamullere ulaşımı temel alan hedonik ve faydacı motivasyon faktörlerinin önemine vurgu yapmıştır. Benzer şekilde, ılımlı düzeyde tüketen tüketicilerin tüketim motivasyonu üzerinde pozitif sağlık güdüsü altında yüksek besin değerli doğal yerel ürünlere doğrudan pazarlama yaklaşımı ile bölgesel kalkınmaya katkı sunan faydacı ve hedonik motivasyon faktörleri etkili olmuştur. Diğer taraftan düşük düzeyde dut ürünleri tüketen kullanıcılar, sosyal entegrasyon altında tamamlayıcılık niteliği arz eden beğenmeli doğal yerel ürünlere ulaşım için doğrudan pazarlama yaklaşımıyla bölgesel kalkınmaya katkı sunmak için hedonik motif faktörleri üzerine odaklanmışlardır. Sonuç olarak, her bir tüketici kitlesi için hedonik ve faydacı motivasyon odaklı pazarlama stratejilerinin uygulanması hem tüketicilerin tüketim memnuniyetlerini hem de arz edenlerin kazançlarını maksimum kılabilir.
Yazar isimleri: ['Yavuz TOPCU', 'Mustafa ÇAVDAR']
Yayın Yılı: 30 Aralık 2022
Dergi ismi: Kahramanmaraş Sütçü İmam Üniversitesi Tarım ve Doğa Dergisi
Yayın sayfa url: http://dogadergi.ksu.edu.tr/tr/pub/issue/73092/1040076
Yayın pdf linki: https://dergipark.org.tr/tr/download/article-file/2146204
