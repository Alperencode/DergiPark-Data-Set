Makale Başlığı: KADIN GİRİŞİMCİLERİN İŞ-YAŞAM DENGESİNİN DEMOGRAFİK FAKTÖRLER AÇISINDAN DEĞERLENDİRİLMESİ ÜZERİNE BİR ARAŞTIRMA
Özet: Girişimcilik, ekonomik, sosyal, kültürel ve teknolojik gelişmenin sağlanmasında en etkin faktörlerden biridir. Kadın girişimciliği, girişimcilik faaliyetlerinin kadınlar tarafından yerine getirilmesidir. Girişimcilik faaliyetleri, kadınların geleneksel rollerinin dışına çıkmasına ve küresel iş ortamının bir parçası haline gelmesine neden olmuştur. İş-yaşam dengesi, bireyin günlük iş faaliyetleri ile iş dışı faaliyetlerini dengelemesi anlamına gelmektedir. İş-yaşam dengesi, çalışanlar açısından iş hayatı ile özel hayatlarını sorunsuz sürdürebilmeleri konusunda kritik öneme sahiptir. Bu araştırmanın amacı, kadın girişimcilerin iş-yaşam dengelerinin demografik faktörlere göre değişip değişmediğini belirlemektir. Araştırmada veri toplama yöntemi olarak anket tekniği kullanılmıştır. Araştırmanın örneklemini İzmir’in Konak ve Bornova ilçelerinde faaliyet gösteren 212 kadın girişimci oluşturmuştur. Elde edilen bulgulara göre, kadın girişimcilerin iş yaşam dengesinin; yaş, medeni durum, çalışma süresi, çalıştığı sektör, çocuk sahibi olma ve bakmakla yükümlü kişinin var olması durumuna göre farklılık gösterdiği belirlenmiştir. Kırk ve üzeri yaş grubunda olan kadın girişimciler,  boşanmış kadın girişimciler ve çocuğu olan kadın girişimcilerin iş yüklerinin diğer gruplara göre daha fazla, sağlık kalitesi ve aile desteğinin daha düşük olduğu bulgulanmış; iş yaşam dengesini sağlayamadıkları anlaşılmıştır. Sağlık sektöründeki kadın girişimcilerin de iş yaşam dengesini sağlayamadıkları;  iş yaşam dengesini en iyi sağlayan girişimcilerin, bekâr kadın girişimciler olduğu tespit edilmiştir.
Yazar isimleri: ['Zehra Nuray NİŞANCI', 'Gizem ÖDEMİŞ']
Yayın Yılı: 30 Haziran 2022
Dergi ismi: Journal of Business Innovation and Governance
Yayın sayfa url: https://dergipark.org.tr/tr/pub/jobig/issue/70975/1109652
Yayın pdf linki: https://dergipark.org.tr/tr/download/article-file/2399947
