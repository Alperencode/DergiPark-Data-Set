Makale Başlığı: Z kuşağının sendikalar hakkındaki tutumları: Giresun Üniversitesi öğrencileri üzerine bir uygulama
Özet: Bu çalışmanın amacı Z kuşağına mensup üniversite öğrencilerinin çeşitli demografik değişkenleri ile sendikal tutumları arasındaki ilişkinin incelenmesidir. Çalışmanın örneklemini Giresun Üniversitesi’nde ön lisans ve lisans eğitimi alan 379 üniversite öğrencisi oluşturmaktadır. Verilerin analizinde frekans dağılımı, tanımlayıcı istatistikler, güvenirlik analizi, faktör analizi, t testi ve tek yönlü ANOVA testi kullanılmıştır. Çalışmada öğrencilerin aylık harcama miktarlarının sendikal tutumlarında farklılaşmaya yol açtığı sonucuna ulaşılmıştır. Cinsiyet, eğitim derecesi, aileni sendika üyeliği gibi değişkenlerin ise sendikal tutumları farklılaştırmadığı ortaya çıkmıştır. Çalışmada elde edilen bulgular neticesinde, çalışma yaşamı içerisinde yer almayan fakat muhtemel çalışan olacak olan Z kuşağına mensup öğrencilerin sendikal tutumlarının sendikalaşma için kritik bir öneme sahip olduğu ifade edilebilir.
Yazar isimleri: ['Mehmet Akif KARA']
Yayın Yılı: 8 Aralık 2022
Dergi ismi: Ardahan Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/aruiibfdergisi/issue/73708/1150423
Yayın pdf linki: https://dergipark.org.tr/tr/download/article-file/2563569
