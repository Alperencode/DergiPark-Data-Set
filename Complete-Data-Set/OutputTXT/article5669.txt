Makale Başlığı: ARİSTOTELES'İN NİKOMAKHOS'A ETİK ADLI ESERİNDE AKRASİA’NIN PRATİK TASIM ÜZERİNDEN YORUMLANMASI
Özet: Aristoteles’in Nikomakhos’a Etik adlı eserinin VII. kitabının neredeyse tamamı, genellikle kişinin bilgi sahibi olmasına rağmen bunun aksine davranması olarak tanımlanan akrasia kavramını ele almaktadır. Akrasia kavramını araştırırken Aristoteles kendisine bu tanımı esas alır ve akratik kişinin bilgisinin ne olabileceğini inceler. Bu makalede, bu tartışmanın tutarlı bir okumasının ancak 1147a33’teki “αὕτη δὲ ἐνεργεῖ,” 1147a35’teki “ἣ μὲν οὖν λέγει φεύγειν τοῦτο” ve 1147b9’daki “ἡ τελευταία πρότασις” ifadelerin doğru bir şekilde çevrildiklerinde mümkün olacağı ileri sürülmektedir. Bu doğrultuda, 1147a33’deki αὕτη sözcüğünü küçük öncül olarak çevirmenin gerekliliği ortaya konacak ve 1147b9’daki “ἡ τελευταία πρότασις” ifadesininse küçük öncül ya da sonuç olarak çevirilerinin akratik eylemin açıklanmasında bir fark yaratmadığı tartışılacaktır. Bu ifadenin farklı çevirileri yerine, akrasianın anlaşılması konusunda asıl fark yaratacak olanın, akratik kişinin bu ifadede dile getirilene ne yönden sahip olduğunun ya da olmadığının belirlenmesi olduğu iddia edilecektir.
Yazar isimleri: ['Büşra AKKÖKLER KARATEKELİ']
Yayın Yılı: 13 Aralık 2022
Dergi ismi: Felsefe Dünyası
Yayın sayfa url: https://dergipark.org.tr/tr/pub/felsefedunyasi/issue/73823/1109108
Yayın pdf linki: https://dergipark.org.tr/tr/download/article-file/2397454
