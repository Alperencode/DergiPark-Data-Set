Makale Başlığı: Eski Kurumsal Kuramdan Yeni Kurumsal Kurama:  Yönetim ve Organizasyon Çalışmalarında Kurumsalcılık
Özet: İşletmecilik ve yönetim dünyasına ilişkin güncel kurumsal teori üretme çabaları, 1970’lere kadar uzanmaktadır. 1970’ler ve sonrasında yapılan çalışmalar daha ziyade “yeni kurumsal kuram” olarak adlandırılsa da, daha önceki dönemlerde de kurumsalcı gelenek üzerinden organizasyonların çevreleri ile sosyal ve kültürel bağlamda iç içe geçmeleri ve bütünleşmeleri akademik çalışmalara konu olmuştur. Kurumsalcı gelenek on dokuzuncu yüzyıldan günümüze kadar iktisat, siyaset, sosyoloji ve ilahiyat gibi alanlarda, hem eski hem de yeni haliyle karşımıza çıkan bir yaklaşım olarak dikkat çekmektedir ve disiplinler arası niteliğini ortaya koymaktadır. Araştırma yöntemi olarak literatür taraması kullanılan bu çalışmada, genel olarak işletmecilik, özel olarak ise yönetim ve organizasyon alt disiplini perspektifinden eski ve yeni kurumsal kuram karşılaştırılmakta, bu yaklaşımları temsil eden çalışmaların ortak özellikleri ortaya konmakta, Türk yönetim yazınının kurumsal kurama olan ilgisi derlenmekte ve son olarak yönetim araştırmalarında kurumsal kuramın geleceği ve araştırma önerileri ortaya konmaktadır.
Yazar isimleri: ['Ahmet Murat ÖZKAN']
Yayın Yılı: 20 Temmuz 2022
Dergi ismi: Türk Akademik Sosyal Bilimler Araştırma Dergisi
Yayın sayfa url: http://www.turkishsocialscience.com/tr/pub/issue/71312/1072068
Yayın pdf linki: https://dergipark.org.tr/tr/download/article-file/2247959
