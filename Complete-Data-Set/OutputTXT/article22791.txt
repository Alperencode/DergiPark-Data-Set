Makale Başlığı: Vitamin D’nin Ovaryan Parakrin Faktörler ile Follikülogenez Üzerindeki Etkisi
Özet: Follikülogenez mekanizması çeşitli hormonları, büyüme faktörlerini ve sinyal moleküllerini içeren karmaşık bir süreçtir. Foliküler gelişim mekanizmaları üzerine gelecekteki araştırmalar, dişi reprodüktif yaşamı hakkında daha kapsamlı veriler sağlayacaktır. Vitamin D, steroidogenez yoluyla follikülogenezi etkiler. Granüloza hücrelerinde Vitamin D reseptör sinyali hormon salgılarını steroidojenik enzimler aracılığıyla düzenler. Vitamin D ve follikülogenez ile ilişkili mekanizma hala aydınlatılamamıştır. Follikülogenezin farklı evrelerinde yer alan çeşitli over kaynaklı otokrin-parakrin faktörler çalışmalarda gösterilmiştir. Bu faktörler yoluyla follikülogenez üzerindeki Vitamin D etkileri, altta yatan mekanizmayı anlamak için önemlidir. Sessiz primordial follikül aktivasyonunun inhibitörleri, Forkhead box O3a, anti-müllerian hormon, Fosfataz ve tensin homologu ve p27’dir. Bu faktörler arasından Forkhead box O3a, overde primordial folikül aktivite regülasyonu ve apoptoz mekanizmaları için önemli bir moleküldür. Primer follikülden preantral follikülün gelişiminde rol oynayan faktörler, dönüştürücü büyüme faktörü-β, büyüme ve farklılaşma faktörü 9, kemik morfogenetik protein 4,7,15 ve aktivindir. Bu derleme, steroidogenez ve ovaryan parakrin faktörler aracılığıyla VitD ve follikülogenez arasındaki ilişkiyi açıklamayı amaçlamaktadır.
Yazar isimleri: ['Damla Gül FINDIK']
Yayın Yılı: 30 Kasım 2022
Dergi ismi: Eskisehir Medical Journal
Yayın sayfa url: https://dergipark.org.tr/tr/pub/eskisehirmedj/issue/72297/1119580
Yayın pdf linki: https://dergipark.org.tr/tr/download/article-file/2440150
