Makale Başlığı: DİNLEME KONUSUNDA YAPILAN EĞİTİM ARAŞTIRMALARININ BİBLİYOMETRİK ANALİZİ
Özet: Bu araştırmanın amacı, Web of Science veri tabanında, eğitim araştırmaları kategorisinde yer alan “dinleme” üzerine yayımlanmış akademik çalışmaların bibliyometrik analizini gerçekleştirmektir. Web of Knowledge Web sayfasında tüm WoS veri tabanlarında “listening” anahtar kelimesi kullanılarak araştırma başlıklarında arama yapılmıştır. Çalışma bütüncül bir yoruma ulaşılabilmek amacıyla veri tabanında ulaşılabilen en eski tarihten başlatılarak 1973-2021 yılları arasındaki 48 yıllık zaman dilimini kapsayacak şekilde gerçekleştirilmiştir. Arama sonucunda 7664 akademik çalışmaya ait bibliyometrik veri, çalışmanın veri seti olarak kullanılmıştır. Çalışmada veri analizi tekniği olarak bibliyometrik analiz kullanılmıştır. Çalışma kapsamında incelenen akademik yayınların araştırma konuları ve yönelimleri yayınlardaki anahtar kelimeler üzerinden görsel olarak haritalandırılmıştır. Bu doğrultuda WordArt çevrimiçi kelime bulutu yazılımı tercih edilmiştir. Dinleme ile ilgili 7664 akademik çalışmanın anahtar kelimelerinin sosyal ağ analizi bibliyometrik analiz araçlarından VOSviewer (Version 1.6.16) paket programı aracılığıyla görselleştirilmiştir. Yapılan analizler sonucunda WoS veri tabanında dinleme ilgili en çok yayın yapılan yıl 2018 yılıdır. Alanda en çok İngilizce yayın yapılmış ve yayın türü olarak da en çok makale türü tespit edilmiştir. Dinleme ile ilgili olarak yayın yapan yazarların çalıştığı kurum olarak ilk sırada Kaliforniya Eyalet Üniversitesi Sistemi yer almaktadır. Dinleme ile ilgili en çok yayın Taylor & Francis’de yapılmıştır. En çok yayın yapılan ülke ve en çok iş birliği ağına sahip ülke ABD’dir. Dinleme ile ilgili yapılan bilimsel yayınlarda en çok dinleme, dinlediğini anlama, eğitim, yüksek öğretim, iletişim, motivasyon, değerlendirme gibi kavramların kullanıldığı tespit edilmiştir. Dinleme üzerine yayımlanan çalışmalarda en çok atıfı alan kaynağın, Gary Buck tarafından 2001 yılında yayımlanan “An overview of listening comprehension." isimli çalışma olduğu belirlenmiştir. Çalışmanın alandaki araştırmacılara geniş bir çerçeve çizdiği ve alana katkı sunacağı düşünülmektedir.
Yazar isimleri: ['Nuray KAYADİBİ']
Yayın Yılı: 3 Ağustos 2022
Dergi ismi: Türkiye Sosyal Araştırmalar Dergisi
Yayın sayfa url: https://dergipark.org.tr/tr/pub/tsadergisi/issue/71638/1071064
Yayın pdf linki: https://dergipark.org.tr/tr/download/article-file/2244196
