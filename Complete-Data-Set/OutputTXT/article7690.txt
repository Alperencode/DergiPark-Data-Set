Makale Başlığı: Farklı Alan Mezunu Öğrencilerin Eğitim Yönetimi ve Denetimi Doktora Programı Süreçlerini Değerlendirmeleri ve Covid-19 Pandemisinin Programa Uyum Süreçlerine Etkisi
Özet: Bu araştırmada amaç lisans ve yüksek lisans eğitimini eğitim yönetimi dışında farklı alanlarda tamamlamış kişilerin doktora eğitimlerinde eğitim yönetimi ve denetimi programını tercih etmelerindeki sebepleri, derslerde yaşadıkları zorlukları, bu zorluklarla başa çıkabilme yollarını ve programa uyum sağlama süreçlerine covid 19 pandemisinin etkisini tespit edebilmektir. Araştırma nitel araştırma yöntemine göre tasarlanmıştır. Araştırmanın çalışma grubunu Kuzey Kıbrıs Türk Cumhuriyeti’nde özel bir üniversitede 2019-2020 eğitim öğretim yılında eğitim yönetimi ve denetimi doktora programına başlamış ve halen bu programda devam eden 8 öğrenci oluşturmaktadır. Veri toplama aracı olarak yapılandırılmış görüşme formu kullanılmıştır. Veri analizinde içerik analizi yöntemi kullanılmıştır. Görüşme formlarına verilen cevaplardan ortak kodlar ve temalar oluşturulmuştur. Araştırma sonunda farklı alan mezunlarının eğitim yönetimi ve denetimi doktora programını eğitimin geniş kapsamından ötürü istekli olarak tercih ettikleri veya mevcut iş ve eğitim olanakları gibi şartlardan dolayı zorunlu tercih ettikleri görülürken doktora eğitimleri sırasında da farklı alan mezunu olmaları kaynaklı eğitimle ilgili alt yapılarının olmaması ve iş hayatı ile öğrenciliği birlikte yürütmekle ilgili sorunlar yaşadıkları tespit edilmiştir. Ayrıca covid 19 pandemisinin de doktora sürecine bazı avantaj ve dejavantajlar getirdiği sonucuna varılmıştır.
Yazar isimleri: ['Selda KALYONCU DEMİR']
Yayın Yılı: 25 Eylül 2022
Dergi ismi: International Journal of Management and Administration
Yayın sayfa url: https://dergipark.org.tr/tr/pub/ijma/issue/70369/1006015
Yayın pdf linki: https://dergipark.org.tr/tr/download/article-file/2014786
