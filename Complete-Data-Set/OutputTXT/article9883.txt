Makale Başlığı: AWARENESS, PERCEPTION, ATTITUDE AND EXPECTATIONS OF UNIVERSITY STUDENTS TOWARDS HALAL FOOD
Özet: Araştırmanın ana amacı, tüketicilerin helal gıda konusundaki farkındalıklarının, algılamalarının, tutumlarının ve beklentilerinin ortaya çıkarılmasıdır. Araştırmada veri toplama yöntemlerinden anket kullanılmıştır. Örneklem toplama metodu olarak tesadüfi olmayan örnekleme yöntemlerinden kartopu örnekleme yöntemi kullanılmıştır. Söz konusu anket üniversite öğrencilerine facebook ve instagram gibi sosyal medya mecraları üzerinden gönderilmiş, anketi cevaplamaları ve arkadaşlarına da dağıtmaları istenmiştir. Elde edilen sonuçlara göre, üniversite öğrencileri helal gıdayı; “içeriğinde haram hiçbir madde olmayan”, “domuz ve türevlerini içermeyen”, “İslami şartlara göre kesilen hayvan”, “haram olmayan”, “alın teri, helal kazanç” vb. olarak tanımlamaktadırlar. Helal gıda konusunda tüketicilerin en çok önem verdiği ve en çok güvendiği bilgi kaynağı ise, “gıda uzmanları” dır. İkinci olarak en çok güvenilen kaynak ise, “Dinî hassasiyeti olan kişiler” ve üçüncü olarak en çok güvenilen kaynak ise, “ilahiyatçılar” dır.
Yazar isimleri: ['Bekir ÖZKAN']
Yayın Yılı: 29 Haziran 2022
Dergi ismi: Kafkas Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/kauiibf/issue/70698/1056603
Yayın pdf linki: https://dergipark.org.tr/tr/download/article-file/2187302
