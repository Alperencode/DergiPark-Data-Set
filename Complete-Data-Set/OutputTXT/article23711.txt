Makale Başlığı: SİYASİ  KIRILMANIN EŞİĞİNDE KUZEY MAKEDONYA
Özet: Pandemi süreci ile başlayan kaotik atmosferin ekonomik krize evrilme süreci Kuzey Makedonya’da etkisini artırarak devam ettirmektedir. İçinde barındırdığı nüfus açısından oldukça kozmopolit bir yapıya sahip olan Kuzey Makedonya’daki yönetim krizi, etnik ve siyasi kutuplaşmanın ivme kazanmasında önemli rol oynamaktadır. Bu durum, Ukrayna Krizi’nin yaratmış olduğu güvenlik endişeleri ile birleştiğinde Kuzey Makedonya’daki siyasi ittifaklar ülke yönetiminde söz sahibi olmak adına bölgesel ve küresel aktörlerle olan ilişkileri üzerinden bir vekalet siyaseti izlemektedirler. Böylece küresel çapta meydana gelen kutuplaşma Kuzey Makedonya iç siyasetine taşınmaktadır. Ukrayna Krizi ile bölgede yeniden hayat bulan Soğuk Savaş pratiği siyasi ittifakların manevra alanlarını daraltmakla birlikte ülke siyasetini çözümsüzlüğe sürüklemektedir. Kuzey Makedonya’nın Avrupa Birliği üyelik sürecindeki belirsizlik mevcut iktidarı hem iç hem de dış kamuoyunda zor duruma sokmaktadır. Yapılan son yerel seçimlerde başta başkent Üsküp olmak üzere büyükşehirlerin önemli bir kısmını muhalefetin kazanmasıyla gözler Makedon İç Devrimci Örgütü - Makedonya'nın Ulusal Birliği Demokratik Partisi (VMRO-DPMNE)’ne çevrildi. Yapılan kamuoyu yoklamalarında oylarının artması ve iktidardaki Makedonya Sosyal Demokrat Birliği (SDSM)’nin önünde gözükmesiyle muhalefetin erken seçim çağrıları ve sokak protestoları ivme kazandı. Ukrayna Krizi’nin Balkan ülkelerindeki siyasi dengelere olan etkisi Kuzey Makedonya üzerinde incelendi. Bu çerçevede yaptığımız çalışmada Kuzey Makedonya siyasetindeki değişim potansiyelini ve muhalefetin mevcut durumunu analiz edildi.
Yazar isimleri: ['Çağdaş DUMAN']
Yayın Yılı: 30 Eylül 2022
Dergi ismi: SDE Akademi Dergisi
Yayın sayfa url: https://dergipark.org.tr/tr/pub/sde/issue/72885/1141730
Yayın pdf linki: https://dergipark.org.tr/tr/download/article-file/2530158
