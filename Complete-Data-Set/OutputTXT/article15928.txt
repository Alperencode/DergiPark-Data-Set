Makale Başlığı: Bisiklette Yüksek Verimde Güç Aktarımı İçin Uygulanan Bike Fit Uygulamasının İncelenmesi: Sistematik Derleme
Özet: Bu çalışma, farklı kullanım amaçlarına yönelik olarak üretilmiş olan bisikletlerin optimizasyon unsurlarını belirleme amacıyla yapılmıştır. Dünyada bisiklet sporunda optimizasyonun sağlanmasında kullanılan ve gelişen bir yöntem olan “bike fit”, bisiklet kullanıcılarının bisiklete uyum yönünden ihtiyaçlarına karşılık verebilme temeline dayanmaktadır. Aynı zamanda, kullanıcının kendisine en uygun bisikleti seçmiş olsa dahi, bisikletteki bazı parametrelerin kendisine uygun olmaması durumunda kullanıcılarda verim düşüklüğü, konfor eksikliği, sakatlıkların önüne geçilebilmesi gibi durumları rasyonel olarak açıklayabilmektir. Bu doğrultuda bike fit kullanıcının bisiklet üzerindeki duruş pozisyonunu optimize ederek bisiklete uyumunu artırılması temel alınmaktadır. Bu doğrultuda PubMed, Google Scholar, Science Direct veri tabanlarında ‘Bike Fit’, ‘Bisiklette Güç Aktarımı’ ve ‘Bisiklette Optimizasyon’ ve benzeri anahtar kelimeleri kullanılarak literatür incelemesi yapılmıştır. Konuyla ilgili 2002 ile 2021 tarihleri arasında yayınlanmış olan 55 çalışma amaca yönelik olarak incelenmiştir. Araştırmaya dahil edilme kriterlerine uygun toplam 20 yayın çalışma kapsamına alınmıştır. Araştırmada sonuç olarak; bisiklet üzerindeki konfor, sportif performans ve sakatlıkların önüne geçilebilmesi açısından bike fit uygulamalarının sporcu ve bisiklet kullanıcısı için gerekli bir uygulama olduğu tespit edilmiştir.
Yazar isimleri: ['Onur ÖZTÜRK', 'Enver DÖŞYILMAZ', 'Davut ATILGAN']
Yayın Yılı: 1 Kasım 2022
Dergi ismi: Türk Spor Bilimleri Dergisi
Yayın sayfa url: https://dergipark.org.tr/tr/pub/tsbd/issue/73310/1085837
Yayın pdf linki: https://dergipark.org.tr/tr/download/article-file/2301976
