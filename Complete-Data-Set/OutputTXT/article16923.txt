Makale Başlığı: Farklı Katkı Malzemeleri Kullanılarak Üretilen Yüksek Performanslı Betonların Elektrik Direnç Özelliklerinin Deneysel Olarak İncelenmesi
Özet: Standart beton doğası gereği elektrik iletkenliği olmayan, yalıtkan olarak kabul edilebilecek kadar elektrik direnci yüksek olan bir yapı malzemesidir. Ancak betonun elektrik direncinin düşürülmesi ve elektrik iletken hale getirilmesinin farklı uygulama alanlarında çok büyük olanaklar sağlayacağı ve bu özellik değişiminin beton malzemesinin kullanıldığı farklı uygulama alanlarında önemli avantajlar sağlayabilecek bir değişim olduğu son 10 yılda bu konuda yapılan araştırmalar ile ortaya konulmuştur. Literatür incelendiğinde betonun elektrik direncinin azaltılarak elektriği iletmesinin sağlanmasının uygulama alanları arasında don çözülmesine karşı kullanılabilecek beton yol kaplamaları, elektromanyetik dalga yayılımını engellemek amacıyla üretilen sağır oda uygulamaları, yapısal sağlık takibi uygulamalarında kullanılabilecek kendi üzerindeki deformasyon değişimini elektriksel direnç değişimine göre tespit edilebilecek kendiliğinden deformasyon değişimi ifade edilebilen özel betonlar olarak sayılabilir. Bu tür uygulamaların hepsinin gerçekleştirilebilmesi için yapılması gereken temel şey betonun elektrik direnç özelliklerini değiştirerek betonun elektrik iletebilen bir malzeme haline getirilmesidir. Bu çalışma kapsamında betonun elektriksel direnç özelliklerinin değiştirilmesi için kullanılabilecek bir karışım kompozisyonunun oluşturulması ile ilgili bir çalışma yapılmıştır. Çalışma kapsamında 3 farklı katkı kullanılarak hazırlanan 25025030 mm boyutlarında beton plak deney elemanlarının üretilmesinden sonra elektriksel direnç özellikleri ölçülerek hangi türde karışımın ve lif katkısının betonun elektriksel direnç özelliklerini en iyi şekilde düşürdüğü ve betonun elektrik iletimini artırdığı deneysel olarak araştırılmıştır.
Yazar isimleri: ['Cagatay BELGİN']
Yayın Yılı: 31 Temmuz 2022
Dergi ismi: Uluslararası Mühendislik Araştırma ve Geliştirme Dergisi
Yayın sayfa url: https://dergipark.org.tr/tr/pub/umagd/issue/71387/1099064
Yayın pdf linki: https://dergipark.org.tr/tr/download/article-file/2355862
