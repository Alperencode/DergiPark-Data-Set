Makale Başlığı: Book Review: Single Case Research Methodology Applications in Special Education and Behavioral Sciences
Özet: Tek denekli araştırma yöntemleri, bir araştırma yöntemi olarak ortaya atıldığı günden bugüne farklı alanlardaki araştırmacıların ilgisini çekmiş ve pek çok uygulamalı araştırmada bilimsel yöntem olarak kullanılmıştır. Tek denekli araştırma yöntemlerine olan bu ilgi, diğer araştırma yöntemlerinin sınırlılıklarını ortadan kaldırması, güçlü deneysel kontrol ile değişkenler arasındaki işlevsel ilişkiyi gözlenebilir ve ölçülebilir şekilde ortaya koyması ve bu araştırmalar sayesinde uygulamaların kanıta-dayalı olarak sunulmasındaki etkisi nedeniyle artarak devam etmektedir. Üzerine yazılan ilk kitaptan bu yana geçen 60 yıllık sürede, farklı tasarımları ile bilimsel araştırmalar yürütülmüş, araştırmaların yürütülmesine rehberlik edecek farklı alanlara özgü yeni kitaplar yazılmış, yazılanlar ise zamanın gerekliliklerine göre güncellenmeye devam etmiştir. Bu çalışmada da özel eğitim ve davranış bilimleri alanlarında çalışan uzmanlara yönelik yazılmış “Single Case Research Methodology: Applications in Special Education and Behavioral Sciences” kitabının, üçüncü basımı incelenmiştir. On dört bölüm ve 437 sayfadan oluşan kitapta; okuyucu için tek denekli araştırmalar konusunda temel düzeyden ileri düzeye bilgiler, uygulama kılavuzları, örnek araştırmalar, örnek uygulama basamakları ve uygulamalı çalışmalara yer verilmiştir. Kitap, tek denekli araştırma yürütmek isteyen ve konu hakkında farklı kaynaklara gereksinim duyan araştırmacılara, araştırmacıların yetiştirilmesinde rol alan öğretim elemanlarına kaynak olarak önerilebilir.
Yazar isimleri: ['Volkan ŞAHİN']
Yayın Yılı: 30 Mart 2022
Dergi ismi: Turkish Journal of Special Education Research and Practice
Yayın sayfa url: https://dergipark.org.tr/tr/pub/trsped/issue/69897/1032433
Yayın pdf linki: https://dergipark.org.tr/tr/download/article-file/2115186
