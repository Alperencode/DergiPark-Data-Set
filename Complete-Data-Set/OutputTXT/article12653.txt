Makale Başlığı: Ulusal Literatür Kapsamında Engelsiz Turizm Konulu Makalelerin Bibliyometrik Analizi
Özet: Engelsiz turizm gelişmekte olan ve turizm literatüründe gün geçtikçe daha fazla çalışılmaya başlanılan bir turizm türüdür. Engellilerin yaşamın her alanında olduğu gibi turizm faaliyetlerine de aktif olarak katılımlarının sağlanması, diğer sağlıklı bireyler ile eşit haklara sahip olması gerekmektedir. Bu bağlamda gerçekleştirilen çalışma ile 2012-2021 yılları arasında yayınlanan engelsiz turizm üzerine yapılmış makalelerin yazar/yazarlar, yazar sayısı, unvanlara göre dağılımları, makalelerin sayfa sayısı, anahtar kelimeleri ve sonuçları kullanılarak bibliyometrik analizle incelenmesi amaçlanmıştır. Araştırmada ulusal literatür kapsamında YÖK Akademik ve Google Scholar veri tabanlarından “engelli turizm”, “engelsiz turizm”, “erişilebilir turizm”, “ulaşılabilir turizm”, “herkes için turizm” anahtar kelimeleri taranmış toplamda 58 makaleye ulaşılmıştır. Araştırmada değerlendirilen makalelerin çoğunlukla “engelli turizm pazarı”, “engelli turizm potansiyeli”, “hizmet kalitesi”, “engelli bireylerin memnuniyeti”, “mevcut sorunların analizi” üzerinde yoğunlaşmış olduğu tespit edilmiştir. Engelsiz turizm çalışmaları incelendiğinde; yazılan makalelerin çoğunluğunun Dr. Öğr. Üyesi unvanına sahip akademisyenler (25 kişi) tarafından gerçekleştirilmiş olduğu tespit edilmiştir. Yıllara göre dağılımları incelendiğinde; 2012 yılında 1 adet, 2013 yılında 1 adet, 2014 yılında 6 adet, 2015 yılında 8 adet, 2016 yıllarında 8 adet, 2017 yıllında 7 adet, 2018 yılında 12 adet, 2019 yılında 4 adet, 2020 yılında 9 adet ve 2021 yılında 2 adet makale çalışması yapılmış olduğu belirlenmiştir.
Yazar isimleri: ['Hatice ARMAN', 'Gülay BULGAN']
Yayın Yılı: 30 Kasım 2022
Dergi ismi: Ordu Üniversitesi Sosyal Bilimler Enstitüsü Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/odusobiad/issue/73138/1092688
Yayın pdf linki: https://dergipark.org.tr/tr/download/article-file/2329805
