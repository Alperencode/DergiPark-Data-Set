Makale Başlığı: Otel İşletmelerinin Halkla İlişkiler Faaliyetleri Üzerine Bir Araştırma
Özet: Bu araştırmanın amacı otel işletmelerinde halkla ilişkiler faaliyetlerinin ne derecede uygulandığının belirlenmesidir. Araştırmada Kuzey Ege Bölgesi ve Güneydoğu Anadolu Bölgesi’ndeki 16 adet otel işletmesinin halkla ilişkiler faaliyetlerinden sorumlu olan departman yöneticileriyle yüz yüze görüşme gerçekleştirilmiştir. Yapılandırılmış olarak tasarlanan görüşme formu 15 Kasım 2021- 15 Ocak 2022 tarihleri arasında uygulanmıştır. Elde edilen bulgular içerik analizine tabi tutulmuştur. Araştırma sonucunda Güneydoğu Anadolu Bölgesi’ndeki otel işletmelerinin ağırlıklı olarak basına yazı yazma, reklam verme gibi halkla ilişkiler faaliyetlerine katıldıkları, Kuzey Ege Bölgesi’ndeki otel işletmelerinin ise haber niteliği taşıyan faaliyetlerde bulundukları belirlenmiştir. Tüm katılımcıların turizm fuarlarına katıldıkları, kongre, konferans, sergi, konser, festival gibi etkinliklere çok fazla ilgi göstermedikleri, sponsorluk faaliyetlerinde ve kurumsal sosyal sorumluluk uygulamalarında bulunmadıkları araştırmada elde edilen bir diğer bulgudur. Katılımcıların kurum içi iletişime önem verdikleri, kriz dönemlerinde süreci sağlıklı yürütme çabasında oldukları sonucuna ulaşılmıştır.
Yazar isimleri: ['Neslihan KAN SÖNMEZ', 'Çiğdem ÖZKAN']
Yayın Yılı: 27 Haziran 2022
Dergi ismi: Karamanoğlu Mehmetbey Üniversitesi Sosyal Ve Ekonomik Araştırmalar Dergisi
Yayın sayfa url: https://dergipark.org.tr/tr/pub/kmusekad/issue/70427/1065219
Yayın pdf linki: https://dergipark.org.tr/tr/download/article-file/2221296
