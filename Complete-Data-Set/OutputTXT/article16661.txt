Makale Başlığı: PANOPTİKON UYGULAMALARININ SANAL KAYTARMA DAVRANIŞI ÜZERİNDEKİ ETKİSİ / The Effect Of Panopticon Applications On Cyberloafing Behavior
Özet: Bu çalışmanın amacı iş yerindeki panoptikon uygulamalarının çalışanların sanal kaytarma davranışı üzerindeki etkisini incelemektir. Bu amaç doğrultusunda nicel bir araştırma yapılmıştır. Araştırmanın ana kütlesini Bitlis Eren Üniversitesi’nde görev yapan akademik ve idari personel oluşturmaktadır. Rassal örnekleme ile araştırmaya katılan 303 akademik ve idari personel örneklemi oluşturmaktadır. Anket yöntemi ile elde edilen veriler SPSS 25 ve Amos 23 programları ile ilk olarak güvenirlik ve geçerlilik yönünden analiz edilmiştir. Daha sonra açımlayıcı ve doğrulayıcı faktör analizleri ile değişkenlerin bileşen yapıları tespit edilmiştir. Literatür taraması sonucunda oluşturulan hipotezleri test etmek amacıyla regresyon analizi yapılmıştır. Analiz sonuçlarına göre; izlenme bilgisi ve negatif panoptikonun önemli sanal kaytarma davranışı üzerinde anlamlı etkiye sahip olduğu görülmüştür. Ayrıca negatif panoptikonun önemsiz sanal kaytarma davranışı üzerinde de anlamlı etkisi olduğu görülmüştür. Araştırma bulgularına göre; çalışanların panoptikona ilişkin bilgilere sahip olmasına ve gözetimden rahatsızlık duymasına rağmen sanal kaytarma davranışlarına devam ettiği söylenebilir.
Yazar isimleri: ['Metin IŞIK', 'Kübra Nur BİLEN']
Yayın Yılı: 10 Ekim 2022
Dergi ismi: Uluslararası Ekonomi İşletme ve Politika Dergisi
Yayın sayfa url: https://dergipark.org.tr/tr/pub/ueip/issue/72701/1132329
Yayın pdf linki: https://dergipark.org.tr/tr/download/article-file/2493070
