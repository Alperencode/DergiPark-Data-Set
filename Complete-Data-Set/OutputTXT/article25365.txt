Makale Başlığı: PNÖMONİK TIP ADENOKARSİNOM: HER İKİ AKCİĞERDE HAVA BRONKOGRAMLARI İÇEREN KONSOLİDE ALANLAR
Özet: Radyolojik olarak pulmoner adenokarsinoma  sıklıkla soliter nodül şeklinde ortaya çıkar. Bununla  birlikte pnömoniden ayırt edilemeyen sıklıkla hava  bronkogramları ile birlikte yama tarzında, lober  veya multilober infiltrasyon şeklinde de görülebilir.  Pnömonik tip adenokarsinoma radyolojik ve klinik  olarak sadece pnömoniye benzemez, aynı  zamanda hipersensivite pnömonileri, bronşiolitis  obliterans ve çeşitli vasküler hastalıklar gibi  enfeksiyöz olmayan inflamatuar proçeslere de  benzeyebilir. Ateş ve lokositozun yokluğu  enfeksiyöz pnömonin tanısı hakkında şüphe  uyandırmalıdır. Ampirik antibyotik tedavisi ve  klinik bulguların yeniden değerlendirilmesi kabul  edilir bir yaklaşımdır. Multilobar konsolidasyonlar  değişmediğinde veya progrese olduğunda  adenokarsinoma akılda tutulmalıdır. Bununla  birlikte biyopsi veya sitolojik inceleme diğer  etyolojileri ekarte etmekte ve malignite tanısını  koymakta tek yoldur. Bundan dolayı perkutan  transtorasik biyopsi veya pulmoner wedge  rezeksiyon antibyotik tedavisine cevap vermeyen  hastalarda düşünülmelidir. Bu yazıda pnömonik tip  adenkarsinom olgularına dikkat çekmek amacıyla  adenokarsinomanın yeni sınıflaması ve radyolojik  formları, olgularımız ve literatür eşliğinde sunuldu.ı
Yazar isimleri: []
Yayın Yılı: 1 Aralık 2017
Dergi ismi: İzmir Göğüs Hastanesi Dergisi
Yayın sayfa url: https://dergipark.org.tr/tr/pub/ighd/issue/43153/523354
Yayın pdf linki: https://dergipark.org.tr/tr/download/article-file/643225
