Makale Başlığı: Montessori Yaklaşımı Temelli STEM Etkinliklerinin Okul Öncesi Öğretmen Adaylarının Yaşam Boyu Öğrenmeleri Üzerindeki Etkisi
Özet: Araştırma, Montessori yaklaşımı temelli STEM etkinliklerinin; okul öncesi öğretmen adaylarının yaşam boyu öğrenme eğilimleri üzerinde bir etkisi olup olmadığını incelemek amacıyla yapılmıştır. Araştırmada karma yöntem kullanılmıştır. Araştırmanın katılımcılarını Doğu Anadolu’ nun orta ölçekli bir ilindeki devlet üniversitesinin Eğitim Fakültesi Okul Öncesi Eğitimi Programında öğrenim gören 53 öğretmen adayı oluşturmuştur. Araştırmada öğretmen adaylarının yaşam boyu öğrenme eğilimlerindeki değişimi belirlemek amacıyla tek grup öntest sontest deseni oluşturulmuştur. Araştırmada nicel verilerin elde edilmesinde Yaşam Boyu Öğrenme Eğilimi ölçeği ve Yarı Yapılandırılmış Mülakat Formu kullanılmıştır. Nicel verileri desteklemek amacıyla toplanan nitel veriler açık uçlu yarı yapılandırılmış görüşme formu aracılığıyla toplanmıştır. Araştırma süresince toplamda 14 hafta boyunca haftada 2 ders saati olmak üzere adaylara Montessori yaklaşım temelli STEM eğitimleri verilmiştir.  Araştırmada elde edilen nicel verilerin analizi istatistiksel yöntemler ile nitel verilerin analizi ise içerik analizi ile yapılmıştır. Araştırma sonucunda yaşam boyu öğrenme eğilimlerinin öntest ve sontest puanları arasında, son test lehine anlamlı bir farklılık olduğu ve yapılan nitel analiz sonuçlarının da nicel sonuçları desteklediği gözlenmiştir.
Yazar isimleri: ['Zehra ÇAKIR', 'Sema ALTUN YALÇIN']
Yayın Yılı: 1 Eylül 2022
Dergi ismi: Pamukkale Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/pauefd/issue/72199/1022966
Yayın pdf linki: https://dergipark.org.tr/tr/download/article-file/2079053
