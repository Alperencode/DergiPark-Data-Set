Makale Başlığı: Sağ Abomazum Deplasmanı ve Travmatik Retiküloperitonitisli Bir İnekte Klinik ve Ultrasonografik Muayene Bulguları
Özet: Bu çalışmada, sağ abomazum deplasmanlı ve travmatik retiküloperitonitisli beş yaşlı süt sığırında klinik, ultrasonografik ve laparotomi muayene sonuçları sunulmaktadır. Yakın zamanda doğum yapmış beş yaşındaki Holstein inek, depresyon, iştahsızlık, kabızlık, sırtta kamburluk ve şişkinlik anamnezi ile veteriner eğitim hastanesine getirildi. Anamnez, klinik ve ultrasonografik muayene sonuçlarına dayanarak, TRP ve RDA'nın geçici teşhisi yapıldı ve inek ameliyata alındı. Klinik muayeneyi takiben, ultrasonografik incelemede, retikulum ile rumenin ön dorsal kör kesesi arasında hiperekojenik fibrin birikintileri ve anekojenik sıvı keseleri tespit edildi. Deplase olmuş abomazumun hipoekojenik olduğu, ventralde sıvı ve daha dorsalde gaz kesesine sahip olduğu belirlendi. Retikulumun batmış ve serbest yabancı cisimleri çıkarıldı ve abomazopeksi operasyonu yapıldı. Operasyondan sonraki gün ineğin iştahının açıldığı ve sonraki günlerde durumunun giderek normalleştiği bilgisi alındı. Ultrasonografinin klinik muayene ile birlikte eşzamanlı gözlenen sağ abomazum deplasmanı ve travmatik retiküloperitonitisi değerlendirmede yararlı bir yardımcı araç olduğu sonucuna varıldı.
Yazar isimleri: ['Ersoy BAYDAR', 'Ali Said DURMUŞ']
Yayın Yılı: 4 Ekim 2022
Dergi ismi: Balıkesir Sağlık Bilimleri Dergisi
Yayın sayfa url: https://dergipark.org.tr/tr/pub/balikesirsbd/issue/72912/1146243
Yayın pdf linki: https://dergipark.org.tr/tr/download/article-file/2548313
