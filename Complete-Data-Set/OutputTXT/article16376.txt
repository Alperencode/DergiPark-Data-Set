Makale Başlığı: MEHMET ÂKİF’İN SANAT VE ESTETİK ANLAYIŞI
Özet: Mehmet Âkif, hayatı ile eserini birleştiren bir şahsiyettir. Şahsiyet, aynı zamanda kendinde ulvî değerleri toplayan ve her konuda insanlığa örnek olan bir kişiliktir. O, dönemlere ve topluma göre değişmez. Muhiti kendisine uydurur ve toplumun öncüsü olur. Âkif, eserleriyle değerler yaratır ve bu değerleri içselleştirir. Samimidir, gördüklerini ve yaşadıklarını anlatır. Âkif, kendi misyonunu her zaman ve her yerde hakikati ifade etmek olarak görür.	O, birçok meziyete sahip olan bilinçli bir Türk aydınıdır. Âkif, eserlerinde bilim, sanat ve dini bir bütünlük içinde değerlendirir. Hem Doğu hem de Batı kültür ve medeniyetini iyi bilen Âkif, resim ve musikiye büyük bir önem verir. Çocuklarına resim dersi aldırır. Bizde resmin uzun süre yasaklanmasını eleştirir. Ayrıca kendisi Türk ve Batı musikisiyle de yakından ilgilenir. 	Mehmet Âkif göre insan olmanın en önemli niteliği ahlaklı olmaktır. O, bu nedenle karakterinden ve prensiplerinden taviz vermez. Şaşaadan kaçar ve kibrin esiri olmaz. Bu çalışmada, Âkif’in sanat ve estetik anlayışı bütüncül bir bakış açısıyla değerlendirilmeye çalışıldı ve onun farklı özellikleri üzerinde duruldu.
Yazar isimleri: ['Sefa YÜCE']
Yayın Yılı: 14 Kasım 2022
Dergi ismi: Türkoloji Dergisi
Yayın sayfa url: https://dergipark.org.tr/tr/pub/turkoloji/issue/73415/1116429
Yayın pdf linki: https://dergipark.org.tr/tr/download/article-file/2426821
