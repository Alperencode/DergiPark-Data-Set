Makale Başlığı: Atrofik Posterior Mandibulanin İnferior Alveolar Sinir Repozisyonunu Takiben İmplant Yerleştirilmesi: Olgu Sunumu
Özet: Giriş: Dental implantlar, posterior mandibulada da diş eksikliğini gidermek için kullanılmaktadırlar. Bazı durumlarda diş kaybını takiben ciddi seviyede kemik rezorpsiyonu oluşmakta ve inferior alveolar sinire zarar vermeksizin implantların yerleştirilmesi olanaksızlaşmaktadır. Bu gibi durumlarda yeterli kret yüksekliği elde etmek amacıyla onley kemik greftleme yapılması dışında, diğer bir seçenek ise inferior alveolar sinirin, lateralizasyon veya transpozisyon tekniği kullanılarak kanalından lateral olarak uzaklaştırılmasıdır. Bu olgu sunumunda, sinir repozisyon esnasında immediat implant yerleştirilmesinin ardından inferior alveolar sinir fonksiyonunun kısa dönem prognozunu değerlendiriyoruz.Olgu: 36 yaşındaki herhangi bir sistemik rahatsızlığı olmayan kadın hastanın klinik ve radyografik incelemelerinden sonra posterior mandibulada çift taraflı rezorbsiyona bağlı istenilen uzunlukta bir implantın kullanımına engel teşkil edecek şekilde alveolar kret ile inferior alveolar sinir arası mesafe yetersiz bulunmuştur. Operasyon sonrası olabilecek olası duyu değişiklikleri hakkında hasta bilgilendirildi. Retromolar padden kanin bölgesine uzanan krestal insizyonu takiben dikey rahatlatıcı insizyonlar yapıldı. Mukoperiosteal flep kaldırıldı ve mental foramen ile nörovasküler demetin dikkatli şekilde açığa çıkması sağlandı. Mental foramenin distalinden 5-7 mm uzunluğunda dikey bir osteotomi hattı elde edildi. Posteriorda bulunan dikey osteotomi de 2. molar hizasında yaklaşık olarak 15 mm geriden yapıldı. Yapılan tüm osteotomi kesilerinin sadece dış kortikal tabakayı ve kısmi olarak kansellöz kemiği içine almasına dikkat edildi Kemik penceresinin mandibuladan ayrılmasını takiben lateralizasyon tekniğini uyguladığımız bu hastada Çekme kuvveti uyguladığımız N. alveolaris inferior da fazla gerilmeye sebebiyet vermeden geçici olarak sinir lateralde konumlanmış durumdayken implant kavitesi hazırlandı. Yerleştirilen İmplant yüzeyi üzerine açılan kemik penceresinin iç yüzeyinden elde edilen spongioz kemik partikülleri yerleştirildikten sonra 20x20mm boyutlarında kollagen membran ile örtüldü. İnferior alveolar sinir serbest bırakıldı ve serum fizyolojik içinde bekletilmiş olan kemik penceresinin yerine tekrar adaptasyonunun ardından 4,0 prolen sutur ile muko periostal lambo dikildi. Erken dönem görülen post-op parestezi %90 oranında azalarak post-op. 3. ay da hipoestezi şeklinde izlenmiştir.    Tartışma ve Sonuç: İleri derecede rezorbe posterior mandibulada nörovasküler demetin lingualine, üstüne, vestibülüne veya foramen mentalenin mesialine implant yerleştirilmesi komplike bir işlemdir, kapsamlı radyografik incelemeler gerektirir ve yüksek sinir travması riski taşır. İnferior alveolar sinir transpozisyonu daha az invaziv olmakla birlikte bu tekniğin arklar arasındaki mesafeyi düzeltmediği ve sinir demetine kalıcı hasar verme riskinin yüksek olduğu göz önünde bulundurulmalıdır.
Yazar isimleri: []
Yayın Yılı: 26 Ekim 2021
Dergi ismi: Journal of Meffert Implant Institute
Yayın sayfa url: https://dergipark.org.tr/tr/pub/jmii/issue/65528/1014823
Yayın pdf linki: https://dergipark.org.tr/tr/download/article-file/2046739
