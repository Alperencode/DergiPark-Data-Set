Makale Başlığı: Demodikozisli köpeklerde tedavi öncesi ve sonrasında davranış ve hematolojik parametrelerin karşılaştırılması
Özet: Bu çalışmanın amacı demodektik uyuz enfeksiyonu olan 12 adet köpekte tedavi öncesi ve sonrasında hematolojik verilerle birlikte davranış parametrelerinin karşılaştırılmasıdır. Yapılan parazitolojik muayene sonucunda köpeklerde demodex canis tespit edildi ve uygun tedavi protokolü planlandı. Köpeklerden tedavi öncesinde ve tedavi tamamlandıktan sonra kan örnekleri tekniğine uygun olarak sefalik venden EDTA’lı vakumlu tüplere alındı ve tam kan sayımı yapıldı. Çalışmada tedavi öncesi ve tedavi sonrası davranış parametreleri video kamara kayıt sistemi ile elde edildi. WBC,  Mon (%), Neu (%), MCHC ve Eos (%) değerlerinde tedavi sonrasında tedavi öncesine göre daha düşük, Lenf (%), RBC, Hb, MCV, MCH değerleri ise tedavi sonrasında tedavi öncesine göre daha yüksek tespit edildi ve değerler arasındaki fark istatistiksel olarak anlamlı bulundu (P<0.01). Her bir stres davranış parametresi tedavi sonrasında tedavi öncesine göre daha az sayıda köpekte gözlemlendi. Bu çalışma demodektik uyuz enfekiyonu olan köpeklerde kan ve stres davranış parametrelerinin birlikte incelenmesi yönüyle literatürde önemli bir yere sahip olacaktır.
Yazar isimleri: ['Mustafa KOÇKAYA']
Yayın Yılı: 15 Haziran 2022
Dergi ismi: Veteriner Hekimler Derneği Dergisi
Yayın sayfa url: https://dergipark.org.tr/tr/pub/vetheder/issue/70256/1006457
Yayın pdf linki: https://dergipark.org.tr/tr/download/article-file/2016429
