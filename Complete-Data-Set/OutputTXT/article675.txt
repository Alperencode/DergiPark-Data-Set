Makale Başlığı: GÜVENLİK BOYUTUYLA DOĞU AKDENİZ KRİZİ
Özet: Doğu Akdeniz nispeten küçük ve kapalı bir deniz olduğundan, sahildar devletler arasında Doğu Akdeniz’deki deniz alanlarının sınırlandırılması meselesi önemli bir sorun olarak ortaya çıkmıştır. Bu çalışmada da güvenlik kavramı üzerinden Doğu Akdeniz’deki deniz alanlarının sınırlandırılması meselesi irdelenmiş ve Doğu Akdeniz Krizi’nin perde arkasına ışık tutulmaya çalışılmıştır. Çalışmanın temel amacı Doğu Akdeniz’deki Türk-Yunan geriliminin sebeplerini ortaya koymak ve deniz yetki alanlarının sınırlandırılması meselesini uluslararası ilişkiler disiplini içerisinde ele almaktır. Bu minvalde çalışmada öncelikle, güvenlik kavramının hangi bağlamda çalışmaya katkı sağlayabileceği gösterilmiştir. Akabinde Doğu Akdeniz’deki Türk-Yunan geriliminin tarihsel arka planına değinilmiş ve bu gerilimin Doğu Akdeniz’deki deniz alanlarının sınırlandırılması meselesi ile ilişkisi ele alınmıştır. Çalışmada Doğu Akdeniz’deki deniz alanlarının sınırlandırılması meselesinde tarihsel sürecin yanı sıra küresel ve bölgesel güçler arasındaki jeopolitik rekabet, ontolojik güvenlik ve enerji güvenliği gibi hususların nasıl bir rol oynadığı ortaya koyulmuştur. Çalışmada son olarak ise Doğu Akdeniz’deki krizin çözümü adına neler yapılabileceğine dair tavsiye ve önerilere yer verilmiştir.
Yazar isimleri: ['Ramazan İZOL']
Yayın Yılı: 30 Ağustos 2022
Dergi ismi: Akademik Hassasiyetler
Yayın sayfa url: https://dergipark.org.tr/tr/pub/akademik-hassasiyetler/issue/72383/1113219
Yayın pdf linki: https://dergipark.org.tr/tr/download/article-file/2413759
