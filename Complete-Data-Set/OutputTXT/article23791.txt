Makale Başlığı: Engelli Kadınların Yaşadıkları Sorunları Pierre Bourdieu'nun Sosyal-Ekonomik-Kültürel Sermaye Terimleri Bağlamında Düşünmek
Özet: ÖzEngelli kadınların toplumsal hayat içerisinde yaşadıkları sorunlar, kendilerini gerçekleştirebilmelerinin önünde bariyer teşkil etmektedir. Bu durum bir anlamda engelli kadınların sosyalleşme süreçlerinde, ilişki ağlarında yani özel ve kamusal alanda rol ve statü elde edememelerine yol açmaktadır. Engelli kadınların sosyal hayatta karşılaştıkları sorunların tespit edilmesi sorunların ortadan kaldırılmasında ve farkındalık oluşturmak açısından önemlidir. Bu doğrultuda araştırmanın amacı Bourdieu’nun sosyal sermaye ve sosyal sermayenin dönüştürülmüş biçimi olan ekonomik ve kültürel sermaye terimleri bağlamında engelli kadınların yaşadıkları sorunları ortaya koymak, benlik algılarını ve kendilerini gerçekleştirebilmelerini desteklemektir. Araştırma fenomenoloji deseni ile şekillendirilmiştir. Bu çalışma aynı zamanda kuramsal arka plana sahiptir. Araştırmada Bourdieu’nun sosyal sermaye ve sosyal sermayenin dönüştürülmüş biçimi olan ekonomik ve kültürel sermaye terimleri ile temalar belirlenmiştir. Bu temalar doğrultusunda engelli kadınların hayatlarında birçok alana nasıl yön verdikleri tespit edilmiştir. Kartopu örneklem yöntemi ile 15 engelli kadına ulaşılarak görüşmeler gerçekleştirilmiştir. Araştırmanın verilerine yarı yapılandırılmış görüşme formu kullanılarak ulaşılmıştır. Görüşmeler sonucunda ulaşılan veriler arasında anlamlı ve tutarlı ilişkiler kurmak amacıyla MAXQDA programı kullanılmıştır. Sosyal-ekonomik-kültürel sermayeleri incelenen engelli kadınların toplumsal hayat içerisinde çeşitli sorunlar yaşadıkları saptanmıştır. Engelli kadınların yaşadıkları sorunları çözmede mikro-mezzo-makro anlamda sosyal sermayelerine yönelik işlevsel çalışmaların yapılması gerekmektedir.Anahtar Kelimeler: Engelli Kadınlar, Sosyal Sermaye, Kültürel Sermaye, Ekonomik Sermaye, Sosyal Sorunlar
Yazar isimleri: ['Özlem ŞAKAR']
Yayın Yılı: 30 Eylül 2022
Dergi ismi: Sosyal Sağlık Dergisi
Yayın sayfa url: https://dergipark.org.tr/tr/pub/sosyalsaglik/issue/72868/1145200
Yayın pdf linki: https://dergipark.org.tr/tr/download/article-file/2543887
