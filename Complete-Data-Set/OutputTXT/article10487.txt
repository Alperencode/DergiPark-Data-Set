Makale Başlığı: KIRIKKALE İLİNDE YETİŞEN BAZI TIBBİ BİTKİLERİN ANTİMİKROBİYAL ETKİLERİNİN İNCELENMESİ
Özet: Amaç: Bitkiler, kimyasal bileşiklerin doğal üreticileri olup birçoğu sağlığımızı korumak ve hastalıklarla savaşmak için kullanılıp, gıda veya bitkisel ilaçlar olarak pazarlanmaktadır. Çalışmamızda, Kırıkkale ilinde yetiştirilen 3 tıbbi bitki türünden Nigellla sativa (çörek otu), Cuminum cuminum (kimyon) ve Pimpinella anisum (anason)’un maserasyon ve soxlet yöntemleri kullanılarak polariteleri farklı olan 3 çözücü ile elde edilen 18 bitki özütünün iki Gram pozitif, iki Gram negatif ve bir maya türüne karşı disk difüzyon yöntemi ile antimikrobiyal etkisi araştırılması amaçlandı.Gereç ve Yöntemler: Kurutulan bitki örneklerinden, maserasyon ve soksalet yöntemleri kullanılarak hekzan, diklorometan ve metanol gibi farklı polaritelere sahip organik çözücüler ile bitki özütleri elde edilerek disk difüzyon yöntemi ile antimikrobiyal etkileri saptandı. Test edilen gruplar arasındaki farklar, tek yönlü varyans analizi (ANOVA) sonrası α=0.05 seviyesinde Tukey testi ile belirlendi.Bulgular: Üç farklı çözücü ile elde edilen 18 bitki özütünün, 11 tanesinin Gram-pozitif ve Gram-negatif bakteri türlerine antibakteriyel etki gösterdikleri saptandı. C. albicans’a karşı etki gözlenmemiştir. Bitkiler içinde Nigella sativa’nın (çörek otu) S. aureus’a karşı en yüksek etkiye sahip olduğu tesbit edildi.Sonuç: Kırıkkale coğrafyasında yetiştirilen bitkilerden farklı yöntem ve farklı çözücüler kullanılarak hazırlanan bitki özütlerinin antimikrobiyal aktiviteye sahip olduğu belirlendi. Bu bitkiler sentezlenecek olan kemoterapötiklere kaynak olabilir.
Yazar isimleri: ['Eftal BÖKE', 'Birgül KAÇMAZ', 'Ümit YIRTICI', 'Aysun ERGENE']
Yayın Yılı: 31 Ağustos 2022
Dergi ismi: Kırıkkale Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/kutfd/issue/72091/1126682
Yayın pdf linki: https://dergipark.org.tr/tr/download/article-file/2469444
