Makale Başlığı: GÜZEL SANATLAR LİSELERİ  ÇALGI TOPLULUKLARI DERSİ 2016 ÖĞRETİM PROGRAMLARINA (BATI MÜZİĞİ-THM-TSM)  YÖNELİK İHTİYAÇ ANALİZİ
Özet: Milli Eğitim Bakanlığının 2016 yılında aldığı kararla Güzel Sanatlar Liselerinde Müzik, Türk Halk Müziği ve Türk Sanat Müziği olmak üzere üç program uygulanmaya başlanmıştır. Buna göre ders çizelgeleri yeniden belirlenmiş, 11 ve 12. sınıf düzeylerinde görülen "Çalgı Toplulukları" dersi Batı müziği, Türk Halk Müziği ve Türk Sanat Müziği programlarına göre yeniden düzenlenmiştir. Her üç türün çalgı toplulukları dersi öğretim programı incelendiğinde çok seslilik uygulamaları yapma hedefi göze çarpmış ve öğretim programlarının Batı müziği çalgılarıyla geleneksel çalgıların birlikte kullanımına olanak tanıdığı gözlenmiştir. Bu çalışma, çalgı toplulukları dersinin nasıl uygulandığını belirlemek, gitarın çalgı toplulukları dersinde geleneksel çalgılarla birlikte kullanım durumunu ve bu çalgıların birlikte görevlendirildiği eğitsel materyalin nasıl elde edildiğini araştırmak,  sözü geçen çalgılardan oluşan oda müziği grubu için  bir eğitim materyaline ihtiyaç olup olmadığını belirlemek amacıyla yapılmıştır. Bunun için çalgı toplulukları dersine giren 14 alan uzmanıyla yarı yapılandırılmış görüşme formu ile nitel görüşmeler gerçekleştirilmiştir. Görüşmeler sonunda veriler analiz edilmiş ve çalgı toplulukları dersinde müzik programlarının türlerine göre üç uygulamanın yaygın olarak kullanıldığı tespit edilmiştir. Alan uzmanlarının tamamının, gitarın geleneksel çalgılarla birlikte bir oda müziği grubunda kullanımına yönelik olumlu görüş içinde olduğu gözlenmiş ve bu grup için bir eğitsel materyale ihtiyaç duyulduğu tespit edilmiştir. Araştırma sonucunda geliştirilecek materyalin yazı, perde/sistem uyumu, repertuvar seçimi, çalgılama/düzenleme ve çok seslilik açısından özellikleri belirlenmiştir.
Yazar isimleri: ['Efgan RENDE', 'Turan SAĞER']
Yayın Yılı: 18 Aralık 2022
Dergi ismi: Motif Akademi Halkbilimi Dergisi
Yayın sayfa url: https://dergipark.org.tr/tr/pub/mahder/issue/73914/1146603
Yayın pdf linki: https://dergipark.org.tr/tr/download/article-file/2549762
