Makale Başlığı: Gökkale Tarım İşletmesinde Yetiştirilen Siyah Alaca Sığırların Süt ve Döl Verimi Özellikleri
Özet: Bu çalışma, Gökkale Tarım İşletmesinde 2008-2017 yılları arasında doğup yetiştirilen ve 2010-2019 yılları arasında buzağılayan 1781 baş Siyah Alaca sığıra ait süt ve döl verim özelliklerine etkili bazı çevre faktörlerinin incelenmesi için yapılmıştır. Elde edilen verilerde varyans analizi yapılmış istatistik olarak etkisi önemli bulunan faktör ortalamaları Tukey Çoklu Karşılaştırma Testine göre karşılaştırılmıştır.  Süt verimi özelliklerinden laktasyon süresi (LS), 305 gün süt verimi (305 GSV), ergin çağ süt verimi (EÇSV), gerçek süt verimi (GSV) ve kuruda kalma süresine (KKS), ait genel ortalamalar sırasıyla 357.5±1.3 gün, 9312.8±34.8 kg, 10 077.0±35.9 kg, 10 446.8±51.3 kg, 55.5±0.5 gün, olarak hesaplanmıştır. Döl verimi özelliklerinden servis periyodu (SP), gebelik başına tohumlama sayısı (GBTS) ve buzağılama yaşına (BY) ait genel ortalamalar sırasıyla 147.6±1.3 gün, 2.5±0.1 adet, 37.4±0.3 ay olarak hesaplanmıştır. Süt verim özelliklerinden 305 GSV, EÇSV, GSV, KKS’de, laktasyon sırası ve buzağılama yılının etkileri çok önemli bulunmuştur (P<0.01). Döl verim özelliklerine bakıldığında ise TS’na laktasyon sırasının etkisi önemli olmuştur (P<0.05), BY’de ise buzağılama mevsimi ve laktasyon sırasının etkileri çok önemlidir(P<0.01).
Yazar isimleri: ['Naci TÜZEMEN']
Yayın Yılı: 15 Ağustos 2022
Dergi ismi: Palandöken Journal of Animal Sciences Technology and Economics
Yayın sayfa url: https://dergipark.org.tr/tr/pub/paste/issue/72183/1162509
Yayın pdf linki: https://dergipark.org.tr/tr/download/article-file/2598194
