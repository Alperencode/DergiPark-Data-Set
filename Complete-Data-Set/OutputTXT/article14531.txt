Makale Başlığı: Sürdürülebilirlik Perspektifinden Lojistik Eğitimi ve Mesleki Uyum
Özet: Günümüzde hızla küreselleşen teknoloji ve bilgi çağı aktif olarak kendini yenilemektedir. Yenilenen çağın geri dönüşü ise insanların isteklerinin, ihtiyaçlarının ve çevresel sorunlarım artmasıdır. Ekonominin küreselleşmesi ile uluslararası şirketlerin farklı ülkelerdeki şirketlerle ortak yatırımları, birleşmeleri, mal ve hizmet dağıtımlarının her geçen gün sayısı artmaktadır. Artan ihtiyaç ve çevresel sorunlara en iyi ve en hızlı hizmeti verebilmek için taşımacılık faaliyetleri yürütülmüş ve geliştirilmesi zorunlu hale gelmiştir. Hızlı hizmet sağlamak ve çevresel sorunlar ile rekabetin arttığı günümüz dünyasında lojistik yönetim uygulamaları daha önemli hale gelmiştir. Lojistik ve sürdürülebilirlik faaliyetleri son yıllarda önem kazanmış iki önemli konu olarak öne çıkmaktadır. Lojistik faaliyetlerin verimli bir şekilde planlanması ve yürütülmesi son kullanıcılara zaman ve mekân açısından avantajlar sunmakla beraber sürdürülebilir bir çevre sağlanmasına da katkı sağlamaktadır. Çevresel sürdürülebilirlik alanında başarılı olmak isteyen firmalar, bu kapsamda sadece sürdürülebilirlik faaliyetlerine odaklanırlarsa başarılı olamayacaklardır. Ekolojik olarak sürdürülebilir olmak ise temiz bir bilinç ve lojistik eğitiminin kalitesi ve yaygınlaştırılması ile mümkün olacaktır. Lojistik sektöründe üretim, malzeme planlama, antrepo yönetimi, nakliye, depolama, gümrük, müşteri hizmetleri, yurt içi ve yurt dışı satın alma, ithalat ve ihracat, elektronik ticaret, lojistik faaliyetler, satış, pazarlama, finans, yurt dışı ticaret, talep tahmini konularında nitelikli ve iyi yetişmiş çalışanlara olan ihtiyaç artmıştır. Lojistik alanında tecrübeli çok sayıda çalışan olmasına rağmen, meslek lisesi, meslek yüksekokulu, lisans ve lisansüstü mezunlarının sayısı diğer mesleklere göre düşük seviyededir. Bu çalışmanın temel amacı, sürdürülebilirlik kavramı ile lojistik eğitimi arasındaki ilişkiyi ortaya koymak ve lojistik eğitimi alan öğrencilerin mesleki uyumlarının mevcut durumunu kavramsal araştırma yoluyla belirlemek ve olası çıkarımlarını tartışmaktır. Çalışmanın giriş bölümünün ardından sürdürülebilirlik, lojistik eğitim ve mesleki uyum kavramları tartışılmaktadır. Çalışmanın son bölümünde ise gelecek araştırmalar için önerilerde bulunulmuştur. Çalışma sürdürülebilirlik ve mesleki uyum standartlarına uyulmamasının nedenlerini ve sonuçlarını göstererek lojistik eğitim konusuna katkı sağlamaktadır.
Yazar isimleri: ['Elif Nur KARASOY']
Yayın Yılı: 30 Haziran 2022
Dergi ismi: Sürdürülebilir Çevre Dergisi
Yayın sayfa url: https://dergipark.org.tr/tr/pub/cevder/issue/70831/1120946
Yayın pdf linki: https://dergipark.org.tr/tr/download/article-file/2445730
