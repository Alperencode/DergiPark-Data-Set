Makale Başlığı: Tüketici Davranışı Perspektifinden Kurgulama Seviyesi Teorisi: Bir Sistematik Literatür Taraması Girişimi
Özet: Tüketici davranışı alanının multidisipliner bir alan olması hem farklı alanlarda üretilen teorilerin açıklama gücünden faydalanma gereksinimini oluşturmakta hem de bu alanlarda üretilen teoriler için bir sınanma alanı oluşturmaktadır. Bu çalışmanın amacı ise literatürde görece yeni kabul edilebilecek olan kurgulama seviyesi teorisinin tüketici davranışı alanındaki durumunu eleştirel bir şekilde incelemektir. Bu kapsamda alanı temsil ettiği düşünülen beş dergide yer alan konu ile ilgili 31 makale sistematik literatür taraması yöntemi ile incelenmiştir. Bu dergiler ise şu şekildedir: Journal of Consumer Research, Journal of Consumer Psychology, Journal of Consumer Marketing, European Journal of Marketing, ve Journal of Business Research. İncelenen 31 makalenin 20’si Journal of Consumer Research dergisinde yer almaktadır. Ayrıca 31 makalenin 29’unun deneysel yöntem benimsediği söylenebilir. Sistematik literatür taraması beş aşamada gerçekleştirilmiştir: i) protokol geliştirme, ii) başlık ve anahtar kelimelere göre dahil etme, iii) öz kısmına göre dahil etme, iv) son okuma ve v) veri çıkartma ve sentezleme. Araştırma sonucunda karar verme ve bilgi işleme, tüketici, ürün ve marka olmak üzere dört tema ortaya çıkmış ve bunlardan en çok odaklanılanının tüketici olduğu gösterilmiştir. Ayrıca literatürdeki boşluklar gösterilmiş ve gelecek çalışmalar için önerilerde de bulunulmuştur.
Yazar isimleri: ['Emre BİLGİÇ']
Yayın Yılı: 15 Eylül 2022
Dergi ismi: İşletme
Yayın sayfa url: https://dergipark.org.tr/tr/pub/isletme/issue/65927/1131721
Yayın pdf linki: https://dergipark.org.tr/tr/download/article-file/2490485
