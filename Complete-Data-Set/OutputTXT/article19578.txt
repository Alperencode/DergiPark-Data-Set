Makale Başlığı: Kişisel İlişki Kurma Hakkı Ve Pandemi Döneminde Hakkın Kullanılmasına Yönelik Problemler
Özet: Tüm dünyada etkisini sürdüren Covid-19 pandemisi, toplum hayatında çeşitli değişikliklere yol açtı. Hastalık oldukça bulaşıcı özellik taşıdığından, hastalığın kontrol altına alınabilmesi için insanların birbirleriyle görüşmeleri, temas etmeleri hem kişilerin kendi insiyatifleriyle hem de bazı yasal düzenlemelerle sınırlandırıldı. Bu sınırlamalardan en çok etkilenen haklardan birisi de, çocukla kişisel ilişki kurma hakkı oldu. 	Kişisel ilişki kurma hakkı, hem ulusal hem de uluslararası mevzuatlarda koruma altına alınmış bir hak türüdür. Bu hak ile çocuğun sağlığı ve kamu sağlığının korunması menfaatleri çatıştığı zaman hangi menfaate üstünlük tanınması gerektiği, pandemi döneminde hakkın kullanımının ne şekilde belirleneceği bu döneminin getirdiği problemlerden biridir.Salgın hastalıklarda yaşanan olağanüstü durumlar sebebiyle, çocukla yüzyüze görüşerek kişisel ilişki kuramayan hak sahibi kişilerin, yeni olgulara göre kişisel ilişki kurma hakkını kullanılabilmesi için hâkimden düzenleme isteme hakkı bulunur. Bu kapsamda ülkemizde uzaktan iletişim araçlarının kullanılarak kişisel ilişkinin kurulması kararlarının verildiği görülmektedir. Bu yöntemin geçici nitelikte olması gerekliliği dikkate de alınarak, hastalığın seyrine göre başka ne tür kararlar verilebileceği incelenmelidir.
Yazar isimleri: ['Meltem ERTUĞRUL']
Yayın Yılı: 1 Eylül 2022
Dergi ismi: İstanbul Aydın Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/iauhfd/issue/72628/1062220
Yayın pdf linki: https://dergipark.org.tr/tr/download/article-file/2209516
