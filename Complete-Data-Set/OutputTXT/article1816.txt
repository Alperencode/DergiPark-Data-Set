Makale Başlığı: SANATIN VE SANAT MEKANLARININ DİJİTALLEŞME İLE DÖNÜŞÜMÜNÜN İNCELENMESİ
Özet: Tarih boyunca görülen sosyo-kültürel, dini, politik, bilimsel, dijital, vb. pek çok gelişme, sanat yapıtını etkilemenin aynı sıra sergilendiği alanları da etkilemiştir. Bu çalışmanın amacı; sanatın ve mekanlarının, bu gelişmelerden biri olan dijitalleşme sonucu geçirdiği dönüşümü ortaya koymaktır. Bu bağlamda çalışmanın başlangıcında, sanatta yaşanan dijital dönüşümün, sanatın ve mekanlarının deneyimlenmesinde olumsuz bir etki yaratacağı hipotezi ortaya atılmıştır. Çalışmanın kapsamı 1960 ve günümüze kadar olan süreç olarak belirlenmiştir. Sanatçıların ifade araçlarında görülen değişim ve 1980’li yıllarda adı daha fazla anılmaya başlanan bilgisayar teknolojileri; sanatçı, izleyici, yapıt ve yapıtın mekânı arasındaki ilişkiye yeni açılımlar getirmiştir. Çalışmada mekân kavramının bu dönüşümdeki yeri Durum Çalışması yöntemi ile incelenmiş ve çağdaş sanat üzerinden örneklenmiştir. Elde edilen veriler başlangıçta ortaya konulan varsayımın çürümesine yol açmıştır. Dijital gelişmeler sanatın deneyimlenmesinde ya da sergilenmesinde olumsuz sonuçlar doğurmamış aksine bu alana yeni açılımlar getirmiştir. Dijital altyapılar aracılığı ile yeniden üretilen mekanlar, 'yeni gerçeklik'leriyle var olmaya devam edecektir.
Yazar isimleri: ['Handan Ece SELÇUK']
Yayın Yılı: 30 Haziran 2022
Dergi ismi: Art-e Sanat Dergisi
Yayın sayfa url: https://dergipark.org.tr/tr/pub/sduarte/issue/70476/1060979
Yayın pdf linki: https://dergipark.org.tr/tr/download/article-file/2204573
