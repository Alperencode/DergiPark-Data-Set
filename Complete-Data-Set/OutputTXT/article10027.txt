Makale Başlığı: Tibia Distal Hipertrofik Kaynamalarda İntramedüller Çivi Sonuçlarımız
Özet: ÖzetAmaç: Tibianın alt 1/3 lük kısmında gelişen kırıklarda kaynamama sık karşılaşılan bir problemdir. Bu durumua ince yumuşak doku örtüsü ve zayıf kanlanma gibi durumlar sebep olurlar. Ayrıca ayak bileğine yakınlık ve kısa distal segment gibi mekanik problemler kaynamama probleminin tedavisini oldukçagüçleştirir. İntramedüller çivileme, bu soruna güçlü bir çözüm sunar. Çünkü geniş diseksiyona gerek kalmaz ve implant intraosseöz kalarak yumuşak dokular için minimum problem oluşturur. Bu çalışmanın amacı, tibianın alt 1/3 lük kısmındaki kırıklarda gelişmiş olan kaynama kusurlarının tedavisinde oyulmuşintramedüller çivinin etkinliğini belirlemektir.Gereç ve Yöntemler: Tibia alt 1/3’lük bölge kırığı sonrasında kaynamama gelişen ve sonrasında oymalı intramedüller çivi ile tedavi edilen 14 hastanın verileri retrospektif olarak incelendi. Çalışmaya tibia 1/3 distalindeki kırığı kaynamayan ve aktif enfeksiyon bulgusu olmayan tüm hastalar dahil edildi. İki hastadailk operasyon sonrası ortaya çıkan yüzeysel enfeksiyon öyküsü vardı, ancak ameliyat sırasında hiçbir  hastada aktif enfeksiyon belirtisi yoktu. Tüm hastalar oymalı kilitli intramedüller çivileme ile tedavi edildi.Bulgular: Hastaların hepsinde kaynama elde edildi. Ortalama kaynama süresi 5.7 (3-10) ay idi. Hiçbir hastada enfeksiyon gelişmedi.Sonuç: Oymalı kilitli intramedüller çivileme, tibianın alt 1/3’lük bölgesinde görülen ve tedavisi oldukça güç olan kaynamamaların tedavisinde gayet güvenilir bir yöntemdir.
Yazar isimleri: ['Şükrü DEMİR', 'Murat GÜRGER', 'Gökhan ÖNCE', 'Ömer Cihan BATUR', 'Sefa KEY']
Yayın Yılı: 2 Kasım 2022
Dergi ismi: Kahramanmaraş Sütçü İmam Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/ksutfd/issue/73295/885082
Yayın pdf linki: https://dergipark.org.tr/tr/download/article-file/1595286
