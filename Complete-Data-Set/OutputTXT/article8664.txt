Makale Başlığı: MUHASEBE MESLEK MENSUPLARININ İŞ DOYUMLARI İLE MESLEKİ TÜKENMİŞLİK DÜZEYLERİ ARASINDAKİ İLİŞKİNİN İNCELENMESİ
Özet: Günümüz iş dünyasında şiddetini iyiden iyiye hissettiren etkin rekabet ortamı, kurumları yeni arayışlara sürüklemekte, bu arayış “yönetim ve örgüt” yapılanmalarında tükenmişlik ve iş doyumu kavramlarını karşımıza çıkarmaktadır. İnsan merkezli, yeni yönetim süreçleri, personelin güdülenmesi gerektiği üzerinde durmaktadır. Kurumların yarınları için daha sağlıklı ve verimli adımlar atabilmesinin, “tükenmişlik ve iş doyumu” gibi kavramlarla doğrudan ilintili olduğu bilinmekte, örgütlerin bu hususa gereken özeni göstermeleri gerekmektedir. Nitekim yoğun iş yükü ve stres, birey üzerinde gerek fiziki gerekse ruhsal çöküşe zemin hazırlamaktadır. Bu durum hem personel hem de örgüt açısından çözülmesi gereken bir düğüm olmaktadır. Bu çalışmanın amacı, Gümüşhane-Bayburt illerinde faaliyet gösteren muhasebe meslek mensuplarının iş doyumları ile mesleki tükenmişlik düzeyleri arasındaki ilişkinin tespit edilmesidir. Bu amaç doğrultusunda illerde faaliyet gösteren muhasebe meslek mensuplarının, tükenmişlik düzeyleri, tükenmişlik düzeyinin alt boyutları, iş doyumları ve bu kavramlar arasındaki ilişki düzeyi ortaya konulacaktır. Yapılan analizler sonucunda Gümüşhane-Bayburt illerinde faaliyet gösteren muhasebe meslek mensuplarının sosyo-demografik özellikleri ile iş doyumu ve mesleki tükenmişlik düzeyleri arasında anlamlı farklılıklar olduğu, bununla birlikte meslek mensuplarının iş doyumları arttıkça tükenmişlik düzeylerinin azaldığı tespit edilmiştir.
Yazar isimleri: ['Alirıza AĞ', 'Rıfat AYDIN']
Yayın Yılı: 27 Temmuz 2022
Dergi ismi: İşletme Ekonomi ve Yönetim Araştırmaları Dergisi
Yayın sayfa url: https://dergipark.org.tr/tr/pub/baybem/issue/71263/1124064
Yayın pdf linki: https://dergipark.org.tr/tr/download/article-file/2458618
