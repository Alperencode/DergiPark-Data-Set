Makale Başlığı: Belarus-Polonya Göç Krizi ve Genişletilmiş Aktörlerin Uluslarüstü Siyasi Kaygıları
Özet: Bu çalışma; Belarus-Polonya göç krizinin sosyolojik, politik ve insani boyutlarını incelemeyi, göçmenlerin araçsallaştırılması ve silah hâline gelmesi çerçevesinde göç diplomasisi ile devlet eliyle tasarlanmış-manipüle edilmiş göç arasındaki farkları tartışmayı amaçlamaktadır. AB yetkilileri tarafından Belarus-Polonya göç sorununa ilişkin olarak yapılan açıklamalar, uygulanan yaptırımlar ve alınan önlemler AB'nin yaklaşımını ele almak üzere araştırılmıştır. Ayrıca Belarus'un bakış açısını anlamak için Lukashenko'nun açıklamaları ve olayla ilgili basında çıkan haberler irdelenmiştir. Teorik olarak betimsel bir analiz yöntemi izlenirken bu makale Belarus’un eski Sovyet dünyası ile Batı arasında gidip gelen denge ve çıkar odaklı politikaları nedeniyle Belarus-Polonya sınır sorununun medyada nasıl popülerlik kazandığını ele almakta ve Rusya'nın tarihsel siyasi arayışlarının bir sonucu olarak konuya nasıl küresel bir boyut kazandırdığını tartışmaktadır. Son olarak bu çalışmada, Belarus ve Polonya arasındaki göç krizinin iki ülkeyi ilgilendiren basit bir kriz olmadığı ancak bölgede farklı amaçlara hizmet eden çok aktörlü küresel politikaların bir yansıması ve öncüsü olduğu sonucuna varılmıştır.
Yazar isimleri: ['Zahide ERDOĞAN', 'Zuhal KARAKOÇ DORA']
Yayın Yılı: 30 Kasım 2022
Dergi ismi: Güvenlik Bilimleri Dergisi
Yayın sayfa url: https://dergipark.org.tr/tr/pub/gbd/issue/73608/1119842
Yayın pdf linki: https://dergipark.org.tr/tr/download/article-file/2441271
