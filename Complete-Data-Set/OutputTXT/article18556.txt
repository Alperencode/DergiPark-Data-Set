Makale Başlığı: Benign Over Tümörlerinde Laparoskopi ve Laparotomi Sonuçlarının Karşılaştırılması
Özet: Amaç: Bu çalışmada amacımız, klinik ve acil servise over kisti nedeniyle başvuran ve laparoskopi veya laparotomi uygulanan hastaların ameliyat özellikleri ve ameliyat sonuçları karşılaştırılarak hastanemizde elde edilen verileri sunmaktır.Gereç ve Yöntem: Bu retrospektif çalışmada over kistleri nedeniyle sistektomi, ooferektomi ve histerektomi salpingooferektomi yapılan hastalar laparoskopi ve laparotomi olmak üzere iki grupta karşılaştırıldı. Benign over kisti tanısı ile 2015-2020 yılları arasında opere edilen 443 hasta retrospektif olarak değerlendirildi. Hasta dosyalarındaki veriler yaş, kist boyutu, ameliyat sonrası hemoglobin ve ameliyat sonrası beyaz küre sayısı, ameliyat süresi, hastanede kalış ve insizyonel enfeksiyon açısından analiz edildi.Bulgular: Laparotomi ile cerrahi geçirenlerde, laparoskopi ile karşılaştırıldığında insizyonel enfeksiyon riski RR= 4.5 (1.74-11.67) kat artmış olarak görüldü. Hastane yatış süreleri tüm operasyon tiplerinde (ooferektomi, kistektomi ve histerekromi salpingooferektomi) laparoskopi yapılan hastalarda daha düşük olarak bulundu. Histerektomi salpingooferektomi olan hastalarda kist boyutları, laparotomi grubunda anlamlı olarak büyüktü. Operasyon süreleri karşılaştırıldığında, ooferektomi ve kistektomi yapılanlarda anlamlı bir fark bulunmazken, histerektomi salpingooferektomi yapılanlarda laparoskopi grubunda anlamlı olarak uzun bulundu. Kan transfüzyonu açısından tüm operasyon türleri kıyaslandığında laparoskopi grubunda anlamlı düşük olarak izlendi.Sonuç: Laparoskopik tedavi uygulanan hastaların daha az hastanede kalış süresi, kesi yeri enfeksiyonu, kan transfüzyonu gerekliliği, ameliyat süresi yaşadıklarını bulduk. Hastaların ortalama hastanede yatış süreleri ve komplikasyonlar açısından benign ovaryan kist cerrahisinde laparoskopik cerrahi yöntemler kistektomi, ooferektomi ve laparoskopik histerektomi hızlı ve effektif güvenle önerilebilir.
Yazar isimleri: ['Jule ERİÇ HORASANLI', 'Gülnur EREN', 'Mehmet Sinan İYİSOY']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1123262
Yayın pdf linki: https://dergipark.org.tr/tr/download/article-file/2455359
