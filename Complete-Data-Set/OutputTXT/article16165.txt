Makale Başlığı: Halk Sağlığı Uzmanları Derneği YouTube Kanalı ve Webiner Etkinlikleri
Özet: Halk Sağlığı Uzmanları Derneği (HASUDER), Halk Sağlığı Okulu tarafından düzenlenen programlar kendi Youtube kanalında yayınlanmaktadır. Bu rapor ile 08.10.2012-31.12.2020 tarihleri arasındaki kanalın videolarının ve webiner etkinliklerinin izlenme özelliklerinin incelenmesi amaçlanmıştır. 2012-2020 yıllarında Kanal HASUDER’in YouTube üzerinden yayınlanmış webinerlerin; konu, izlenme sayısı, izlenme süresi, izleyicilerin cinsiyet-yaş özelliklerine göre dağılımları incelenmiştir. YouTube üzerinde kayıt altına alınan veriler kullanılmıştır. 2012-2020 yılların içinde en fazla görüntüleme sayısı ve süresi 2020 yılına ait videolarda olmuştur. 2012-2020 yılları arasında en fazla görüntülenme sayısına ve süresine biyoistatistik alanında ulaşılmışken, en fazla ortalama görüntüleme süresi bulaşıcı hastalık konularında olmuştur. Kadın cinsiyete sahip izleyicilerin oranları, 2012-2020 arasındaki tüm yıllarda erkeklerden fazladır. 2012-2020 yıllarında izleyiciler arasında 18-24 ve 25- 34 yaş grupları diğer gruplara göre daha fazla iken 2019 yılında 55-67 yaş grubundaki (%56.3) kişilerin diğer yaş gruplarından daha fazla olduğu gözlemlenmiştir. HASUDER Kanal’ın izlenme durumu yıllar içinde artış göstermiştir. Webinerlerin konuları izlenmeyi etkileyen en önemli faktörlerden biridir. 2020 yılında yaşanılan pandemi ile Kanal HASUDER’in bulaşıcı hastalıklarla ilgili konulara ağırlık vermesi ve en fazla ortalama görüntüleme süresine ilgili konularda ulaşılması; kanala ilginin yıllar ve pandeminin etkisiyle arttığını göstermektedir.
Yazar isimleri: ['İlke ÜÇÜNCÜ', 'Lütfi Saltuk DEMİR', 'Bengü Nehir BUĞDAYCI YALÇIN', 'Melike YAVUZ', 'Nesrullah AZBOY', 'Tacettin İNANDI', 'Alp ERGÖR']
Yayın Yılı: 1 Aralık 2022
Dergi ismi: Türkiye Halk Sağlığı Dergisi
Yayın sayfa url: https://dergipark.org.tr/tr/pub/tjph/issue/73653/1053570
Yayın pdf linki: https://dergipark.org.tr/tr/download/article-file/2175502
