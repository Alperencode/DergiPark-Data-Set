Makale Başlığı: Arzu Çağında Oyun ve İnteraktif Sanat İlişkisi
Özet: Küreselleşmenin doğurduğu postmodern dönemde bireyler sürekli imge bombardımanı altındadır. Arzu Çağı ya da gösteri toplumu olarak tanımlanan bu dönemde kitleler sürekli tüketime yönlendirilmektedir. İleri kapitalist kültür insanların doğuştan itibaren var olan eksiklik duygusunu ve bunu tamamlamak için kendisini başkasının gözünde tamamlama arzusunu kullanarak bu tüketim sarmalını her zaman canlı tutmaktadır. Kültürü var eden, insanlık tarihinin başından beri var olan oyun olgusu da göstergeler arasındaki yerini alarak bu yarışı destekleyecek ve güçlendirecek bir unsur olarak sistemin içinde kullanılmaya başlanmıştır. Pek çok firma ve hizmet sektörü, oyun unsurlarını, eğlenceyi işin içine katmak ve ürünleri cazip kılmak üzere kullanmaktadır. Bunun nedeni, sistemin insanları/kitleleri sürekli hareket hâlinde olmaya zorlamasıdır. Bireylerin sürekli etkin olmaya yönlendirildiği bu dönemde sanatın temsil süreçleri ve algılanışı da değişime uğramıştır. Araştırmacının amacı ileri kapitalist toplumun kültürel yapısı içinde şekillenen ve gösterileşen sanat ortamında, oyuncul unsurların kullanıldığı interaktif çalışmalara giderek daha çok yer verilmesinin nedenlerini motivasyon ve oyunlaştırma unsurları bağlamında incelemek amaçlanmaktadır. 
Yazar isimleri: ['Melis BOYACI']
Yayın Yılı: 16 Mayıs 2022
Dergi ismi: AKRA Kültür Sanat ve Edebiyat Dergisi
Yayın sayfa url: https://dergipark.org.tr/tr/pub/akrajournal/issue/69842/1026597
Yayın pdf linki: https://dergipark.org.tr/tr/download/article-file/2092556
