Makale Başlığı: YATIRIM PROJELERİNİN DEĞERLENDİRİLMESİNDE TERCİH EDİLEN YÖNTEMLERİN İNCELENMESİ: TÜRKİYE’NİN 500 BÜYÜK SANAYİ KURULUŞU ÖRNEĞİ
Özet: İşletme yöneticilerinin yatırım projelerini değerlendirirken kullandıkları pek çok yöntem bulunmaktadır. Bu yöntemlerin seçilmesinde çeşitli faktörler rol oynamaktadır. Dolayısıyla yapılan bu çalışmanın amacı, Türkiye’nin 500 Büyük Sanayi Kuruluşunun tercih ettiği yöntemlerin belirlenmesi ve tercih edilen yöntemler ile eğitim, ihracat, faaliyette bulunduğu sektör, firma yaşı, firma büyüklüğü ve finansal risk arasındaki ilişkinin Ki-Kare ve Kruskal Wallis testleriyle ortaya konulmasıdır. Çalışmada veri toplama yöntemi olarak anket kullanılmış ve anket soruları İstanbul Sanayi Odası tarafından 2018 yılında ilan edilen Türkiye’nin 500 Büyük Sanayi Kuruluşuna 2020 yılında uygulanmıştır. Yapılan analizler sonucunda, Türkiye’nin 500 Büyük Sanayi Kuruluşunun yatırım projelerini değerlendirirken en fazla tercih ettiği sermaye bütçelemesi yönteminin net bugünkü değer yöntemi olduğu tespit edilmiştir. Ayrıca tercih edilen yöntemler ile yöneticilerin eğitim durumu, faaliyette bulunduğu sektör ve finansal risk arasında anlamlı bir ilişki tespit edilemezken firma büyüklüğü, ihracat ve firma yaşı arasında anlamlı bir ilişki tespit edilmiştir
Yazar isimleri: ['Süreyya YILMAZ', 'Hatice DÜZAKIN']
Yayın Yılı: 29 Ekim 2022
Dergi ismi: Çukurova Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/cusosbil/issue/73207/1141191
Yayın pdf linki: https://dergipark.org.tr/tr/download/article-file/2528009
