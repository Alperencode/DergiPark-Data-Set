Makale Başlığı: TÜRKİYE’ DE MUTLULUK EKONOMİSİ
Özet: Mutluluk Ekonomisi Davranışsal İktisat Biliminin alt dalıdır. Mutluluk ekonomisi çalışmalarında ise bir ülkenin/bir bireyin yaşam memnuniyetleri ölçülürken objektif iktisadi değişkenler dışında birçok değişkenin etkili olduğu görülmektedir. Bu çalışmada davranışsal iktisat içerisinde önemli bir yeri olan mutluluk alt başlığı ele alınmıştır. Türkiye’de genel olarak bölgesel düzeyde mutluluk ekonomisi ile ilgili anket yöntemi kullanılarak yapılan çalışma yoktur. Çalışma, bölgesel düzeyde yapılmış olan ilk çalışma olması yönüyle diğer yapılan çalışmalardan ayrılmaktadır. Çalışmada gelir başta olmak üzere sosyal, demografik ve diğer ekonomik değişkenlerin mutluluk üzerindeki etkisini incelemek amaçlanmıştır. İktisadi parametreler ve mutluluk arasındaki ilişkiyi incelemek ve diğer temel değişkenlerin mutluluğa etkisini araştırmak için anket yöntemine başvurulmuştur. Elde edilen veriler sıralı probit tahmin yöntemiyle sınanmıştır. Türkiye genelinde elde edilen veriler sonucunda bireylerin genel sağlık durumlarındaki olumlu seyir, yaşamlarındaki din olgusunun varlığı ve gelecek bir yıl için finansal duruma yönelik olumlu düşünce ve Cumhurbaşkanına güven mutlulukları üzerinde pozitif etki gösterirken; hükümete ve orduya güven ilişkisi negatif etki göstermektedir.
Yazar isimleri: ['Meltem UÇGUNOĞLU ERARSLAN', 'Rüştü YAYAR']
Yayın Yılı: 28 Haziran 2022
Dergi ismi: Uluslararası Yönetim Eğitim ve Ekonomik Perspektifler Dergisi
Yayın sayfa url: https://dergipark.org.tr/tr/pub/jimeep/issue/70674/1126537
Yayın pdf linki: https://dergipark.org.tr/tr/download/article-file/2468919
