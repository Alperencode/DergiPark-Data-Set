Makale Başlığı: Üniversite Öğrencilerinin Finansal Okuryazarlık Düzeylerinin Tespit Edilmesi: Adnan Menderes Üniversitesi İİBF Öğrencileri Örneği
Özet: Bu çalışmanın amacı, İktisadi ve İdari Bilimler Fakültesi’nde öğrenim gören öğrencilerin finansal okuryazarlık bilgi, tutum ve davranış düzeylerinin incelenmesidir. Çalışmanın örneklemini Adnan Menderes Üniversitesi Nazilli İktisadi ve İdari Bilimler Fakültesi’nin farklı bölümlerinde öğrenim gören öğrenciler oluşturmuştur. Anket ile toplanan verilerin analizinde frekans analizleri, faktör analizi, bağımsız gruplar t testi, ANOVA analizi ve Ki-Kare testi kullanılmıştır. Çalışmada üç farklı finansal okuryazarlık ölçeği kullanılmıştır. Her bir ölçekle toplanan veriler kendi içerisinde analiz edilmiş, değerlendirilmiş ve yorumlanmıştır. Çalışma sonucunda finansal okuryazarlık alt ölçekleri ile cinsiyet arasında belirli düzeyde anlamlı ilişki olduğu, ebeveynlerin eğitim düzeyleri ile öğrencilerin finansal okuryazarlık düzeyleri arasında bir ilişki olmadığı, öğrenciler tarafından en fazla bilinen temel finansal kavramların sırasıyla risk-getiri oranları, hazine bonosu ve ek limit ve faiz oranları olduğu, cinsiyet ve bölüm ile finansal kavramların bilinirlik düzeyleri arasında belirli düzeylerde ilişki olduğu tespit edilmiştir.
Yazar isimleri: ['Bilgehan TEKİN']
Yayın Yılı: 30 Aralık 2021
Dergi ismi: Çukurova Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/cuiibfd/issue/69907/841560
Yayın pdf linki: https://dergipark.org.tr/tr/download/article-file/1451188
