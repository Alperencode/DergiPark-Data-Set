Makale Başlığı: Amatör ve Profesyonel Futbolcuların Öfke Düzeylerinin İncelenmesi
Özet: Bu çalışmanın amacı amatör ve profesyonel liglerde mücadele eden futbolcuların öfke düzeylerinin belirlenmesi ve farklı değişkenler açısından ele alınmasıdır. Araştırmaya Türkiye Futbol Federasyonu’na bağlı liglerde mücadele eden 20-38 yaş arasındaki 114 amatör ve 40 profesyonel erkek futbolcu katılmıştır. Çalışmanın verilerinin toplanmasında araştırmacı tarafından hazırlanan kişisel bilgi formu ve Sürekli Öfke ve Öfke İfade Tarz ölçeği kullanılmıştır. Oluşturulan anket formu Google formlar üzerinden düzenlenerek katılımcılara uygulandı. Yapılan normallik analizleri sonucu, veriler normal dağılım göstermediği karşılaştırmalarda Mann Whitney U testi ile Kruskal Wallis testi kullanıldı. Ayrıca ilişki düzeyinin belirlenmesinde Spearman Korelasyon testi kullanıldı. Futbolcuların eğitim durumları açısından içe yönelik öfke alt boyutunda anlamlı fark olduğu, futbolcuların anne eğitim durumları açısından öfke ölçeğinin tüm alt boyutlarında anlamlı fark olduğu, futbolcuların baba eğitim durumları açısından içe yönelik öfke ve öfke kontrol alt boyutlarında anlamlı fark olduğu, futbolcuların yaşanılan çevre açısından öfke ölçeğinin tüm alt boyutlarında anlamlı fark olduğu, futbolcuların gelir durumu açısından öfke ölçeğinin tüm alt boyutlarında anlamlı fark olduğu, futbolcuların spor geçmişi açısından öfke ölçeğinin tüm alt boyutlarında anlamlı fark olduğu, futbolcuların sporcu düzeyi açısından içe yönelik öfke ve öfke kontrol alt boyutlarında anlamlı fark olduğu görüldü (p<0,05). Futbolcuların yaş ile öfke kontrol alt boyutu arasında da pozitif yönde yüksek ilişki olduğu belirlendi (p<0,01). Sonuç olarak, çalışmamıza katılan futbolcuların demografik değişkenlerinin, öfke duygularını nasıl yansıttıkları konusunda önemli bir etken olduğu ve öfke duygusunu yaşama biçimlerine göre bakıldığında her bir değişkenin öfkenin farklı boyutlarında etkili olduğu görülmüştür. Bu kapsamda öfkenin bazı değişkenlere göre farklılık gösterdiği, öfke durumlarının futbolcuların psikolojik yapısına ve sosyal koşullarına göre açıklanabileceği düşünülebilir.
Yazar isimleri: []
Yayın Yılı: 15 Ekim 2022
Dergi ismi: Sportive
Yayın sayfa url: https://dergipark.org.tr/tr/pub/sportive/issue/72776/1185677
Yayın pdf linki: https://dergipark.org.tr/tr/download/article-file/2694527
