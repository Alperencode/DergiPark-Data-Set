Makale Başlığı: Kozak Yaylası ve Madra Dağı’nın (Bergama/İzmir) Florasına Katkılar
Özet: Bu çalışma Kozak Yaylası ve Madra Dağı’nın florasına katkı amacıyla yapılmıştır. Çalışma alanından 2018-2019 tarihleri arasında toplam 689 adet bitki örneği toplanmıştır. Toplam 47 familyaya ait 147 cins ve bu cinsler altında yer alan 244 bitki taksonu tespit edilmiştir. Florayı oluşturan taksonların 3’ü Pteridophyta, 241’i Magnoliophyta bölümündendir. Magnoliophyta bölümünde bulunan taksonların 3’ü Gymnospermae ve kalan 238’i ise Angiospermae taksonlardır. Angiyosperm taksonların 1’ i Magnolid olmak üzere 29’u monokotil ve 208’ i dikotil taksonlardan oluşmaktadır. Toplamda 2 tane endemik tür tespit edilmiştir. Bunlar, Stachys cretica subsp. smyrnaea/izmirdeliçayı (Lamiaceae) ve Stipa cacuminis/egekılaçı (Poaceae)’dir. Endemizm oranı %1,2’dir. Çalışma sahasında gerek çeşitli insan faaliyetleri ve yoğun otlatma nedeniyle büyük bir tahribat vardır. Özellikle Kozak Yaylası’nda yetirştiriciliği yapılan fıstık çamı üretiminden dolayı doğa tahribatı, habitat bazında oldukça fazladır. Kozak yaylasında toplamda 17 köy bulunmaktadır. Burada yaşayan halkın en önemli geçim kaynakları; çam fıstığı üretimi, granit işletmeciliği, orman işçiliği, hayvancılık ve yaylacılık faaliyetleridir. Akdeniz iklimi hakimiyetindeki çalışma sahasında 700 metre rakımlara kadar fıstık çamı ormanları yoğunlukla görülmektedir. Bu durum orman altı florasını oldukça etkilemekte olup bölgenin bitki örtüsü yapısını zayıflatmıştır. Yaylacılık faaliyeletlerinin %60-65’ini büyükbaş hayvancılık oluşturmaktadır. Kozak yaylasında ve Madra Dağı’nda açılan köy meraları, otlatma alanları bölgedeki bitki örtüsü yapısına zarar vermektedir. Yöre halkı kendilerine tarım alanı oluşturmak için bölgedeki ağaçları kesmektedir ve doğayı tahrip etmektedirler.
Yazar isimleri: []
Yayın Yılı: 9 Mayıs 2022
Dergi ismi: Herbarium Turcicum
Yayın sayfa url: https://dergipark.org.tr/tr/pub/hturcicum/issue/69939/1118418
Yayın pdf linki: https://dergipark.org.tr/tr/download/article-file/2435445
