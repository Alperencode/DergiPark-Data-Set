Makale Başlığı: ''Dunning Kruger Effect'' Teorisinin Piyasa Bilinirliği
Özet: Herhangi bir konu hakkında bilgisi az veya uzman olmayan bireylerin uzman olanlara göre daha fazla özgüvene sahip olduğunu ifade eden Dunning Kruger Effect, ilk olarak 1999 yılında yapılan bir sosyal deney sonucunda ortaya atılmıştır. Kavram zamanla literatürde kabul gören ve bazı bilim dallarında çalışmalara konu olan bir teori haline gelmiş ve Türkçe’ye Cahil Cesareti olarak çevrilmiştir. Bu doğrultuda çalışmanın amacı "Dunning Kruger Effect" ve "Cahil Cesareti" kelimesinin Google aranma sıklıklarını inceleyerek, kavramların bilinirlik düzeylerini ABD ve Türkiye ülkelerinde karşılaştırmalı olarak tespit etmektir. İncelenen Google Trends verileri ve yapılan literatür incelemesi neticesinde Dunning Kruger Effect teorisinin ABD’de hem genel kategoride hem de finans kategorisinde bilindiği tespit edilmiştir. Türkiye’de ise ilgili kavramın genel kategoride bilindiği ve bazı çalışmalara konu edildiği görülmüştür. Ayrıca ilgili kavramın finans bilinirliğinin olmadığı hem Google Trends verileri hem de literatür araması sonucunda tespit edilmiştir. Bu doğrultuda çalışma Türkçe karşılığı Cahil Cesareti olan Dunning Kruger Effect teorisinin, finans literatüründeki bilinirlilik düzeyini belirleme aşamasında ulusal literatüre özgünlük katmaktadır.
Yazar isimleri: ['Fatih KONAK', 'Esra ÖZKAHVECİ']
Yayın Yılı: 30 Kasım 2022
Dergi ismi: Ordu Üniversitesi Sosyal Bilimler Enstitüsü Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/odusobiad/issue/73138/1106103
Yayın pdf linki: https://dergipark.org.tr/tr/download/article-file/2385006
