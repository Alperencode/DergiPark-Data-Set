Makale Başlığı: Anonim Şirketlerde Fiili Organın Temsil Yetkisinin Varlığı Sorunu  İsviçre Federal Mahkemesi’nin 9 Ekim 2019 Tarihli Kararı Çerçevesinde Bir Değerlendirme (BGE 146 III 37)
Özet: Tüzel kişiler iradelerini organları aracılığıyla açıklarlar (TMK m. 50/1). Tüzel kişiliğe sahip olan anonim şirketlerin temsili konusunda özellikle sorumluluk hukukunda ortaya çıkan “fiili organ”ların tıpkı kanuni organlar gibi anonim şirketleri temsile yetkili olup olmadığının tespiti konumuz bakımından önem arz etmektedir. Zira bu kişilerin salt “fiili organ” kavramına bağlı olarak anonim şirketi temsile yetkili olduğunun kabulü halinde, bu kişiler tarafından gerçekleştirilen hukuki işlemler anonim şirketi bağlar. Ancak bu kişilerin “fiili organ” sıfatına bağlı olarak temsil yetkisinin bulunmadığının belirlenmesi halinde ise, “fiili organ”lar tarafından gerçekleştirilen hukuki işlemlerde “yetkisiz temsil” hükümlerinin uygulanması söz konusu olacaktır. Konumuzun başlığını oluşturan İsviçre Federal Mahkemesi kararında ise, “fiili organ”ların anonim şirketi temsil yetkisi bulunmadığı, ancak anonim şirketlere genel hükümlere göre temsilci atanabilmesi mümkün olduğundan, bu kimselerin genel temsilci olarak nitelendirilip nitelendirilemeyeceğinin tespiti gerektiği belirtilmiştir. Biz de makalemizde öncelikli olarak bu kararı, ardından anonim şirketlerin temsili konusundaki kanuni düzenlemeleri ve fiili organ kavramı ile fiili organın temsil yetkisinin bulunup bulunmadığını ve son olarak da Türk hukuku kapsamında “gizemli imzacı”nın temsilci olup olmadığını öğreti ve yargı kararları kapsamında inceledik.
Yazar isimleri: ['Murat Yusuf AKIN', 'Özge KURU']
Yayın Yılı: 1 Eylül 2022
Dergi ismi: İstanbul Aydın Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/iauhfd/issue/72628/1131166
Yayın pdf linki: https://dergipark.org.tr/tr/download/article-file/2488253
