Makale Başlığı: Servikal Sitoloji Anormalliğinde Human Papilloma Virus ile Endoservikal Örnekleme Prevalansının Araştırılması–Vaka Kontrol Çalışması
Özet: GİRİŞ: Servikal kanser dördüncü sıklıkta görülen ve önlenebilir bir kanserdir. Bu nedenle birçok tarama programı geliştirilmiştir. Çalışmamızda anormal servikal sitolojide anormal endoservikal patoloji ve Human Papilloma Virus (HPV) prevalansını ve endoservikal örneklemenin önemini saptamayı amaçlamış bulunmaktayız.MATERYAL-METOD: Çalışmamız Ocak 2013 ve Nisan 2016 tarihleri arasında Aydın Adnan Menderes Üniversitesi Hastanesinde yapılmıştır. Çalışmamız HPV DNA bakılmış ve endoservikal küretaj ile örneklem yapılmış hastalar üzerinde yapılmıştır. Servikal sitoloji anormalliği olan hasta 215 hasta ile 175 kontrol grubu mevcuttur. Servikal sitoloji Bethesda 2001 sınıflandırma sistemine göre yorumlanmıştır. SPSS 18.0 for Windows programı ile istatiksel analiz yapılmıştır. BULGULAR: Çalışmamız 390 olgu üzerinde yapılmıştır. 215(%55) hastada anormal Pap smear, 175 (%45) hastada normal Pap smear saptanmıştır. Olguların ortalama yaşı 45.5±9 olarak saptanmıştır. Anormal Pap smearli olgularda HPV pozitifliği prevalansı %68.8, endoservikal örneklem patoloji prevalansı %40 olarak bulundu. Kontrol grubunda HPV pozitifliği prevalansı %53.7 idi. Endoservikal örneklem sonucu anormal olan hastaların prevalansı %2.8’idi. Anormal smear sitolojisi ile HPV DNA pozitifliği arasında istatistiksel olarak anlamlı ilişki saptandı (p=0.002). Servikal sitoloji anormalliği ile anormal endoservikal örnekleme patoloji sonuçları karşılaştırıldığında sonuç istatistiksel olarak anlamlı bulundu (p˂0.001). Servikal sitoloji anormalliğinin derecesi arttıkça endoservikal örneklem anormallikleri ve HPV DNA pozitifliğinin sıklığında artma olduğu görüldü (p=0.002).SONUÇ: HPV pozitifliği servikal sitoloji anormalliği ile ilişkili bulunmuştur. Anormal servikal sitoloji ile anormal endoservikal patoloji arasında anlamlı ilişki bulunmuştur. Servikal sitoloji anormalliğinin derecesi arttıkça endoservikal örneklem anormallikleri ve HPV DNA pozitifliğinin sıklığında artma olduğu saptanmıştır.
Yazar isimleri: ['İsa KAPLAN']
Yayın Yılı: 31 Ağustos 2022
Dergi ismi: Maltepe Tıp Dergisi
Yayın sayfa url: https://dergipark.org.tr/tr/pub/maltepetipderg/issue/72440/1129581
Yayın pdf linki: https://dergipark.org.tr/tr/download/article-file/2481613
