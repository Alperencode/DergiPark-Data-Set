Makale Başlığı: Sokak Ağaçları: Mekan Üretimine ve Kentsel Ekosistem Hizmetlerine Katkıları
Özet: Sürdürülebilir ve iklime duyarlı kent planlama çalışmalarının önemli bir konusu kentsel yeşil altyapıdır. Kentsel yeşil alanların bir sistem/altyapı olarak ele alınması, kentlerde biyoçeşitliliğin sürdürülmesine ve ekosistem hizmetlerinin gerçekleştirilmesine katkı sağlamaktadır. Yeşil altyapıyla ilgili anahtar bir kavram “bağlantılılık” kavramıdır. Yeşil alanlar arasındaki bağlantılar yeşil koridorlarla sağlanmaktadır. Yeşil altyapıyı alansal olarak geliştirmenin zorlayıcı olduğu yapılaşmış kentsel alanlarda sokak ağaçları da bağlantıları sağlamada rol oynamaktadır. Bu çalışma sokak ağaçlarının işlevlerine iki boyutta bakmıştır: Birinci boyut ağacın biçimsel özellikleri ile kentlerin üç boyutlu düzenine verdiği katkıyı vurgularken; ikinci boyut ağacın ekosistem hizmetleri ve sağlıklı yaşam çevrelerinin oluşturulması konusundaki rolünün altını çizmektedir. Birbirini destekleyen bu iki boyut, sokak ağaçlarını hem planlama ve tasarımın, hem de çevre ve ekoloji bilimlerinin konusu yapmaktadır. Hem nitelikli tasarlanmış kentsel alanların, hem de sağlıklı yaşam çevrelerinin oluşması için, kent planlama çalışmalarında sokak ağaçlandırması konusunun gözetilmesi gerekir. Çalışmada dünyadan ve Türkiye’den örneklere yer verilerek bu konu incenlemiştir.
Yazar isimleri: ['Bahar GEDİKLİ']
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1119777
Yayın pdf linki: https://dergipark.org.tr/tr/download/article-file/2440993
