Makale Başlığı: Türkiye'de Çocuk İşçiliğiyle Mücadelede Kurumsal Yapı
Özet: Çocuk emeğinden ekonomik fayda sağlamanın çok eski zamanlara dayandığını söylemek mümkündür. Ancak çocuk emeğinin ucuz işgücü olarak sistematik biçimde istismarı Sanayi Devrimi’nin bir sonucu olarak karşımıza çıkmaktadır. Bugün pek çok farklı ve iç içe geçmiş nedene bağlı bir olgu olarak çocuk işçiliği, dünya çapında 200 milyondan fazla çocuğu etkilediği düşünülen bir uluslararası bir sorundur. Çocuk işçiliği bir taraftan çocukları ruhsal, bedensel ve zihinsel yönden olumsuz etkileyen bireysel bir sorunken diğer taraftan çocukların gelecek için taşıdığı potansiyel açısından toplumsal bir sorundur. Bu sebeple, sağlıklı bir toplumun inşası için çocuk işçiliğiyle mücadele konusu büyük bir önem teşkil etmektedir. Konunun öneminden hareketle bu çalışmanın amacı, Türkiye’de çocuk işçiliğinin geldiği seviyeden yola çıkarak, çocuk işçiliğine sebep olan faktörleri belirleyip çözüme yönelik öneriler oluşturmaktır.
Yazar isimleri: ['Öznur KARAGÖZOĞLU', 'Pelin BABAOĞLU']
Yayın Yılı: 30 Eylül 2022
Dergi ismi: Medeniyet Araştırmaları Dergisi
Yayın sayfa url: https://dergipark.org.tr/tr/pub/mad/issue/72842/1121373
Yayın pdf linki: https://dergipark.org.tr/tr/download/article-file/2447485
