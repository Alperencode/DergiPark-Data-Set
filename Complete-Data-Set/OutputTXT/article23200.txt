Makale Başlığı: Alt Ekstremite Rekonstrüksiyonu: 5 Yıllık Klinik Deneyim
Özet: Amaç: Birçok nedene bağlı olarak karşılaşılan alt ekstremite yumuşak doku defektlerinin tedavisi oldukça zordur. Rekonstrüksiyon merdiveni ve asansörün kullanımı defektin yerine uygun rekonstrüksiyon yöntemine yönlendirir. Gereç ve Yöntemler: Kliniğimizde 2014-2019 yılları arasında tedavi edilen 162 alt ekstremite defektli hasta retrospektif olarak değerlendirdi. Hastalar yaş, cinsiyet, eşlik eden morbidite faktörleri, defekt yerleşim yeri, etiyoloji, rekonstrüksiyon yöntemi, komplikasyon ve ikincil rekonstrüksiyon yöntemlerine göre karşılaştırıldı. Bulgular: Hastaların 48'i kadın, 114'ü erkekti. Yaş aralığı 5 ile 91 arasındaydı. Defektlerin en sık etiyolojisi travmaydı. En sık görülen defekt bölgesi ayak ve bacakta idi. En sık tercih edilen rekonstrüksiyon yöntemi cilt greftleri idi, bunu serbest flepler izliyordu. Tüm onarımların başarısızlık oranı %11 olarak izlendi. Sonuç: Alt ekstremite defektlerinin serbest veya perforator flep ile rekonstrüksiyonu güvenilir ve etkili bir yöntemdir.
Yazar isimleri: ['Soysal BAŞ', 'Sabri ÖZTÜRK', 'Hatice Aylin AKBULUT', 'Çağatay ÖNER']
Yayın Yılı: 27 Eylül 2022
Dergi ismi: İzmir Tıp Fakültesi Dergisi
Yayın sayfa url: https://dergipark.org.tr/tr/pub/izmirtip/issue/72623/1126489
Yayın pdf linki: https://dergipark.org.tr/tr/download/article-file/2468723
