Makale Başlığı: 19. Yüzyıl Ortalarında Kızılviran Köyünün Sosyo-Ekonomik Görüntüsü
Özet: 19. yüzyılın ortalarında Kızılviran (günümüzde Kızılören Mahallesi), Konya Vilayeti Sille Nahiyesine bağlı bir köydür. Bu çalışma, Kızılviran köyü özelinde sondaj yöntemi uygulanarak gerçekleştirilen bir mikro tarih çalışmasıdır. Araştırma, temel olarak Türkiye Cumhuriyeti Devleti Arşivleri’nde bulunan Kızılviran köyüne ait 1844-1845 tarihli temettü’ât defteri ekseninde gerçekleştirilmiştir. Defterden elde edilen veriler tablolara aktarılarak işlenmiş, farklı kaynaklarla desteklenmiş ve Konya’nın bazı köyleriyle karşılaştırılarak değerlendirilmeye çalışılmıştır. Kızılviran köyünde; yaygın kullanılan isimler, icra edilen meslekler, yetiştirilen ürünlerin çeşitliliği, sahip oldukları hayvan çeşitleri, üretim miktarları, geçim düzeyleri, kendine yeterlikleri ve kazanç-vergi oranları ortaya konulmuştur. Burada elde edilen veriler Osmanlı sosyo-ekonomik tarihinin bir kesitini sunması açısından değerlidir. Sonuç olarak Kızılviran’da çoğu hane reisinin tarım ve hayvancılıkla geçimini sağladığı, köyde hububat olarak yalnızca arpa ve buğday üretildiği; küçükbaş hayvan özellikle keçi yetiştiriciliğinin ön planda olduğu, köylünün ortalama bir çift öküze, bir binek hayvanına sahip olduğu; hayvan, süt ve tahıl üretiminin kendi ihtiyaçlarına yetecek düzeyde olduğu ve Kızılviran’ın soso-ekonomik dinamikleri açısından tipik bir Osmanlı köyü olduğu tespit edilmiştir.
Yazar isimleri: ['Nagehan ELEMANA']
Yayın Yılı: 30 Kasım 2022
Dergi ismi: İçtimaiyat
Yayın sayfa url: https://dergipark.org.tr/tr/pub/ictimaiyat/issue/72966/1095667
Yayın pdf linki: https://dergipark.org.tr/tr/download/article-file/2341634
