Makale Başlığı: Cam Şekillendirme Tesislerinde Kesim Hattında İş Sağlığı Ve Güvenliği Risklerinin Değerlendirilmesi
Özet: Bu çalışmada iş sağlığı ve güvenliği açısından çok tehlikeli sınıfta yer alan cam şekillendirme tesislerinde kesim hattında karşılaşılabilecek riskler ve bu risklerden nasıl korunulması gerektiği incelenmiştir. Kesim hattındaki risklerin, proaktif yaklaşımla iş sağlığı ve güvenliği açısından, oluşmadan önce kaynağında tespit edilip çalışanları iş kazalarından ve meslek hastalıklarından korumak amacıyla giderilmesi için alınabilecek tedbirler araştırılmıştır. Çalışmanın yapıldığı tesiste kesim hattı ünitelerindeki makinaların kurulumundan kullanımına kadar olan süreç değerlendirilmiştir. Bu süreçte tesisteki çalışma koşullarından kaynaklanabilecek bütün tehlike kaynaklarına bağlı olarak saha kontrol raporu oluşturulmuştur. Saha kontrol raporu ışığında risk analiz yöntemlerinden Fine- Kinney metodunun yanı sıra iş güvenliği uzmanları ile yapılan görüşmeler de çalışmaya yön vermiştir. Risk analizinde makine kurulum ve bağlantılarının nasıl yapılması gerektiğinden başlanmıştır. Makinaların kurulum ve kullanım sürecinde zeminin kuru ve temiz olması ile elektrik ve diğer bağlantılarının doğru yapılması gerektiği sonucuna varılmıştır. Şekillendirmenin esas alındığı çalışma alanlarında kullanılan ünitelerden yükleme, kesme makinası, rodaj ve bizote makinaları ile çalışanlar için KKD kullanımının önemi vurgulanmıştır. Yüklemede talimatlara uyulması, sadece yetkili kişilerin müdahale etmesinin önemi anlatılmıştır. Kesme, rodaj ve bizote makinalarının çalışma prensipleri doğrultusunda işleyiş ve kimyasalların kullanımı hakkında bilgilendirmeler yapılmıştır. Çalışanlara verilmesi gereken eğitimlerin önemi anlatılmıştır. Çalışmanın sonunda risk analiz yöntemi öncülüğünde makine, insan ve çevre etkileşimlerinde önemli olabilecek tüm detaylar göz önünde bulundurularak alınacak önlemler hakkında önerilerde bulunulmuştur.
Yazar isimleri: ['Şükrü KİTİŞ']
Yayın Yılı: 30 Haziran 2021
Dergi ismi: İSG Akademik
Yayın sayfa url: https://dergipark.org.tr/tr/pub/isgakademik/issue/60198/872977
Yayın pdf linki: https://dergipark.org.tr/tr/download/article-file/1550685
