Makale Başlığı: Haçlı Seferlerinde Kürk ve Kürk Ticareti
Özet: 1095-1291 ve daha sonra başka safhalarla devam eden Haçlı seferleri, kutsaldan daha ziyade menfaat ve çıkar ilişkileri ile yoluna devam etmiş, seferlerin zengin tüccarlarını da ortaya çıkarmıştır. Kızıldeniz aracılığı ile Hint Okyanusuna açılan zengin Mısır ve hareketli Suriye limanlarında boy göstermişler, buradan elde ettikleri kıymetli ürünlerle zenginliklerini artırmışlardır. Kuzeyin en önemli iki kârlı sektöründen birisi olan kürk ticareti de bu sırada yeniden ortaya çıkmış, Haçlılar da bu sektörde boy göstermişlerdir. Bizans üzerine yaptıkları 1204 yılındaki üzerinde çok konuşulacak Haçlı seferi, onlara aynı zamanda İstanbul’un hazineleri yanında değerli kürklerini de bahşetmiştir. 1261’de Haçlılar buradan uzaklaştırılsa da bu konuda Bizans’a yardımcı olan Cenevizliler, boğazlardan geçerek Karadeniz’in kuzeyindeki Kefe’yi üs edinip köle ve kürk ticareti ile güçlerini artırmışlardır. Bu bölgenin kürkünü temin eden Ruslar ise bu ticaretin mal tedarikçisi iken gittikçe en önemli aktörü olmuş, Haçlı seferlerine de dâhil olmaya başlamışlardır. Bundan sonra da ilk önce kürk vererek bölgede tutunmaya başlayan Ruslar, güçlenip de hâkimiyetlerini kurmaya başlayınca bölgenin zayıf ve bölünmüş Müslüman komşularından kürk ve asker almaya başlamışlardır. Bu süreç te Haçlı seferlerinin anlaşılmasına büyük katkı sağlamıştır.
Yazar isimleri: ['Nadir KARAKUŞ']
Yayın Yılı: 15 Aralık 2022
Dergi ismi: İdrak Dini Araştırmalar Dergisi
Yayın sayfa url: https://dergipark.org.tr/tr/pub/idrak/issue/73882/1116845
Yayın pdf linki: https://dergipark.org.tr/tr/download/article-file/2428473
