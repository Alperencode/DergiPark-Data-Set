Makale Başlığı: Erken Çocukluk Dönemi Fen Eğitiminde Kukla Yapım-Oynatım Uygulamalarının Öğretmen Adaylarının Eleştirel ve Yaratıcı Düşünmeleri Üzerine Etkisi
Özet: Bu araştırmanın amacı; kukla tekniğiyle bütünleştirilmiş erken çocukluk fen eğitimi uygulamalarının okul öncesi öğretmen adaylarının eleştirel düşünme eğilimleri ve yaratıcı düşünme becerileri üzerinde anlamlı bir etkisinin olup olmadığını belirlemektir. Nicel araştırma modellerinden tek grup ön test – son test yarı deneysel deseninin kullanıldığı araştırma, 2018-2019 öğretim yılı güz döneminde Muş Alparslan Üniversitesi Eğitim Fakültesinde öğrenim gören 98 okul öncesi öğretmen adayıyla 13 haftalık sürede yürütülmüştür. Araştırmanın verileri, “Ne Kadar Yaratıcısınız Ölçeği (NKYÖ)” ve “California Eleştirel Düşünme Eğilimi Ölçeği (CEDEÖ)” ile toplanmış ve elde edilen verilerin analizinde bağımlı örneklemler için t-testi kullanılmıştır. Araştırmanın sonuçlarına göre; uygulanan programın, öğretmen adaylarının eleştirel düşünme eğilimlerini arttırmada orta düzey bir etki yarattığı;  yaratıcı düşünme becerilerini arttırmada ise yüksek düzey bir etki yarattığı tespit edilmiştir. Bununla beraber uygulamalar sonucunda, öğretmen adaylarının eleştirel düşünme eğilimleri ile yaratıcı düşünme becerileri arasında pozitif yönde, orta düzeyde ve istatistiksel olarak anlamlı bir ilişkinin olduğu görülmüştür. Elde edilen bulgular literatür ışığında tartışılmış ve sonuçlar doğrultusunda gelecek araştırmalar için önerilerde bulunulmuştur.
Yazar isimleri: ['Erdinç ÖCAL', 'Abdulhamit KARADEMİR']
Yayın Yılı: 29 Haziran 2022
Dergi ismi: Fen Bilimleri Öğretimi Dergisi
Yayın sayfa url: https://dergipark.org.tr/tr/pub/fbod/issue/70450/1095842
Yayın pdf linki: https://dergipark.org.tr/tr/download/article-file/2342320
