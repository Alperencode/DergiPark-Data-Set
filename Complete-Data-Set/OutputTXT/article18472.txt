Makale Başlığı: Retrospective Evaluation of Maxillofacial Fractures With Cone-Beam Computed Tomography
Özet: ÖZAmaç: Bu çalışmanın amacı maksillofasiyal bölgede meydana gelen fraktürlerin yaş ve cinsiyete göre dağılımlarını, lokalizasyonlarını, sayısını, deplasman varlığını, radyolojik özelliklerini Konik Işınlı Bilgisayarlı Tomografi (KIBT) ile retrospektif olarak değerlendirmektir.Gereç ve Yöntemler: Zonguldak Bülent Ecevit Üniversitesi Diş Hekimliği Fakültesi, Ağız Diş ve Çene Radyolojisi Anabilim Dalı’na 2019 ve 2021 yılları arasında travma nedeniyle başvuran 84 hastadan alınan KIBT görüntüleri retrospektif olarak incelenmiştir. Yaş, cinsiyet, fraktür lokalizasyonu, fraktürlerde deplasman varlığı kayıt altına alındı. İstatistiksel analiz için tüm hasta grubuna tanımlayıcı ve frekans analizleri uygulanırken, hastaların yaş ve cinsiyetlerini; fraktür hattı ve fraktür bölgesi ile karşılaştırırken ki-kare testi uygulandı.Bulgular: 60 erkek 24 kadın hasta (E/K, 2,5/1) olmak üzere toplam 84 hastanın  maksillofasiyal travma nedeniyle KIBT görüntüsü incelendi. Çalışmada incelenen hasta grubunun yaşları 6 ve 72 arasında değişmekte olup yaş ortalaması 33.17±1.48 olarak belirlendi. Farklı etiyolojik nedenlerden kaynaklı çeşitli lokalizasyonlarda meydana gelen 116 fraktür hattı sayısı radyolojik olarak tespit edildi. İncelenen tüm fraktürlerin 73’ünde deplasman izlenirken kalan 43 fraktür hattında deplasman görülmedi. Meydana gelen fraktürler en sık angulus mandibulada (%22,61:n=19) tespit edildi. En az fraktür mandibula ramus (%3,57; n=3)  ve koronoid proseste (%3,57;  n=3)  görüldü.Sonuçlar: Fraktür hatlarının varlığının, lokalizasyonlarının ve kırık parçalarının yer değişiminin doğru radyografik teknikler aracılığıyla tespit edilmesi, gerekli tedavi prosedürlerinin uygulanması açısından önem taşımaktadır. İki boyutlu radyografilerin kullanımının yetersiz kaldığı durumlarda KIBT gibi üç boyutlu görüntüleme yöntemleri tercih edilmelidir.Anahtar Kelimeler: Konik Işınlı Bilgisayarlı Tomografi, Fraktür, Mandibula, Teşhis
Yazar isimleri: ['Emre HAYLAZ', 'Gediz GEDUK', 'Çiğdem ŞEKER', 'Murat İÇEN']
Yayın Yılı: 1 Ekim 2022
Dergi ismi: Cumhuriyet Dental Journal
Yayın sayfa url: http://cdj.cumhuriyet.edu.tr/tr/pub/issue/72850/1117935
Yayın pdf linki: https://dergipark.org.tr/tr/download/article-file/2433448
