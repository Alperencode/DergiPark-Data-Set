Makale Başlığı: PARTİ VE ŞEHİR: DEMOKRAT PARTİNİN EDİRNE’DE DOĞUŞU  (1946-1950)
Özet: Demokrat Parti (DP) 1946 Genel Seçimlerinde Edirne İlinde başarılı olmuştur. Hatta, Edirne DP’nin Türkiye’de 63 vilayet içinde seçimi kazandığı 7 vilayetten biridir.  Bu çalışma DP’nin Edirne’deki siyasi başarısını Edirne’nin 1920’li ve 1930’lu yıllardaki toplumsal ve iktisadi durumuna, İkinci Cihan Harbi Döneminde uygulanan savaş ekonomisine ve Tek Parti Yönetiminin Trakya’daki bürokratik denetimsizliğine dayandırmaktadır. Bu bağlamda, Edirne Yunanistan ve Bulgaristan ile sınırı olduğu için Edirne’nin toplumsal, siyasal ve iktisadi yaşamı iç ve dış politikanın kesişimde bulunmaktadır. Bu açıdan da Edirne çok partili yaşama geçiş sürecinde Türkiye’nin geri kalanından farklı bir örnektir. Bir diğer ifade ile Edirne Türkiye’nin demokratikleşme sürecine yeni bir bakış açısı sunan iyi bir laboratuvardır. Bu çalışmanın amacı ise DP’nin Edirne’deki doğuş ve yükseliş sürecinde ilin coğrafyası, gündelik hayat içinde toplumsal ve iktisadi dinamikler ve Cumhuriyet Halk Partisi (CHP) ve DP’deki yerel siyasi aktörlerin rollerini açıklamaktır. 1946 Genel Seçimleri Demokrat Parti tarafından kazanılmasına rağmen Demokrat Partinin Edirne Milletvekilleri istifa etmişler ve 1948’de Millet Partisi’nin kuruluşunda yer almışlardır. Böylece, bu çalışma 1950 seçim kampanyasında Demokrat Partinin il teşkilatının yeniden kurulduğunu göstermektedir.
Yazar isimleri: ['Okan CEYLAN']
Yayın Yılı: 15 Temmuz 2022
Dergi ismi: İmgelem
Yayın sayfa url: https://dergipark.org.tr/tr/pub/imgelem/issue/71259/977954
Yayın pdf linki: https://dergipark.org.tr/tr/download/article-file/1905637
