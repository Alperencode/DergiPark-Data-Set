Makale Başlığı: Prof. Marc Waelkens Anısına
Özet: Prof. Dr. Mustafa Hamdi Sayar benden Prof. Marc Waelkens’ın anısına bir yazı yazmamı istediğinde onur duydum çünkü Prof. Waelkens ülkemizde arkeolojik araştırmalara özellikle disiplinlerarası  yaklaşımları  ile  önemli  katkılar  sağlamakla  kalmamış,  benim  gibi  birçok Türk ve uluslararası öğrenciyi de eğiterek mirasının sürdürülmesini mümkün kılmıştır. Bu öğrencilerin ilklerinden olmakla her zaman gururlanmış, üniversite eğitimim bir yana arazide kazandığım tecrübe ile kendimi arkeolojik araştırmalara dair birçok alanda rahatlıkla ifade edebilme yetisi kazanmışımdır. Her arkeoloğun ilk defa bir kazıya katılmasına dair güçlü anıları olduğunu tahmin ederim. Benim arazi tecrübem 1991 yılında Sagalassos kazısıyla başlamıştır.  Haziran  ayının  sonlarında  sabahın  erken  saatlerinde  babamın  beni  İngiliz Arkeoloji  Enstitüsü’nün  Tahran  Caddesi’ndeki  eski  binasının  yan  sokağında  bırakışını ve ilk defa tanıştığım Prof. Waelkens ve Dr. Chris Lightfoot’un da aralarında olduğu bir grup ile İngiliz Arkeoloji Enstitüsü’nün bir minibüsünde Ağlasun’a varışımızı hayal meyal hatırlıyorum.
Yazar isimleri: []
Yayın Yılı: 4 Ağustos 2022
Dergi ismi: Anadolu Araştırmaları
Yayın sayfa url: https://dergipark.org.tr/tr/pub/iuanadolu/issue/71794/1155113
Yayın pdf linki: https://dergipark.org.tr/tr/download/article-file/2576055
