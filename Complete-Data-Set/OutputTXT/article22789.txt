Makale Başlığı: Primer Uterin Kist Hidatik: Olgu Sunumu
Özet: Kist hidatik, vücudun neredeyse her yerinde görülebilen parazitik bir hastalıktır. Vücuttaki tutulum yerlerine göre farklı semptomlar ve bulgular verebilirler. Hastalığın etkenleri ise echinococcus granulosus, echinococcus multilocularis, echinococcus oligarthrus, daha nadir olarak da echinococcus vogeli adlarındaki sestodlardır. Ülkemizde genel cerrahi uzmanlarının çok iyi bildiği bu hastalık, ülkemizin gelişen ve değişen sosyal yapısından ve zaman zaman klinik ve radyolojik olarak malignitelerle karışabileceğinden hala sorun teşkil etmektedir. 55 yaşındaki bir kadın hasta karın ağrısı şikayetiyle, kadın doğum ve hastalıkları polikliniğine başvurdu. Özgeçmişinde kist hidatik öyküsü bulunmayan hastanın uterusunda, görüntüleme yöntemleri ile kitle saptandı. Kadın doğum ve hastalıkları servisinde malignite ön tanısıyla histerektomi ve bilateral salpingooeferektomi uygulandı. Mikroskobik olarak yapılan histopatolojik incelemede ise kist hidatik tanısı konuldu. Çalışmamızda nadir görülen primer uterin kist hidatik vakasını sunacağız.
Yazar isimleri: ['Mehmet Olgun AK', 'Merve ŞAHİN', 'Çiğdem ÖZDEMİR', 'Dağıstan Tolga ARIÖZ']
Yayın Yılı: 30 Kasım 2022
Dergi ismi: Eskisehir Medical Journal
Yayın sayfa url: https://dergipark.org.tr/tr/pub/eskisehirmedj/issue/72297/1094291
Yayın pdf linki: https://dergipark.org.tr/tr/download/article-file/2336136
