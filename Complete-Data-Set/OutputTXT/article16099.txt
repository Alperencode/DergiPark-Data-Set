Makale Başlığı: Çocuklarda Metamfetamin İntoksikasyonu: Tek Merkez Deneyimi
Özet: Amaç: Yasadışı uyuşturucu maddeler, özellikle de metamfetamin, dünyada olduğu gibi Türkiye'de de ergenler arasında giderek daha popüler hale gelmektedir. Türkiye'de bu amaçla yapılan çalışmaların çoğu anket çalışmalarıdır. Çalışmamız ise hastanemize başvuran ve metamfetamin intoksikasyonu saptanan hastaların klinik özelliklerini ve laboratuvar parametrelerini değerlendirmeyi amaçlamıştır.Gereç ve Yöntemler: Ağustos 2019-Aralık 2021 tarihleri arasında Ankara Şehir Hastanesi Çocuk Acil Servisi'ne başvuran ve idrar toksik madde taramasında metamfetamin pozitif saptanan 18 yaş altı hastalar çalışmaya dahil edildi ve verileri retrospektif olarak değerlendirildi.Bulgular: Çalışmamızda metamfetamin intoksikasyonu saptanan 10 hastayı inceledik. Ortalama yaş 16.3 ± 0.94 (14-17) idi ve hastaların %80'i erkekti. Sekiz hasta başvuru sırasında madde kullanımını gizledi. Başvuru anında en sık kardiyovasküler, nörolojik ve gastrointestinal sistem semptomları görüldü. Dört hastada eşzamanlı alkol kullanımı, bir hastada çoklu uyuşturucu kullanımı saptandı. Laboratuar testlerinde önemli bir patoloji gözlenmedi. Karın ağrısı olan bir hastada mide perforasyonu, göğüs ağrısı olan bir hastada pnömomediastinum tespit edildi.Sonuç: Metamfetamin intoksikasyonunun spesifik klinik ve laboratuvar göstergeleri yoktur ve olası bir nedenin hastanın klinik bulgularını açıklayamadığı tüm durumlarda madde kötüye kullanımı düşünülmelidir. Alkol kullanan çocuklarda madde kullanımı sorgulanmalı, çoklu madde kullanımı açısından dikkatli olunmalı, buna göre hasta takip ve rehabilitasyon planları yapılmalıdır.
Yazar isimleri: ['Metin YİĞİT', 'Muhammed Yasin GÖKDÖL', 'Furkan KALAYCI', 'Ayla AKCA ÇAĞLAR', 'Leman AKCAN YILDIZ', 'Funda KURT', 'Halise AKÇA']
Yayın Yılı: 30 Kasım 2022
Dergi ismi: Türkiye Çocuk Hastalıkları Dergisi
Yayın sayfa url: https://dergipark.org.tr/tr/pub/tchd/issue/73531/1085284
Yayın pdf linki: https://dergipark.org.tr/tr/download/article-file/2299857
