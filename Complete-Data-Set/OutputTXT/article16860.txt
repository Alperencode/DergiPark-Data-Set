Makale Başlığı: Ülkelerarası Diplomatik İlişkilerde Beden Dili Kullanımı ve Sözsüz İletişimin Önemi: Sanal Başında Liderler
Özet: Genel olarak iletişim olgusu sözlü, sözsüz ve yazılı iletişim olmak üzere üç grupta karşımıza çıkmaktadır. Tanımlayıcı nitelikte hazırlanan bu çalışma, ülke liderlerinin sözsüz iletişim türü olan beden dilini kullanmalarına yönelik sanal basında çıkan haber, galeri ve köşe yazılarına odaklanmaktadır. Diplomatik ilişkilerde liderlerin beden dilinin kullanımına ilişkin haberlerle birlikte beden dilinin önemine vurgu yapan köşe yazıları ve galeri içerikleri bu bağlamda incelenmekte, diplomatik ilişkilerin nasıl ele alındığı veya  yorumlandığına ilişkin veriler söylem çözümlemesi  yöntemiyle analiz edilmektedir. Bu kapsamda “Beden dili ve liderler” “Liderlerin görüşmesi ve beden dili”   anahtar kelimeleri ile Google Chrome üzerinden  arama yapılmıştır.  Sanal basında çıkan haberler, köşe yazıları ve galeri içerikleri ülke liderlerinin yüz yüze görüşmeleriyle sınırlı tutulmuş,  veriler  kullanılan görseller eşliğinde çalışma kapsamına alınarak değerlendirilmiştir.  Çalışmada incelenen içerikler son 10 yıllık süreçte ülke  liderlerinin yüz yüze görüşmeleriyle sınırlandırılmıştır. Çalışma sonucunda liderlerin görüşmelerde beden dilini ve sözsüz iletişim unsurlarını etkin şekilde kullandıkları, bunların da  sanal basın ortamında içeriklere yansıdığı görülmüştür.  İçeriklerde beden dili kullanımının güven ve güç göstergesi olarak, güçlü olduğunu gösterme bağlamında, olumlu veya olumsuz mesaj verme anlamında, tedirgin ve gergin olma durumunun göstergesi şeklinde, üstünlük sağlama açısından ve devletler /ülkeler arası ilişkilerin ve diyaloğun durumunu gösterir nitelikte mesajlar içerek şekilde yorumlandığı ve değerlendirildiği sonucuna ulaşılmıştır.
Yazar isimleri: ['Şadiye KOTANLI KIZILOĞLU']
Yayın Yılı: 29 Nisan 2022
Dergi ismi: Uluslararası Medya ve İletişim Araştırmaları Hakemli Dergisi
Yayın sayfa url: https://dergipark.org.tr/tr/pub/mediaj/issue/68019/1011684
Yayın pdf linki: https://dergipark.org.tr/tr/download/article-file/2034296
