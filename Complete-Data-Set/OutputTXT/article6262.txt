Makale Başlığı: İklim Değişiklikleri ve Covid-19 Salgını altında Tüketicilerin Dana Eti Tüketim Tercihleri: Erzurum İli Örneği
Özet: Son yıllarda yaşanan iklim değişiklikleri ve Covid-19 salgını altında Erzurum ilindeki tüketicilerin dana eti tüketim tercihleri üzerinde etkili olan faktörleri belirlemek ve faktörlerin etkilerini analiz etmek amacı ile bu araştırma yürütülmüştür. Araştırmanın ana materyali, 2021 yılında 385 hane halkından elde edilen birincil verilerden oluşturmuştur. Elde edilen veriler, önce faktör boyutlarının belirlenmesi için Keşfedici Faktör Analizinde (EFA) ve daha sonra ikinci düzey çok faktörlü ölçüm modeli için Doğrulayıcı Faktör Analizinde (CFA) kullanılmıştır. Araştırma sonuçları, üç faktör boyutu ve toplam 23 maddeden oluşan dana eti tüketim tercih modelinin uyum iyiliği indeks değerlerine göre kabul edilebilir ölçütlerde olduğunu göstermiştir. Ayrıca araştırma sonuçları, ölçüm modelinde tüketicilerin dana eti tüketim memnuniyetleri üzerinde duyusal [β_0= 0.89  (p<0.001)] ve hedonik kalite [β_0= 0.90 (p<0.001)] niteliklerinin pozitif bir etki, fakat risk faktörünün [β_0=-0.89 (p<0.001)] negatif bir etki yarattığına işaret etmiştir. Tüketicilerin tüketim tercihlerini negatif bir şekilde etkileyen risk faktörlerinin minimum düzeylerde tutulmasına yönelik tedbirler, uzun vadede belirli bir düzeye kadar dana eti tüketim memnuniyetinin sürdürülebilirliğine katkı sağlayabilir.
Yazar isimleri: ['Yavuz TOPCU']
Yayın Yılı: 11 Mayıs 2022
Dergi ismi: Gaziosmanpaşa Bilimsel Araştırma Dergisi
Yayın sayfa url: https://dergipark.org.tr/tr/pub/gbad/issue/69693/977070
Yayın pdf linki: https://dergipark.org.tr/tr/download/article-file/1902181
