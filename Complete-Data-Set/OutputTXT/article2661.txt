Makale Başlığı: BAYBURT İLİ (YERLİCE KÖYÜ) AĞZINDAN DERLEME SÖZLÜĞÜ’NE KATKILAR
Özet: Bir dil için zengin bir kaynak olan ‘ağız’ın, teknolojinin gelişmesi sonucu bünyesinde barındırdığı kelimelerin ya kaybolduğu ya da anlam değişikliğine uğradığı görülmektedir. Teknolojideki bu gelişmeler okur-yazarlık oranının artmasına ve köyden kente göçlerin başlamasına neden olduğu gibi Anadolu ağızlarının da yazı diline yaklaşmasına neden olmuştur. Bunun sonucunda da Anadolu ağızlarının söz varlığının tespit edilemeden kaybolması tehlikesi ortaya çıkmıştır. Bu nedenle ağızlardaki kelimelerin yok olması tehlikesine karşı bu kelimelerin biran önce kayıt altına alınması gerekmektedir. Bu konuda en büyük çalışma Türk Dili Tetkik Cemiyeti’ne (1936 yılından sonra Türk Dil Kurumu) aittir.  Türk Dili Tetkik Cemiyeti’nin başlattığı çalışmalar sonucunda “Halk Ağızlarından Derleme Sözlüğü” oluşturularak Türk dilinin kelime hazinesi koruma altına alınmaya başlanmıştır. Biz de bu hazineye kaynaklık eden Derleme Sözlüğü’ne katkıda bulunabilmek için Bayburt merkeze bağlı Yerlice köyünden derleme çalışması yaptık. Saha araştırması sonucunda elde edilen 251 sözcüğü iki ana başlık ve üç alt başlık adı altında sınıflandırdık.
Yazar isimleri: ['Nermin İBİŞ']
Yayın Yılı: 15 Mart 2022
Dergi ismi: Bayburt Üniversitesi İnsan ve Toplum Bilimleri Fakültesi Dergisi
Yayın sayfa url: https://dergipark.org.tr/tr/pub/butobid/issue/69169/1013855
Yayın pdf linki: https://dergipark.org.tr/tr/download/article-file/2042869
