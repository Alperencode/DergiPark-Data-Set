Makale Başlığı: ŞİRKETLER TOPLULUĞUNDA DENKLEŞTİRME OLANAĞININ HALKA AÇIK ŞİRKETLERDE ÖRTÜLÜ KAZANÇ AKTARIMI YASAĞI AÇISINDAN DEĞERLENDİRİLMESİ
Özet: Şirketler topluluğuna dâhil olan halka açık bağlı şirketin kârının/malvarlığının, ilişkili taraf işlemleri yoluyla diğer topluluk şirketleri lehine azaltılmasına yol açan durumlar 6102 sayılı Türk Ticaret Kanunu (TTK)’nun 202/1-a hükmü ve 6362 sayılı Sermaye Piyasası Kanunu (SPKn) md.21 (ile 103/6 veya 110/1-b,c) hükmünün ortak uygulama alanına girebilmekte ve özellikle SPKn’nda örtülü kazanç aktarımı bakımından öngörülen cezai ve idari yaptırımlar nedeniyle hükümler arasında norm çatışması ortaya çıkmaktadır. Bu çalışmada, hükümler arasındaki çatışmanın hangi hallerde ortaya çıkabileceği ve çatışma halinde hangi hükmün öncelikli olarak uygulanması gerektiği sorunu, konuya ilişkin doktrinde ileri sürülen görüşler de dikkate alınarak incelenmektedir. Öte yandan, hükümlerin ortak uygulama alanına girebilecek somut olaylar yönünden, çatışma halinde olan hükümlerle gözetilen menfaatlerin hangi hallerde adil bir şekilde dengelenmesinin söz konusu olabileceği ve örtülü kazanç aktarımı nedeniyle Sermaye Piyasası Kurulunca kullanılabilecek yetkilerin belirlenmesi aşamasında hangi şartların varlığı halinde halka açık bağlı şirketler açısından TTK md.202/1-a hükmü doğrultusunda denkleştirmeye olanak sağlanmasının mümkün olabileceği değerlendirilmektedir.
Yazar isimleri: ['Rabia Sanem ÜZELER DEMİRAĞ']
Yayın Yılı: 30 Haziran 2022
Dergi ismi: Hacettepe Hukuk Fakültesi Dergisi
Yayın sayfa url: https://dergipark.org.tr/tr/pub/hacettepehdf/issue/71020/1100163
Yayın pdf linki: https://dergipark.org.tr/tr/download/article-file/2360605
