Makale Başlığı: Düvelerde antimüllerian hormonun ovum pick-up (opu) ile toplanan oosit verimine etkisi
Özet: Bu çalışmada Ovum Pick-Up (OPU) tekniği ile oosit verimi ile donörlerin Anti-Müllerian Hormon (AMH) konsantrasyonları arasındaki ilişkinin belirlenmesi amaçlanmıştır. Çalışmada 12 ila 15 aylık 10 sağlıklı Holstein düve kullanıldı. AMH ölçümleri Bovine VIDAS® Anti-Mülleian Hormon kitleri (Biomeriux, Marcy l'Etoile, Fransa) ile Mini Vidas cihazı kullanılarak yapıldı. Siklusun rastgele bir gününde toplam 67 OPU uygulaması yapıldı. Toplanan oositler kalitelerine göre sınıflandırıldı ve oositlerin canlılık değerlendirmesi, kümülüs-oosit kompleksindeki (COC) kümülüs bütünlüğü ile hücre tabakası sayısına ve sitoplazmalarının homojenliğine göre yapıldı. OPU uygulamalarında hayvan başına ortalama oosit sayısının 4-8 arasında olduğu belirlendi. Toplanan oosit sayıları ile plazma AMH seviyeleri arasında önemsiz bir negatif korelasyon görüldü. Donör ve ovaryum rezervinin belirlemede kullanılabilen AMH'nin, OPU başına düşen embriyo sayısını da artırabileceği düşünüldü. AMH'nin biyoteknolojik uygulamalarda donör seçiminde kullanılırken bu parametre açısından da değerlendirilebileceği sonucuna varıldı.
Yazar isimleri: ['Sakine Ülküm ÇİZMECİ', 'Dursun Ali DİNÇ', 'Mustafa Numan BUCAK', 'Muhammed ÇİFTÇİ', 'Ömer Faruk YEŞİLKAYA', 'Vahit AĞIR', 'Hasan DOĞAN']
Yayın Yılı: 31 Ağustos 2022
Dergi ismi: Journal of Advances in VetBio Science and Techniques
Yayın sayfa url: https://dergipark.org.tr/tr/pub/vetbio/issue/71840/1106019
Yayın pdf linki: https://dergipark.org.tr/tr/download/article-file/2384626
