Makale Başlığı: FOTOĞRAFLAR ARACILIĞIYLA (GÖÇMEN) KADINLARIN YAŞAMLARINI VE HİKAYELERİNİ ARAŞTIRMAK
Özet: Türkiye’den Almanya’ya göç etmiş ve halen Almanya’da yaşamakta olan 10 kadının yaşam anlatılarının izlerini fotoğrafları aracılığıyla süren bu çalışma, içerdiği iktidar dinamikleri, kısıtlamalar ve olasılıklarla birlikte göçmenliği toplumsal cinsiyet açısından anlamayı da amaçlamaktadır. Çalışmada bu süreçte fotoğraflar hem pratik hem de içerik açısından analiz edildi. Kadınlarla hayatları ve göçmenlik hikayeleri üzerine görüşmeler, onların göstermek üzere seçtiklerinin yanısıra evde görülebilen (duvarda, evin değişik kısımlarında, buzdolabı kapağında vb.) fotoğraflar aracılığıyla gerçekleştirildi. Araştırmanın belli başlı soruları şunlardı: Görüşme boyunca hangi temalar, sözcükler, söylemler tekrarlandı, hiç yer almadı ya da sessizce geçiştirildi? Kadınlar kimliklerini ve aidiyetlerini nasıl inşa ediyorlar? Geçmiş yaşamlarındaki yerleri ve ilişkileri nasıl hatırlıyor, bunlarla nasıl bağlantı kuruyor ve geleceği nasıl tasavvur ediyorlar?  
Yazar isimleri: ['Mine GENCEL BEK']
Yayın Yılı: 27 Haziran 2022
Dergi ismi: Moment Dergi
Yayın sayfa url: https://dergipark.org.tr/tr/pub/moment/issue/70570/1085640
Yayın pdf linki: https://dergipark.org.tr/tr/download/article-file/2301205
