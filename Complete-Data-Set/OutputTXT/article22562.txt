Makale Başlığı: SÜRDÜRÜLEBİLİR EKONOMİK KALKINMA İÇİN TÜRKİYE’DE DİRENÇLİ ŞEHİRLER
Özet: Ekonomi politikalarında kalkınma konusu oldukça önemlidir. Şehirlerin gelişmesinin sağlanması, sürdürülebilir ekonomik kalkınma için öncelikli konulardandır. Günümüzde şehirlerde yaşayan nüfus ve şehirlerin kapladıkları alanları büyürken, karşı karşıya kaldıkları tehlikeler de artmaktadır. Şehirlerin gelişmesinin planlı bir şekilde yapılması, bu kapsamda oldukça önemlidir. Son yıllarda dünyada en sık konuşulan konuların başında doğal afetler gelmektedir. Doğal afetlerin oluşum sıklığının giderek artması ve yarattığı hasarın yalnızca o bölgeyle kalmayıp diğer bölgeleri de etkilemesi, oluşan zararın daha da artmasına neden olmaktadır. Meydana gelen doğal afetlerde milyonlarca insanın hayatını kaybetmesi, geride kalanların yaşamlarının olumsuz etkilenmesinin yanı sıra, ortaya çıkan hasarın telafi edilmesi için yapılan yatırımların maliyetleri de her geçen gün artmaktadır. Şehirlerin doğal afetlerden korunması konusu ön planda olmalı, afetlerin fiziksel, sosyal, tarihi-kültürel ve ekonomik zararlarının azaltılması, mümkünse yok edilmesi sağlanmalıdır. Bu noktada doğal afetlerin oluşmadan önce gerçekleştirilecek risk azaltma faaliyetleriyle önlenmesi oldukça önemlidir. Şehirlerin tarih boyunca edindikleri ekonomik, sosyal, kültürel ve çevresel kazanımlarının ani değişiklikler ya da beklenmedik şekilde oluşan bozulmalar nedeniyle kaybedilmemesi için dirençli şehirlerin oluşturulması oldukça önemlidir.Bu çalışmada, Türkiye’de dirençli şehirler oluşturmanın aynı zamanda sürdürülebilir ekonomik kalkınmanın sağlanması adına katkılarının ortaya koyulması konusunda Türkiye’de yaşanan bazı afetler ve topluma olan etkileri incelenerek, dirençli şehirler oluşturmanın sağladığı katkıların vurgulanması amaçlanmıştır.
Yazar isimleri: ['Ayça DOĞANER']
Yayın Yılı: 12 Ağustos 2022
Dergi ismi: Çevre Şehir ve İklim Dergisi
Yayın sayfa url: https://dergipark.org.tr/tr/pub/csid/issue/72150/1120039
Yayın pdf linki: https://dergipark.org.tr/tr/download/article-file/2442029
