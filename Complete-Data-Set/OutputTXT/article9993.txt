Makale Başlığı: Kurumsal Körlüğün Çalışanlar Üzerindeki Etkisi: Bir Alan Araştırması
Özet: Bu araştırmanın amacı, kurumsal körlük ve boyutlarının (bireysel, kurumsal, sektörel ve yapılan işin rutinlik boyutu) çalışan tutumu, iş tatmini ve iş performansı üzerindeki etkisi çalışan tutumunun ise iş tatmini ve iş performansı üzerindeki etkisini incelemektir. Araştırmanın örneklemini Kahramanmaraş Büyükşehir Belediyesi, Onikişubat Belediyesi ve Dulkadiroğlu Belediyesi’nin 473 çalışanı meydana getirmektedir. Araştırma verilerini toplamak için anket yönteminden faydalanılmıştır. Araştırma verileri SPSS 25.0 programında frekans analizi, güvenirlik analizi, korelasyon analizi ve regresyon analiziyle test edilmiştir. Yapılan regresyon analizi sonuçlarına göre; kurumsal körlük boyutlarından olan bireysel boyut ve yapılan işin rutinlik boyutunun çalışan tutumunu etkilemediği ancak  kurumsal ve sektörel boyutun çalışan tutumunu pozitif yönde etkilediği belirlenmiştir. Yine bireysel boyutun iş tatmini ve iş performansını negatif yönde etkilediği; kurumsal, sektörel ve yapılan işin rutinlik boyutunun iş performansını pozitif yönde etkilediği sonucuna ulaşılmıştır. Diğer taraftan kurumsal ve sektörel boyutun iş tatminini pozitif yönde etkilediği belirlenirken yapılan işin rutinlik boyutunun iş tatminini etkilemediği tespit edilmiştir. Çalışan tutumunun ise iş tatmini ve iş performansını pozitif yönde etkilediği tespit edilmiştir. Sonuçlar teorik ve uygulama kapsamında tartışılmıştır.
Yazar isimleri: ['Salih YEŞİL', 'Ayşegül ÖZBAĞIŞ']
Yayın Yılı: 27 Ekim 2022
Dergi ismi: Kahramanmaraş Sütçü İmam Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/ksusbd/issue/73214/1133118
Yayın pdf linki: https://dergipark.org.tr/tr/download/article-file/2496295
