Makale Başlığı: Baba Vefatından Sonra Çocukların İyi Oluşu: Anne Görüşlerine Dayalı Nitel Bir Analiz
Özet: Ebeveynlerden birinin vefatı çocukların iyi oluşunu olumsuz yönde etkilemektedir.  Hayatta kalan ebeveyn, genellikle, çocuk için en önemli destek kaynağıdır ve çocuğun yas tutma sürecinin yakın bir tanıdığıdır. Bu çalışmanın amacı, babanın yasını tutmanın çocukların psikolojik sağlığı ve başa çıkma stratejileri üzerindeki algılanan etkilerini annelerinin anlatıları aracılığıyla anlamaktır. Nitel araştırma yöntemlerine göre tasarlanan bu çalışmada, eşi vefat etmiş dokuz anne ile yarı yapılandırılmış görüşmeler yapılmıştır. Yapılan tematik analiz sonucunda üç ana tema ortaya çıkmıştır: psikolojik sağlık üzerindeki negatif etkiler, travma sonrası büyüme ve başa çıkma stratejileri.  Elde edilen bulgular baba kaybının sonuçlarının çocukların işlevselliği üzerindeki olumsuz etkilerle sınırlı olmadığını, çocukların kaybın ardından olumlu değişiklikler de deneyimleyebileceklerini göstermiştir. Dahası, anneler çocuklarının yeni aktiviteleri keşfetmek, din ve sosyal desteğe başvurmak gibi başa çıkma stratejilerini kullanarak baba vefatının üstesinden başarılı bir şekilde geldiklerini fark ettiklerini bildirmişlerdir. Sonuç olarak, bu bulgular kedere tepki ve dayanıklılık artırıcı stratejilerin her bir ailenin duygusal ihtiyaçlarına göre uyarlanması gerektiğini göstermiştir.
Yazar isimleri: ['Münevver ÖZDEMİR', 'Şeyda ERUYAR', 'Hikmet YAZICI']
Yayın Yılı: 28 Ekim 2022
Dergi ismi: AYNA Klinik Psikoloji Dergisi
Yayın sayfa url: https://dergipark.org.tr/tr/pub/ayna/issue/73237/1053408
Yayın pdf linki: https://dergipark.org.tr/tr/download/article-file/2174792
