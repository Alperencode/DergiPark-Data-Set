Makale Başlığı: Farklı Engel Gruplarındaki Sporcuların Fiziksel Aktivite Düzeylerinin İncelenmesi
Özet: Araştırmanın amacı farklı branşlardaki engelli sporcuların fiziksel aktivite düzeylerinin bazı değişkenler açısından incelenmesidir. Çalışmaya gönüllülük esasına göre 17 kadın, 45 erkek toplamda 62 engelli sporcu katılmıştır. İşitme ve görme engelli sporculara IPAQ formu uygulandı. Uluslararası fiziksel aktivite anketi ile haftalık günlük oturma süreleri, yürüme süreleri aynı zamanda şiddetli ve orta dereceli fiziksel aktiviteleri belirlendi. Katılan bireylerin toplam fiziksel aktivite süreleri hesaplandı ve ‘düşük, orta ve yüksek düzey’ olarak sınıflandırıldı. Verilerin çözümlenmesinde tanımlayıcı analiz, Independent t testi ve One Way Anova testi kullanıldı. Anlamlılık düzeyi p<0,05 olarak alındı. Çalışma bulgularına göre farklı engel türlerini incelediğimiz zaman iki engel grubununda yüksek şiddetli fiziksel aktivite yaptığı sonucuna ulaşılmıştır. Ancak işitme engellilerin fiziksel aktivite seviyelerinin (MET: 7614) görme engellilere göre (MET: 6050) daha yüksek olduğu sonucu bulunmuştur p<0,05. Branş bazında incelediğimiz zaman MET değerlerinin birbirine yakın olduğu, ancak judo branşında olan engelli sporcuların MET değerlerinin diğer branşlardan daha yüksek olduğu belirlenmiştir. Sonuç olarak, işitme engelli judo sporcuların MET değerlerinin daha yüksek olduğu sonucuna varılmıştır.
Yazar isimleri: ['Ali Kemal TAŞKIN']
Yayın Yılı: 16 Eylül 2022
Dergi ismi: Spor Eğitim Dergisi
Yayın sayfa url: https://dergipark.org.tr/tr/pub/seder/issue/71337/1147468
Yayın pdf linki: https://dergipark.org.tr/tr/download/article-file/2552863
