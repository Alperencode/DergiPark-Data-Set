Makale Başlığı: Bisri Mustofa ve al-Ibrīz li Maʿrifati Tafsīr al-Qurʾān al-Azīz Adlı Eseri
Özet: Bu makalede, çağdaş Endonezyalı tefsirci Bisri Mustofa ve al-Ibrīz li maʿrifati tafsīr al-Qurʾān al-Azīz adlı eseri incelenecektir. Cava dili, Endonezya’nın en çok konuşulan bölgesel dilidir ve bu eserde Kur’an, bu Cava diliyle tefsir edilmiştir. Endonezyalı ilahiyatçılar arasında en üretken tefsircilerden biri de Bisri Mustofa’dır. Yazar, birçok eser yazmış olup bir kısmı da bugüne kadar çalışılmaktadır. Bisri Mustofa’nın Kur’an, Hadis, Arap Dili Bilimi, Hukuk, Ahlak ve Tarih gibi çeşitli alanlarda eserleri söz konusudur. Onun al-Ibrīz adlı eseri, tefsir alanında en çok araştırılan eserlerinden birisidir. Hem halk hem de bilim insanları tarafından Cava’nın farklı yerlerinde geniş çapta incelenmiştir. al-Ibrīz, Kur’an’ın ayetlerini Endonezya halkına Cava dilinde açıklamayı amaçlayan önemli tefsir eserlerindendir. al-Ibrīz’i inceleyerek, Güneydoğu Asya’da, özellikle Endonezya ve Cava’da çağdaş tefsirin ilerleyişi hakkında bilgi vermeyi amaçlıyoruz. Bu araştırmada öncelikle Bisri Mustofa’nın al-Ibrīz adlı eseri yöntem açısından değerlendirilecektir. Yazar ve düşünce yapısı hakkında genel bir fikir sahibi olabilmek için yazarın hayatı ve eserleri hakkında ayrıntılar verilecektir. Ayrıca al-Ibrīz adlı eser, tarihsel arka planı, tefsir kaynakları, tefsirlerin özellikleri, çeşitli tefsir yöntemleri ve içerdiği tefsir örnekleri açısından incelenecektir.
Yazar isimleri: ['Didik ANDRİAWAN']
Yayın Yılı: 30 Haziran 2022
Dergi ismi: Din ve Bilim - Muş Alparslan Üniversitesi İslami İlimler Fakültesi Dergisi
Yayın sayfa url: https://dergipark.org.tr/tr/pub/dinbil/issue/70780/1117011
Yayın pdf linki: https://dergipark.org.tr/tr/download/article-file/2429216
