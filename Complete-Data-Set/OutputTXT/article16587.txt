Makale Başlığı: İŞLETMELERİN MUHASEBE MESLEĞİNE VE MESLEK MENSUPLARINA BAKIŞ AÇILARININ DEĞERLENDİRİLMESİ ÜZERİNE BİR ARAŞTIRMA
Özet: Muhasebe mesleği, ortak bir amaç, iş birliğine dayalı ve mesleki kural ve ilkelere doğrultusunda faaliyetlerini sürdüren ve temelinde insan unsuru olan bir meslektir. Muhasebe mesleğine yönelik olarak yanlış bir algı söz konusudur. Muhasebe meslek mensubu devlet adına vergi hesaplayan ve tahsili için aracı olarak görülmektedir. Bu çalışma Diyarbakır’da faaliyet gösteren işletmelerin muhasebe mesleğine ve muhasebe meslek mensubuna bakış açısı ve algısının belirlenmesi amacını taşımaktadır. Bu amaçla işletmelere yüz yüze anket uygulaması gerçekleştirilmiştir. Çalışma sonucunda işletmelerin büyük bir çoğunluğunun 10 yılın altında muhasebe meslek mensubu değişimine gittiği tespit edilmiştir. İşletmeler muhasebe meslek mensuplarından mümkün olduğunca hemen hemen her konuda faydalandıkları görülmektedir. Özellikle muhasebe meslek mensuplarını finansal bir danışman olarak görmektedir. Mükelleflerin muhasebe bilgilerinin yetersiz olduğu ve bu alanda gelişmek istedikleri belirtilmiştir. Ayrıca işletmelerin muhasebe meslek mensuplarına ödediği ücretin yeterli düzeyde olduğunu düşünmektedir. İşletmeler muhasebe meslek mensuplarından genellikle vergi ve finansal konular hakkında destek aldıkları görülmektedir. Katılımcıların büyük bir çoğunluğunun muhasebe bilgisinin genellikle finansal konularda ihtiyacı karşıladığı, fakat üretim konularında çok fazla ihtiyaç olmadığı düşünülmektedir. Katılımcıların büyük çoğunluğunun ayda bir kez muhasebe meslek mensubu ile görüştüğü tespit edilmiştir. Genellikle bu görüşmeler telefon aracılığıyla olduğu tespit edilmiştir. Kısaca muhasebe bilgilerinin işletmelerin hemen hemen her alanında kullanıldığı tespit edilmiştir. Ayrıca mükellefler muhasebe meslek mensuplarını bir finansal danışman olarak görmektedir.
Yazar isimleri: ['Kadir GÖKOĞLAN', 'Abdulkadir BİLEN', 'Engin KÖSEER']
Yayın Yılı: 30 Haziran 2022
Dergi ismi: Uluslararası Batı Karadeniz Sosyal ve Beşeri Bilimler Dergisi
Yayın sayfa url: https://dergipark.org.tr/tr/pub/baksoder/issue/70200/1115617
Yayın pdf linki: https://dergipark.org.tr/tr/download/article-file/2423616
