Makale Başlığı: Huzurevlerinde Manevi Danışmanlık ve Rehberlik Hizmeti Verecek Bir Personelde Bulunması Gereken Vasıflar
Özet: Yaşlılık döneminde manevi danışmanlık ve rehberlik hizmetleri eğitim politikası, yeterlilik ölçütleri, sınırları ve kapsamı henüz tam olarak belirlenmemiş bir alandır. Yaşlılığını huzurevlerinde geçiren bireyler için manevi danışmanlık ve rehberlik hizmetlerinin uygulanmasında istendik sonuçlar elde edilebilmesi için, konunun farklı yönlerini ele alan araştırmalar yapılması gerekmektedir. Huzurevleri, ülkemizde yaşayan 60 yaş üstü bireylere bakım ve rehabilitasyon hizmetleri veren kuruluşlardır. Burada kalan yaşlılar hayatlarının son deminde olmalarının psikolojisi ile zaman zaman manevi ve psikolojik desteğe ihtiyaç duymaktadırlar. Buna yol açan nedenlerden bazıları şunlardır: Ölüm korkusu, yıpranma, güç kaybı, çeşitli hastalıkların çoğalması, terk edilmişlik duygusu, sevgi-saygı gereksinimlerinin doyurulmaması, ilgisizlik, toplumdan soyutlanma, ekonomik düşüş ve geleceğe dair ümitsizlik. Hem yaşlılık döneminin hassas bir dönem olması hem de fiziksel ve ruhsal anlamda çöküş yaşayan bu kimselere yapıcı ve verimli bir destek sağlanabilmesi için, huzurevlerinde kalan bireylere bu hizmeti sunacak olan görevlilerin bir takım niteliklerle donatılması gerekmektedir. Bu bağlamda çalışmanın amacı, huzurevlerinde manevi danışmanlık ve rehberlik hizmeti verecek olan Diyanet İşleri Başkanlığı personelinde bulunması gereken vasıfların incelenmesidir. Söz konusu amaca binaen çalışmada literatür taraması yöntemi kullanılmıştır. Konuyla ilgili yapılan araştırmalar ve elde edilen bilgiler neticesinde huzurevlerinde manevi danışmanlık yapacak olan personelin görevlerini daha doğru, tutarlı ve nitelikli bir şekilde yürütebilmesi için şu vasıflara sahip olması gerektiği tespit edilmiştir: İlahiyat bilimlerine hakim olma, manevi danışmanlık ve rehberlik faaliyetlerini yürütebilecek bilgi ve donanıma sahip olma, yaşlılık döneminin özelliklerini ve sorunlarını bilme ve son olarak, insani ilişkilerini sevgi ve empati üzerine kurma.
Yazar isimleri: ['Şeref GÖKÜŞ', 'Zahide YILMAZ']
Yayın Yılı: 31 Ekim 2022
Dergi ismi: Bilimname
Yayın sayfa url: https://dergipark.org.tr/tr/pub/bilimname/issue/73035/1118798
Yayın pdf linki: https://dergipark.org.tr/tr/download/article-file/2437015
