Makale Başlığı: HATAY MUSTAFA KEMAL ÜNİVERSİTESİ BEDEN EĞİTİMİ VE SPOR YÜKSEKOKULU ÖĞRENCİLERİNİN SPOR YAPMA DEĞİŞKENİNE GÖRE SOSYAL MEDYA KULLANIM AMAÇLARI VE BAĞIMLILIĞININ İNCELENMESİ
Özet: Mevcut araştırma Hatay Mustafa Kemal Üniversitesi Beden Eğitimi ve Spor Yüksekokulu öğrencilerinin sosyal medya kullanım amaçlarının ve bağımlılıklarının deneklerin spor yapma durumlarına göre incelenmesi amacıyla yapılmıştır. Araştırma nicel araştırma tekniklerinden betimsel ve ilişkisel tarama modellerinde desenlenmiştir. Araştırmaya Hatay Mustafa Kemal Üniversitesi Beden Eğitimi ve Spor Yüksekokulunda öğrenim gören 200 denek gönüllü olarak katılmıştır. Araştırmada veri toplama araçları olarak “Sosyal Medya Kullanım Amaçları Ölçeği” ve “Sosyal Medya Bağımlılığı Ölçeği Yetişkin Formu” kullanılmıştır. Veriler SPSS 23. Paket programda çözümlenmiştir. Verilerin analizinde bağımsız örneklem t testi ve Pearson Korelasyon testi kullanılmıştır. Analizlerde güven aralığı %95 olarak belirlenmiştir. Sonuç olarak mevcut araştırma katılımcıların spor yapsın veya yapmasın benzer seviyede sosyal medya bağımlılığına sahip olduğunu, buna karşılık spor yapanların yapmayanlara oranla boş zaman değerlendirme amacıyla daha az sosyal medya kullandığını ve her iki grupta da sosyal medya kullanım amacı ile sosyal medya bağımlılığının pozitif korelasyonlar içerdiğini göstermiştir.Anahtar Kelimeler: spor, boş zaman, sosyal medya, iletişim
Yazar isimleri: ['İpek CEYLAN', 'Yunus Emre GÜLER']
Yayın Yılı: 31 Ağustos 2022
Dergi ismi: Spor ve Rekreasyon Araştırmaları Dergisi
Yayın sayfa url: https://dergipark.org.tr/tr/pub/srad/issue/71613/1147286
Yayın pdf linki: https://dergipark.org.tr/tr/download/article-file/2552325
