Makale Başlığı: Dirençli Yerleşim - Yapılaşma İlişkisi ve Sürdürülebilirlik:
Özet: Çevresel felaketlerin arttığı günümüzde yaşadığımız çevre ve iklim sorunlarına duyarlı, ekolojik ayak izi azaltma odaklı dirençli yerleşim modellerine her geçen gün gereksinim artmaktadır. Bu çalışmada dirençli yerleşim kavramı açıklanarak, bilinen tarihe göre insanoğlunun kendisi için faydalı gördüğü üretimlere dayalı “devrim” olarak nitelendirilebilecek kritik dönemlere bağlı yaşanandönüşümler aktarılmıştır. Bu devrimlerin etkisiyle şekillenen yerleşimler ve bu yerleşimlerdeki yapılaşmanın çevreye etki düzeyi ile sürdürülebilir yapılaşma ve planlamanın önemi vurgulanmıştır. Günümüze yüzyıllar boyu yerleşim alanı olarak ulaşabilmiş ve hala önemli yerleşim merkezleri olan Anadolu’daki tarihi dokuların ekolojik açıdan dirençli yönleri üzerinde durulmuştur. Geleneksel dokuların varlığını sürdürmesinde onları üstün kılan dirençli yönler göz önüne alınarak geleneksel dokulara nasıl eklemlenebileceği, geleceğin yeni dirençli ve sürdürülebilir yerleşimlerinin nasıl kurgulanabileceği konusu tartışılmıştır.
Yazar isimleri: ['Elif Özlem AYDIN']
Yayın Yılı: 12 Ağustos 2022
Dergi ismi: Çevre Şehir ve İklim Dergisi
Yayın sayfa url: https://dergipark.org.tr/tr/pub/csid/issue/72150/1137883
Yayın pdf linki: https://dergipark.org.tr/tr/download/article-file/2515422
