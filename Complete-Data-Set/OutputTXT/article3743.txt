Makale Başlığı: Vertebral Kompresyon Kırıklarının Perkütan Kifoplasti ile Tedavisinde  Anestezi Yöntemlerinin Etkinliğinin Karşılaştırılması
Özet: Amaç: Kifoplasti , vertebral kompresyon kırıklarında ağrıyı hafifletmeye ve yapısal bütünlüğü güçlendirmeye yardımcı olabilen perkütan girişimsel bir prosedürdür. Bu işlem için farklı anestezi teknikleri kullanılmaktadır. Bu çalışmada PKP için ideal anestezi tekniğinin araştırılması amaçlanmıştır.Materyal ve Metot: Prospektif, randomize olmayan çalışmamız Ocak 2022-Haziran 2022 arasında gerçekleştirildi. Hastalar genel anestezi grubu, lokal anestezi grubu, epidural anestezi grubu olarak üç gruba ayrıldı. Perioperatif ağrı ve komplikasyonlar değerlendirildi.Bulgular: Merkezimizde vertebral kompresyon kırığı  nedeniyle peruktan kifoplasti uygulanan 40 hasta çalışmaya alındı. Genel anestezi altında operasyon geçiren hasta sayısı çok az olduğundan ilgili hasta grubu sadece tanımlayıcı istatistiklerde gösterilip karşılaştırma istatistiklerinde değerlendirmeye alınmadı. Lokal anestezi grubunda tüm zamanlama noktalarında katlanılabilir ağrı yaşanırken %25 oranında ciddi komplikasyon yaşandı. 4 hastanın ameliyat sonrası yoğun bakım takibi ihtiyacı oldu. Epidural anestezi grubunda trokar girişi sırasında ağrı yaşanırken (ort görsel analog skala=2), diğer zamanlamalarda ağrı yaşanmadı. Komplikasyon oranı lokal anestezi grubundan düşük, yoğun bakım takip ihtiyacı yoktu.Sonuç: Epidural anestezi, peruktan kifoplasti için güvenli bir anestezi tekniğidir. Postoperatif analjezi, düşük komplikasyon oranı ve ameliyat sonrası yoğun bakım ünitesi ihtiyacı ile ilgili olarak lokal anesteziden avantajlıdır. Fakat anestezi uygulama süresi ve maliyet açısından dezavantajlıdır. Komorbidetesi yüksek,  tek seviye peruktan kifoplasti operasyonlarında uygun bir anestezi tekniği olarak düşünülebilir.
Yazar isimleri: ['Hamide Ayben KORKMAZ', 'Ahmet KARAOĞLU', 'İlkay CEYLAN']
Yayın Yılı: 31 Ağustos 2022
Dergi ismi: Çukurova Anestezi ve Cerrahi Bilimler Dergisi
Yayın sayfa url: https://dergipark.org.tr/tr/pub/jocass/issue/72208/1140974
Yayın pdf linki: https://dergipark.org.tr/tr/download/article-file/2527091
