Makale Başlığı: AMERİKA’DA İLETİŞİMİN EKONOMİ POLİTİĞİNİN ELEŞTİRİSİ: SMYTHE VE SCHILLER’İN PERSPEKTİFLERİNİN DEĞERLENDİRİLMESİ VE CNN INTERNATIONAL ÖRNEĞİ
Özet: Bu çalışmada Dallas Smythe ve Herbert Schiller’in iletişimin ekonomi politiğine yaptıkları katkılar nitel bir yaklaşımla incelenmiştir. Her iki düşünüründe İletişimin ekonomi politiğini kuran ve geliştiren kişiler olarak kabul edilmeleri bu çalışmaya konu olmalarını sağlamıştır. Başta Frankfurt Okulu olmak üzere Batılı Marksistler kitle iletişim araçlarını ideolojik ve kültürel olarak değerlendirmişlerdir. Ancak Smythe ve Schiller kitle iletişim araçlarını ekonomi ile bütünsel olarak ele almışlar ve kitle iletişim araçlarını kapitalizmi doğrudan üreten araçlar olarak görmüşlerdir. Çalışmamızda öncelikle iletişimin eleştirel ekonomi politiği ana hatlarıyla açıklanmaya çalışılmıştır. Sonrasında Smythe’nin izler kitlenin nasıl emtia olarak üretilip reklam veren şirketlere satıldığı ve tüketici olarak yeniden üretildiği ile ilgili yaklaşımları ve Schiller’in enformasyonun üretimi ve dağıtımının, insanların yönlendirilmesinde ve sistemin yeniden üretilmesinde oynadığı rol ile ilgili yaklaşımları açıklanmaya çalışılmıştır. Ayrıca CNN haber kanalının Smyhthe ve Schiller’in düşünceleri doğrultusunda değerlendirilmesi yapılarak kapitalist sistemin ve iletişimin nasıl bir bütünlük oluşturduğu gösterilmeye çalışılmıştır.
Yazar isimleri: ['İbrahim Emre GÜNAY']
Yayın Yılı: 1 Eylül 2022
Dergi ismi: İletişim Bilimi Araştırmaları Dergisi
Yayın sayfa url: https://dergipark.org.tr/tr/pub/ibadergi/issue/72376/1125455
Yayın pdf linki: https://dergipark.org.tr/tr/download/article-file/2464227
