Makale Başlığı: AKADEMİK ERTELEME VE AKADEMİK MÜKEMMELİYETÇİLİK İLE PSİKOLOJİK İYİ OLUŞ ARASINDAKİ İLİŞKİNİN İNCELENMESİ
Özet: Bu araştırmada üniversite lisans öğrencilerinde akademik erteleme ve akademik mükemmeliyetçilik ile psikolojik iyi oluş arasındaki ilişkinin incelenmesi amaçlanmıştır. Araştırmanın çalışma grubu uygun örneklem yöntemiyle ulaşılan 490 lisans öğrencisidir. Araştırmada “Akademik Erteleme Ölçeği”, “Akademik Mükemmeliyetçilik Ölçeği”, “Psikolojik İyi Oluş Ölçeği” ve bu araştırma kapsamında hazırlanan “Demografik Bilgi Formu” kullanılmıştır. Elde edilen veriler SPSS 23 programında analiz edilmiştir. Yapılan analizler sonucunda öğrencilerin cinsiyeti, yaşı ve akademik not ortalamasının psikolojik iyi oluş düzeyleri ile istatistiksel olarak anlamlı düzeyde ilişkili olmadığı ancak akademik erteleme ve akademik mükemmeliyetçilik düzeylerinin psikolojik iyi oluş düzeyleri ile istatistiksel olarak anlamlı düzeyde negatif yönde ilişkili olduğu görülmüştür. Ayrıca ilgili değişkenler öğrencilerin psikolojik iyi oluş düzeylerinin %16’sını yordamaktadır.
Yazar isimleri: ['Nagehan AYGÜN', 'Nursel TOPKAYA']
Yayın Yılı: 25 Ocak 2022
Dergi ismi: Mehmet Akif Ersoy Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/maeuefd/issue/68192/959606
Yayın pdf linki: https://dergipark.org.tr/tr/download/article-file/1850493
