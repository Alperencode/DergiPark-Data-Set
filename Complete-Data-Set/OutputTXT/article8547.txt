Makale Başlığı: SİRİNJİK ASİDİN ANKSİYOLİTİK BENZERİ ETKİLERİ: DAVRANIŞ ÇALIŞMASI
Özet: Amaç: Bu çalışma, davranış testlerine tabi tutulan sıçanlarda deltametrin (DTM) maruziyetine karşı sirinjik asit (SA) uygulamasının olası anksiyolitik benzeri etkilerini araştırmak için yapılmıştır.Gereç ve Yöntem: 250-270 gr ağırlığındaki Wistar albino erkek sıçanlar randomize olarak kontrol (0.5 mg/kg mısır yağı), DTM (1,28 mg/kg), SA (25 mg/kg) ve DTM+SA (1,28 mg/kg DTM, 25 mg/kg SA) olmak üzere dört gruba ayrıldı. Anksiyete benzeri davranışlar açık alan testi ve misket gömme testi (Noldus Ethovi- sion System) ile değerlendirildi.Bulgular: Sirinjik asit tedavisi ile açık alan testinde, iç kısımda geçirilen süre (100,36±0,04 sn, F(3.36)=71,13, η2=0,877, p=0,0001; p<0,05), merkezdeki geçiş sayısı (21,42±1,23 (n), F(3.36)=13,13, η2=0,522, p=0,0056; p<0,05) ve dışkı skorlarında (2,9±0.21 (n), F(3.36)=51,51, η2=0,811; p<0,05) anlamlı farklılık ortaya çıktı. SA tedavisi misket gömme testinde diğer gruplara göre anlamlı bir farklılık gösterdi (F(3.36)=77,64, η2=0,962; p<0,0001).Sonuçlar: Bu çalışmanın bulguları SA’nın anksiyolitik etkileri üzerine ilk adımı temsil ediyor ve sonuçlarımız SA tedavisinin anksiyete ile ilişkili bozukluklar için faydalı olabileceğini gösteriyor. Bu nedenle SA, altta yatan anksiyete bozukluklarının anlaşılmasını artırmak için yeni bir ilaç tasarımında değerlendirilmelidir ve DTM, Wistar sıçanlarında anksiyete davranışını modellemek için iyi bir kaynak olabilir.
Yazar isimleri: ['Eren OGUT', 'Güven AKÇAY', 'Fatoş Belgin YILDIRIM', 'Narin DERİN']
Yayın Yılı: 6 Temmuz 2022
Dergi ismi: İstanbul Tıp Fakültesi Dergisi
Yayın sayfa url: https://dergipark.org.tr/tr/pub/iuitfd/issue/69849/1071463
Yayın pdf linki: https://dergipark.org.tr/tr/download/article-file/2245676
