Makale Başlığı: Arap İsyanları Sonrası Suriye’nin Sosyo-politik Dönüşümüne Eşitsiz ve Bileşik Kalkınmacı Bir Yaklaşım: “Savaş Ekonomisi” ve “Yeniden İnşa” Süreçlerinde Uluslararası ve Yerel Dinamiklerin Etkileşimi
Özet: Bu çalışma “uluslararası” kavramını öne çıkararak Arap İsyanları sonrası Suriye’deki sosyo-politik dönüşümü Leon Troçki’nin Eşitsiz ve Bileşik Kalkınma (EBK) yaklaşımı ile incelemektedir. Literatürdeki analizler gerek yöntemsel ulusçuluk gerekse bütüncül bir çerçeveye sahip olmayışları sebebiyle Arap İsyanları sonrası Suriye’deki sosyo-politik dönüşümü genellikle otoriter Beşir Esat rejiminin dayanıklılığı ve neoliberal dönüşümün dinamikleri çerçevesinde incelemektedir. Bu bağlamda, çalışmanın temel sorunsalı yöntemsel olarak uluslararası ve yerel dinamiklerin etkileşiminin Suriye’deki sosyo-politik dönüşüme etkilerini ortaya koymaktır. Bu amaçla Arap İsyanları sonrası Suriye’nin sosyo-politik dönüşümünde belirleyici olduğu düşünülen iki sürecin -  “Savaş Ekonomisi” ve “Yeniden İnşa” – sonuçları incelenmektedir. Çalışma sonuç olarak Suriye’deki sosyo-politik dönüşümün anlaşılmasında Arap İsyanları öncesi dönemde olduğu neoliberal politik ve ekonomik dinamiklerin etkili olduğunu ve dönüşümün bölgesel ve küresel jeopolitik rekabet süreçleriyle iç içe geçmesinin de etkisiyle toplumsal eşitsizlik ve baskı durumunu daha da ağırlaştırdığını tartışmaktadır.
Yazar isimleri: ['Hikmet MENGÜASLAN']
Yayın Yılı: 29 Haziran 2022
Dergi ismi: Türkiye Ortadoğu Çalışmaları Dergisi
Yayın sayfa url: https://dergipark.org.tr/tr/pub/tocd/issue/70800/1000671
Yayın pdf linki: https://dergipark.org.tr/tr/download/article-file/1994378
