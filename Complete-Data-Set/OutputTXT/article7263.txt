Makale Başlığı: EĞİTİM SENDİKALARININ 2023 EĞİTİM VİZYONUNA İLİŞKİN GÖRÜŞLERİ
Özet: Bu nitel araştırmanın amacı, eğitim, öğretim ve bilim hizmetleri kolundaki sendikaların 2023 Eğitim Vizyonuna ilişkin görüşlerini ortaya koymaktır. Veriler doküman incelemesi yöntemi ile toplanmıştır. Araştırmanın evrenini 2023 Eğitim Vizyonu hakkında internet web adreslerinde basın açıklamalarını yayınlayan (Eğitim Bir-Sen, Türk Eğitim-Sen, Eğitim-Sen, Eğitim-İş, Anadolu Eğitim Sen), eğitim, öğretim ve bilim hizmetleri iş kolunda en fazla üyeye sahip 5 sendikanın basın açıklamaları oluşturmaktadır. Elde edilen verilerin analizinde içerik analizi yöntemi kullanılmıştır. Yapılan analiz sonucunda basın açıklamalarında ifade edilen hedefler 5 tema başlığı altında sınıflandırılmıştır. Bunlar 19 hedeften oluşan Okul Gelişim Modeli; 7 hedeften oluşan Öğretmen; 2 hedeften oluşan Yönetim ve Denetim; 4 hedeften oluşan Öğrenci ve 13 hedeften oluşan Öğretim Programı (Müfredat) temalarıdır.  “Ücretli öğretmenliğin ücretlerinin iyileştirilmesi” hedefini tüm sendikalar onaylamadıklarını ifade ederken; “Öğretmenlik meslek kanununu çıkarılması” hedefini tüm sendikalar onayladıklarını açıklamışlardır. En fazla değerlendirme “Öğretmen” ve “Öğretim Programı (Müfredat)” temalarına yapılırken en az değerlendirme “Öğrenci” ve “Yönetim ve Denetim” temalarına yapılmıştır. En fazla “onaylıyorum” değerlendirmesi yapılan tema “Okul Gelişim Programı” olurken en fazla “onaylamıyorum” değerlendirmesi yapılan tema “Öğretmen” teması olmuştur.
Yazar isimleri: ['Ömer YAŞAR']
Yayın Yılı: 30 Haziran 2022
Dergi ismi: Ihlara Eğitim Araştırmaları Dergisi
Yayın sayfa url: http://ihead.aksaray.edu.tr/tr/pub/issue/70649/1066675
Yayın pdf linki: https://dergipark.org.tr/tr/download/article-file/2226835
