Makale Başlığı: An in vitro assessment of the responses of human dermal fibroblast seeded on 3D printed thermoplastic polyurethane scaffold
Özet: Doku mühendisliği, doku fonksiyonlarını iyileştirebilen, restore edebilen ve sürdürebilen biyolojik ikamelerin tasarımı çalışmalarını içeren multidisipliner bir alandır. Termoplastik poliüretanlar (TPU'lar), üretim yöntemlerindeki esneklikleri, biyouyumlulukları ve mükemmel mekanik özellikleri nedeniyle doku mühendisliğinde yaygın olarak kullanılan lineer polimerlerdir. Bu özellikleri ile üç boyutlu (3B) baskıda kullanıma uygun malzemelerdir. Dermal fibroblastlar (HDF), fizyolojik doku onarımında önemli rol oynayan mezenkimal hücrelerdir. Çalışmamızda, in vitro olarak 3B baskılı TPU doku iskelelerine ekilen insan HDF'lerin canlılığı, proliferasyonu, adezyonu ve tip IV kollajen ekspresyonunu araştırmayı amaçladık. HDF'ler, 3B TPU doku iskeleleri ve kontrol olarak doku kültürü polistiren plakaları üzerine ekildi ve 1, 3, 7 ve 14 gün boyunca kültüre edildi. 3B TPU doku iskeleleri, özel yapılmış bir eriyik yığma modelleme (FDM) yazıcısı kullanılarak hazırlandı. Hücrelerin canlılığı ve proliferasyonu, 1. ve 3. günlerde WST-1 testi ile analiz edildi. Hücre adezyonu, 1. ve 3. günlerde taramalı elektron mikroskobu (SEM) ile değerlendirildi. Hücre morfolojisi, hematoksilen ve eozin (H&E) boyaması ile incelendi. Tip IV kollajen ekspresyonu, immünohistokimyasal (IHC) boyama ile analiz edildi. HDF'lerin 3B TPU doku iskeleleri üzerindeki canlılığı, 1. ve 3. günlerde kontrol gruplarından daha düşük, 3. günde biraz daha yüksekti. H&E boyaması ile, 3B TPU doku iskelelerindeki HDF'lerin 1. ve 3. günlere kıyasla 7. ve 14. günlerde daha küçük morfolojiler gösterdiği tespit edildi. Tip IV kollajen boyaması, 3B TPU doku iskelelerindeki HDF'lerde 14. güne kıyasla 1., 3. ve 7. günlerde daha yoğundu. Sonuç olarak, çalışmamız, cilt dokusu mühendisliği için 3B baskılı TPU doku iskelelerinin fibroblastlar ile biyouyumluluğunu ve potansiyel uygulamalarını göstermektedir.
Yazar isimleri: ['Ufkay KARABAY', 'Selma AYDEMİR', 'Mehtap YUKSEL EGRILMEZ', 'Başak BAYKARA', 'R. Bugra HUSEMOGLU']
Yayın Yılı: 31 Aralık 2021
Dergi ismi: Journal of Medical Innovation and Technology
Yayın sayfa url: https://dergipark.org.tr/tr/pub/jomit/issue/68007/1049419
Yayın pdf linki: https://dergipark.org.tr/tr/download/article-file/2161839
