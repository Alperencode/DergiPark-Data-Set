Makale Başlığı: ÜNİVERSİTE ÖĞRENCİLERİNİN ÖTENAZİYE BAKIŞ AÇILARININ DEĞERLENDİRİLMESİ
Özet: Bu çalışmanın amacı farklı disiplinlerde eğitime devam eden üniversite öğrencilerinin ötenaziye ilişkin görüşlerini; ölüme karşı tutum, tanımlayıcı özellik ve kişisel tecrübe değişkenleri çerçevesinde inceleyerek aralarındaki ilişkiyi tespit etmektir. Çalışma, İstanbul Üniversitesi ve İstanbul Üniversitesi-Cerrahpaşa’da eğitim gören 354 öğrenci ile gerçekleştirilmiştir. Araştırmada; “Bilgi Formu”,“ Ölüme Karşı Tutum Ölçeği” ve “Ötenaziye Yönelik Tutumlar ve Görüşler Anket Formu” araçlarından yararlanılmıştır. Verilerin analiz işleminde; bağımsız örneklemler t testi, tek yönlü varyans analizi, spearman’s rho ve ki kare testi  uygulanmıştır. Araştırma sonucunda; öğrencilerin eğitime devam ettikleri bölüm, ağrılı hastalık yaşayan bir yakına şahit olma, kayıp yaşama ve dindarlık düzeyi değişkenleri ile öğrencilerin ölüme karşı tutumları ve ötenaziye ilişkin görüşleri arasında anlamlı bir farklılaşma tespit edilmiştir. Aynı zamanda elde edilen bulgular neticesinde öğrencilerin ötenazi yaklaşımları ile ölüme karşı tutumları arasında anlamlı bir ilişki tespit edilmiştir.
Yazar isimleri: ['Gizem Burcu BOLAT', 'Taner ARTAN']
Yayın Yılı: 29 Kasım 2022
Dergi ismi: Mehmet Akif Ersoy Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/makuiibf/issue/73543/1097658
Yayın pdf linki: https://dergipark.org.tr/tr/download/article-file/2349577
