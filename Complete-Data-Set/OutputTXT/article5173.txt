Makale Başlığı: Habitusu, Kültürel ve Sembolik Sermayesiyle Eleştirmen-Yazar ve Çevirmen: Nurullah ATAÇ
Özet: Cumhuriyet döneminin önemli yazar, çevirmen ve eleştirmenlerindenbiri olan Nurullah Ataç, mevcut çalışmada tüm yönleriylearaştırılmaktadır. Çalışma kapsamında Nurullah Ataç’ın özellikleçevirmen kimliği üzerinde durmak amaçlanmaktadır. Ataç’ınçevirmenliğini besleyen yazar ve eleştirmen kimliklerini de analizetmek, çevirmenliğini anlamak açısından oldukça önemlidir. PierreBourdieu’nün habitus ve sermaye kuramı kapsamında Ataç’ıneleştirmen, yazar, çevirmen kimlikleri incelenmektedir. Zira birbirinegörünmez bir bağ ile bağlı olan bu kimlikler, Ataç’ın habitusu, kültürelve sembolik (simgesel) sermayesi ile görünür bir hâl almaktadır.Her ne kadar habitus, bireye özgü özellikleri ifşâ ediyor ise kültürelsermaye ve bununla bağıntılı olarak sembolik sermaye de bireyegöre değişken özellikler taşımaktadır. Bu nosyonların her bireydeaynı ve eşit düzeyde olmasını beklemek mümkün değildir. Mevcutnosyonların oluşumunu sağlayan arka alandaki başat faktörler, bireye,ailesine ve yaşam çevresine göre değişken nitelikler taşıdığı için, herbirey bu kavramlar açısından ayrı bir değerlendirmeye tabii tutulmakdurumundadır.Bourdieu’nün sosyal alan kuramında çok önemli bir konumasahip olan habitus kavramı, kökende Aristoteles’in eğitimlekazanılmış, bireyin davranış ve tutumlarını içeren heksis kavramınadayanmaktadır. Bourdieu habitus kuramını, heksis kavramınınözü ile beslemektedir ama tam bir kuramsal alt yapıyı kendisioluşturmaktadır ve Aristoteles’ten aldığı kavramın içeriğinigenişletmektedir. Habitus, bireyin sosyalleşmeye başlamasıylabireysel özelliklerinin alandan ve çevreden beslenmesi ile oluşanesnek, değişken, aktarılabilir eğilimlerdir. Sermaye kuramı ise KarlMarx’ın iktisat temelli oluşturduğu, bireylerin sosyal düzlemdebirbirleri ile olan konumlarının tespit edilmesinde işe yarayan sermayekavramından alınmıştır. Bireyin sermayesini ekonomik, kültürel vesembolik bağlamda analiz etmek mümkündür. Sermaye kavramları,çoğu zaman birbirine dönüşerek birbirini beslemektedir. Ekonomiksermayenin kültürel sermayeye, kültürel sermayenin ise kimi zamanekonomik sermayeye dönüşümü muhtemeldir. En nihayetinde isebu sermayelerin herhangi birisi sembolik sermayeye dönüşmektedir.Kişinin geçmişten kazandıklarının kişisel özelliklerine yansımasıve dış görünüşünden konuşmasına kadar edindiği her şey, semboliksermayenin içeriğini oluşturmaktadır. Bu yüzden sembolik sermaye,en çok habitusla bağlantılı olmakla birlikte kültürel sermaye ile deilişkilendirilebilir.Ataç’ın bilhassa çevirmen ve yazar kimliklerini, bu sosyoloji kuramıkapsamında incelemek, onun habitus özelliklerini, kültürel vesembolik sermayesini, analiz etmek için önemli veriler sağlamaktadır.Ataç’ın habitusunun doğduğu andan itibaren ailesi içinde şekillenmeyebaşlaması, aile bireylerinin entelektüel birikimlerinin olması,babası Ata Bey’in ekonomik sermayesinin imkânlarını kullanarakNurullah Ataç’ın önce kültürel sermaye daha sonra ekonomiksermaye edinmesini sağlaması, çalışma açısından önemli analizverileri oluşturmaktadır. Ataç’ın habitusunun, kültürel ve semboliksermayesinin çevirmenliği ve yazarlığı üzerinde bıraktığı etkiler, buteorik yaklaşımların ışığında incelenmektedir.
Yazar isimleri: ['Ümmügülsüm ALBİZ']
Yayın Yılı: 29 Haziran 2022
Dergi ismi: Erdem
Yayın sayfa url: https://dergipark.org.tr/tr/pub/erdem/issue/70721/1137620
Yayın pdf linki: https://dergipark.org.tr/tr/download/article-file/2514316
