Makale Başlığı: ÖĞRETMENLİK UYGULAMASI BAĞLAMINDA “UYGULAMA ÖĞRETMENİ” VE “DANIŞMANLIK SÜRECİ” TEMALI ARAŞTIRMALAR ÜZERİNDE BİR İÇERİK ANALİZİ
Özet: Bu araştırmanın amacı, öğretmen yetiştirmede önemli bir yeri olan öğretmenlik uygulamasında uygulama öğretmenine odaklanan çalışmalar üzerinde tema odaklı bir içerik analizi yapmaktır. Dokümanların veri tabanını oluşturduğu çalışmada, öğretmenlik uygulamasında “uygulama öğretmeni” ve “danışmanlık süreci” odaklı çalışmalar üzerinde içerik analizi gerçekleştirilerek, bu konuda yapılan çalışmaların yansıttığı temel temalar belirlenmeye çalışılmıştır. Analize dahil edilecek araştırmaların belirlenmesinde anahtar kelimeler olarak “uygulama öğretmeni (mentor)” ve “danışmanlık süreci (mentoring)” kavramları kullanılmıştır. Alanyazın taraması, son on yıl (2011-2021) ile sınırlı tutulmuştur. Elde edilen araştırmaların kapsamı, çalışmanın amacı bağlamında incelenerek araştırma alanları ve odak konuları belirlenmeye çalışılmıştır. İçerik analizi özellikle temaların belirlenmesinde işlevselleştirilmiştir. Analiz sonucunda öne çıkan temalar “algı, görüş ve beklentiler”, “iletişim”, “teknolojinin rolü ve çevrimiçi danışmanlık süreci”, “etkili geribildirim süreci” ve “karşılaştırmalı çalışmalar” olmuştur. Bulguların sunumunda belirlenen temalar çerçevesinde çalışma örneklerine yer verilmiştir. Bulgular, öğretmenlik uygulaması kapsamında uygulama öğretmenleri de dahil danışmanlık sürecinin farklı yönleriyle incelenen bir araştırma alanı olarak, hem ulusal hem de uluslararası alanyazında çeşitli paydaş grupları ile yürütülen araştırmalarda ele alındığını göstermiştir. Elde edilen bulgular öğretmen yetiştirme, öğretmenlik uygulaması ve danışmanlık süreci bağlamında tartışılmıştır.
Yazar isimleri: ['Melek ÇAKMAK', 'Özge Ceren ÇELİK']
Yayın Yılı: 29 Haziran 2022
Dergi ismi: Ufuk Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/ufuksbedergi/issue/70754/1033760
Yayın pdf linki: https://dergipark.org.tr/tr/download/article-file/2120395
