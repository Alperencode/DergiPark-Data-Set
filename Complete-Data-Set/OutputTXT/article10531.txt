Makale Başlığı: Kronik Obstrüktif Akciğer Hastalığındaki Semptomlar ve Çözüm Yollarının İncelenmesi
Özet: Çalışma, kronik obstrüktif akciğer hastalarının yaşadıkları sorunları ve bu sorunlara karşı geliştirdikleri çözüm yollarını belirlemek amacıyla yapılmıştır. Çalışma, kalitatif araştırma metodolojisine uygun olarak fenomenolojik tasarımda 15 kronik obstrüktif akciğer hastası ile yürütülmüştür. Veriler yarı yapılandırılmış form ile toplanmış, hasta görüşmeleri ses kayıt cihazına kaydedilmiştir. Sosyodemografik veriler sayı ve yüzde ile değerlendirilirken, hasta ifadeleri içerik analizi ile yorumlanmıştır. Buna göre ifadeler kodlanarak üç tema oluşturulmuştur. Hastalığın bireydeki anlamı temasını üzüntü, kabullenmek, düşkünlük, tedirginlik; hastalık sürecinde yaşanan semptomlar temasını nefes darlığı, işlerini yapamama, yürümede güçlük çekme, yorgunluk; semptomlara yönelik çözüm yolları temasını inhaler, buhar ve ilaç tedavisi, aile desteği kodları oluşturmuştur. Hastalığın bireydeki anlamı en fazla üzgünlüktür. Çoğu hasta dispne şikâyeti yaşamaktadır ve bunu çözmek için ilaç kullanımına ihtiyaç duymaktadır. Ayrıca aile desteğinin de hastalar için son derece önemli olduğu ortaya çıkmıştır. Bu sonuçlara göre; hastaların mevcut durumu, hastalığın anlamı, kişilerin bilgi düzeyleri ve yaşama koşulları sorgulanmalı, hastalara en doğru tedavi ve bakım uygulanmalıdır.
Yazar isimleri: ['Yasemin CEYHAN', 'Duygu ZORLU', 'Arzu ERTÜRK']
Yayın Yılı: 22 Ağustos 2022
Dergi ismi: Kırşehir Ahi Evran Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/ahievransaglik/issue/72248/1115957
Yayın pdf linki: https://dergipark.org.tr/tr/download/article-file/2424947
