Makale Başlığı: Geleneksel Yapı Kurgusunun Yeniden Yorumlanması Üzerine Trabzon’da Bir Uygulama Deneyimi: Hg Evi
Özet: Trabzon Akçaabat ilçesinde inşa edilecek olan HG Evi; Karadeniz Teknik Üniversitesi, Döner Sermaye İşletme Müdürlüğü üzerinden gelen bir konut tasarımı projesidir. Bölgede yer alan geleneksel konut dokusunun plan, kesit, görünüş ve vaziyet düzleminde öne çıkan detayların yeniden yorumlandığı HG Evi, sonraki nesillere fikirsel ve düşünsel anlamda çıkarımlar yapabilecekleri, geleneksel mekansal ilişkileri yeniden değerlendirmeyi amaçlayan bir konut kompleksidir. Bu projenin amacı, çevresiyle uyumlu, doğayla bütünleşen ve geleneksel yapı kurgusu üzerinden, özgün fikir üretilerek mimari yorumunun yakalanmasıdır. Bu yüzden tasarlanan kütlenin var olan dokunun içerisinde kaybolması, kullanılan cephe, strüktür vb. malzemelerinin mümkün olduğunca yerel ve doğal malzemelerden seçilmesi gibi yaklaşımlar, projenin en az fonksiyonel bütünlüğü ve akıcılığı kadar önem taşımaktadır. Bu çalışmada çevresel bilgiyi tasarım sürecine taşımayı, bilim ile sezgiyi yönlendirmeyi hedefleyen yöntemlerden biri olarak mekan örgütlenmesinin tasarım sürecinde bir araç olarak kullanılma potansiyeli üzerinde durulmaktadır. HG Evinin geleneksel konutun yeniden yorumlanmasını içeren kütlesel oluşum ile bütünleşen detay çözüm önerileri mekan dizilimi, mekanın ilişkisel, konfigürasyonel özelliklerine odaklanarak mekanı ve içinde gerçekleşen yaşamı deşifre etmeyi hedeflemektedir. Geleneksel yapı kurgusundan beslenen HG Evi, biçimselliği ve mekan örgütlenmesinin tasarım sürecinde kullanılma potansiyelinin irdelenmesi, kütlesel ve çözüm odaklı bulguların yeniden yorumlanmasını ön plana çıkarmaktadır.
Yazar isimleri: ['Fatih ŞAHİN']
Yayın Yılı: 29 Eylül 2022
Dergi ismi: Karadeniz Araştırmaları Enstitüsü Dergisi
Yayın sayfa url: https://dergipark.org.tr/tr/pub/karen/issue/72777/941729
Yayın pdf linki: https://dergipark.org.tr/tr/download/article-file/1784479
