Makale Başlığı: Atık Lastik Katılmış Betonun Süspansiyon Teorisi İle İncelenmesi
Özet: Çeşitli atıkların harç ve beton içinde kullanımı son zamanlarda yaygınlaşmıştır. Büyük miktarda çevresel kirliliğe sebep olan otomobil lastiklerinin beton içinde kullanımı da bunlardan biridir. Lastiklerin betonda kullanımıyla betona ait pek çok özelik geliştirilmektedir. Lastikli betona ait özeliklerin farklı yöntemlerle analizi ve modellemesi yapılmaktadır. Bu çalışmada ise lastikli betonların süspansiyon teorisi ile analizi yapılmaya çalışılmıştır. Birim ağırlık, basınç dayanımı, eğilme dayanımı ve ultrases geçiş hızı deneysel sonuçlarından elde edilen verilerinden alınan değerler süspansiyon teorisi formülünde yerine konularak “k” değerleri hesaplanmıştır. Hesaplanan “k” değerleri matris ve dağılı fazın E-modül değerlerine, tane boyutlarına, tane yüzey ve şekline bağlı olarak elde edilen bir boyutsuz değerdir. Bu çalışmada beton içerisine katılan atık lastiklerin yüzdelerine göre değişen birim ağırlık, basınç dayanımı, eğilme dayanımı ve ultrases geçiş hızlarına göre elde edilen k değerleri tablo ve grafikte gösterilmiş ve elde edilen sonuçlar yorumlanmıştır.  Kuru birim ağırlık, basınç dayanımı, eğilme dayanımı ve ultrases geçiş hızı için “k” değerleri sırasıyla-0.039 ile -0.187, -0.137 ile -3.553, -0.778 ile -1.939 ve -0.098 ile -0.922 arasında değişen değerleri almaktadır.
Yazar isimleri: ['İlker Bekir TOPÇU', 'Tayfun UYGUNOĞLU']
Yayın Yılı: 31 Mayıs 2022
Dergi ismi: El-Cezeri
Yayın sayfa url: https://dergipark.org.tr/tr/pub/ecjse/issue/70108/962129
Yayın pdf linki: https://dergipark.org.tr/tr/download/article-file/1858733
