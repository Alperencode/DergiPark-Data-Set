Makale Başlığı: Postmenopozal hastalarda endometrial örnekleme sonuçlarının değerlendirilmesi; yetersiz endometrial örneklemenin önemi
Özet: AmaçPostmenopozal hasta populasyonunda endometrial örnekleme sonuçlarının değerlendirilmesi ve yetersiz endometrial örnekleme sıklığının belirlenmesi amaçlanmıştır.Gereç ve Yöntem Bu retrospektif çalışmada Bursa Şehir Hastanesi kadın hastalıkları ve doğum bölümüne Temmuz 2019 ve Mart 2021 tarihleri arasında başvuran postmenopozal dönemdeki 825 hastadan alınan endometrial biyopsi sonuçları değerlendirilmiştir.Bulgular Postmenopozal dönemde olan 825 hastadan alınan 922 endometrial örnekleme sonucu değerlendirildi. Hastaların yaş ortalaması 56.96±7.21 olup, ortalama menopoz süresi 7.43±7.14 yıldır. Hastalardan alınan 1. endometrial örneklemenin histopatolojik değerlendirmesi yapıldığında 25.45 % yetersiz endometrial örneklemeye rastlanırken  postmenopozal kanama şikayeti ile başvuran hasta grubunda ise bu oran %21.61 dir. En sık endometrial patoloji endometrial polip (22.1%)  olup çalışma grubumuzda malignite sıklığı %6.18 idi. Alt grup analizlerde malignite görülme sıklığı >60 yaş grubunda daha yüksek (%18.80) iken yaş ile birlikte yetersiz endometrial örneklemenin de arttığı belirlenmiştir. Birinci endometrial örnekleme sonucu yetersiz olan hastaların sadece %20 sinden tekrar biyopsi alınabilmiştir. Bu hastalardan 3 ünde endometrium kanseri ve 1 hastada atipili endometrial hiperplazi varlığı tespit edilmiştir. SonuçArtan yaş ile birlikte endometrium kanseri sıklığı artmasına rağmen yetersiz endometrial örneklemenin de arttığı gözlenmiştir. Özellikle bu hasta populasyonunda endometrium kanseri risk faktörlerini de göz önünde bulundurarak takiplere gelmesi konusunda yeterli bilgilendirmenin yapılması önem taşımaktadır.
Yazar isimleri: ['Zeliha ATAK', 'Sakine RAHIMLI OCAKOGLU', 'Ezgi Işıl TURHAN']
Yayın Yılı: 30 Eylül 2022
Dergi ismi: Jinekoloji-Obstetrik ve Neonatoloji Tıp Dergisi
Yayın sayfa url: https://dergipark.org.tr/tr/pub/jgon/issue/72893/999469
Yayın pdf linki: https://dergipark.org.tr/tr/download/article-file/1989739
