Makale Başlığı: GÜNEY KORE’NİN SOMUT OLMAYAN KÜLTÜREL MİRAS (SOKÜM) SÜRECİ VE KÜLTÜRLERİ KORUMA YÖNTEMİ ÜZERİNE BİR ARAŞTIRMA
Özet: Kore, coğrafi konumu nedeniyle Kore Savaşı (1950-1953)’nın gerçekleştiği yıllara kadar çevresindeki yakın ülkelerin sömürgeciliğe varan saldırılarına maruz kalmıştır. Sömürge altında yaşadığı dönemlerde toprağını sömüren ülkenin kültürlerini hatta yaşam biçimlerini kabul etmek zorunda kalmıştır. Örneğin Çin’in etkisi altında kaldığı dönemlerde (M.Ö 109) Kore yarımadası, Çin’in dinini, dilini hatta siyasi düzenini bile benimseyerek yaşamıştır. Yakın tarihte Japon sömürgesi (1910-1945) altında yaşamış olan Kore, bu dönemde Japonya’nın çeşitli baskılarına maruz kalmıştır. Japonya’nın uyguladığı baskılarda amaç Kore halkının, kendi kültürüne karşı yabancılaşması ve Japon kültürünü yaygınlaştırmaktır. Bu nedenle Kore, sömürge dönemlerinde kendi geleneksel kültürlerinin değişime uğrayacağını düşünerek geleneksel soyut kültürlerini korumaya çalışmıştır. Bu amaçla çeşitli kurumların ve eğitim merkezlerinin açılmasına destek vermiştir. Güney Kore Hükümeti, 2005 yılında UNESCO’nun Somut Olmayan Kültürel Miraslar sözleşmesini imzalayarak soyut kültürel varlıklarının yerel ve uluslararası düzeyde bilirliğini arttırmayı amaçlamıştır. Bu makale çalışmasında, Güney Kore Hükümeti’nin somut olmayan kültürel miraslarını korumak için kurduğu kurumlar, her yıl düzenli olarak gerçekleştirdiği festivaller ve programlar ele alınmıştır. Böylelikle Güney Kore Hükümetinin geleneksel somut olmayan kültürlerini nasıl korudukları hakkında genel bir araştırma yapılmıştır.
Yazar isimleri: ['Gökçem BERKTAŞ', 'Hatice KÖROĞLU TÜRKÖZÜ']
Yayın Yılı: 30 Eylül 2022
Dergi ismi: Erciyes Akademi
Yayın sayfa url: https://dergipark.org.tr/tr/pub/erciyesakademi/issue/72599/1122325
Yayın pdf linki: https://dergipark.org.tr/tr/download/article-file/2451499
