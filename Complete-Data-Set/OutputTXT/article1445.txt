Makale Başlığı: Koronavirüs ve Yükseköğretimde Yüz Yüze Eğitim: Öğrencilerin Covid-19’a Yakalanma Kaygıları
Özet: Bu çalışma, yükseköğretim öğrencilerinin covid-19 fobilerine ve kaygı düzeylerine göre pandemi sürecinde yüz yüze eğitim etkinliğini karma bir metodoloji ile değerlendirmeyi amaçlamaktadır. Araştırma yakınsak paralel karma araştırma deseni çerçevesinde tasarlanmıştır. Nicel veriler, Türkiye'de Akdeniz bölgesinde yer alan bir üniversitede, 248 yükseköğretim öğrencisinin katılımıyla covid-19 fobisi anketi kullanılarak; nitel veriler ise, 64 öğrencinin katılımıyla hastalığa yakalanma kaygılarına ilişkin açık uçlu bir soru kullanılarak toplanmıştır. Ölçeğin ilk bölümünde demografik bilgiler yer almaktadır. İkinci bölümde, 5'li Likert tipinde 20 soru maddesi bulunmaktadır. Nitel kısmında ise, farklı görüşlerin de ifade edilebilmesini sağlamak amacıyla, bir açık uçlu soru ifadesine yer verilmiştir. Normal dağılım gösteren nicel veriler, istatistiksel programlar kullanılarak, nitel veriler ise katılımcı görüşlerinin betimlenmesi için içerik analizi yöntemi kullanılarak analiz edilmiştir. Araştırma sonuçları, yüz yüze eğitim sürecinde üniversite öğrencilerinin covid-19 fobisi olduğunu ve fobilerinin aşı türü ile hastalığı bulaştırmaktan endişe ettikleri kişilerin bulunmasına göre anlamlı farklılık gösterdiğini ortaya koymaktadır. Buna karşın, ikamet edilen yerin öğrencilerin covid-19 fobisi üzerinde anlamlı bir etkisinin olmadığı belirlenmiştir. Ayrıca, öğrenciler hastalığa yakalanma kaygılarını çevresel, bireysel ve eğitimsel faktörler bağlamında açıklamaktadırlar.
Yazar isimleri: ['Celalettin KORKMAZ']
Yayın Yılı: 30 Ağustos 2022
Dergi ismi: Anemon Muş Alparslan Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/anemon/issue/72306/1097326
Yayın pdf linki: https://dergipark.org.tr/tr/download/article-file/2348185
