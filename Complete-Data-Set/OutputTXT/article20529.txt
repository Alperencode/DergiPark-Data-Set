Makale Başlığı: ÖĞRETMENLERİN UZAKTAN EĞİTİME YÖNELİK TUTUMLARININ BAZI DEĞİŞKENLERE GÖRE İNCELENMESİ: AYDIN İLİ ÖRNEĞİ
Özet: Bu araştırma, öğretmenlerin uzaktan eğitime yönelik tutumlarının bazı değişkenlere göre incelenmesi amacıyla, nicel araştırma yöntemlerinden betimsel tarama modeli kullanılarak gerçekleştirilmiştir. Araştırmanın hedef evrenini, 2019-2020 eğitim-öğretim yılında, Aydın ilindeki resmi öğretim kurumlarında görev yapmakta olan branş ve sınıf öğretmenleri (N=11269), örneklemini ise ilkokul, ortaokul ve lise kademelerinde tabakalı örnekleme yaklaşımı tercih edilerek belirlenen 465 öğretmen oluşmaktadır. Veriler, Uzaktan Eğitime Yönelik Tutum Ölçeği yardımıyla çevrimiçi olarak toplanmış ve veriler SPSS 23.00 programında analiz edilmiştir. Araştırmadan elde edilen bulgulara göre öğretmenlerin, uzaktan eğitim sürecinde bilişim teknolojileri kullanılarak (internet, video konferans) örgün eğitim dışındaki bireylere de ulaşılmasını önemsedikleri, uzaktan eğitimin tekrarlanabilirliğini ve bilgiye erişimin hızlı olmasını avantaj olarak gördükleri, uzaktan eğitimin yüz yüze eğitim kadar etkili ve faydalı olmadığını düşündükleri belirlenmiştir. Öğretmenlerin uzaktan eğitime yönelik tutumlarının ise sadece eğitim durumu ve uzaktan eğitim bilgisi değişkenlerinin avantajlar boyutunda anlamlı farklılık gösterdiği belirlenirken cinsiyet, mesleki kıdem, branş ve okul kademesi değişkenleri açısından öğretmenlerin uzaktan eğitime yönelik tutumlarında anlamlı bir farklılık olmadığı görülmüştür. Araştırma sonuçlarına dayanarak, Milli Eğitim Bakanlığı’na, uzaktan eğitimin sınırlılıklarını azaltmak için yüz yüze eğitimle birlikte derslerin bir kısmının uzaktan eğitim şeklinde verilmesi ve araştırmacılara da, öğretmenlerin uzaktan eğitime yönelik tutumunu, karma yöntem içeren çalışmalar yaparak incelemeleri önerilebilir.
Yazar isimleri: ['Berkay ÇELİK']
Yayın Yılı: 25 Ocak 2022
Dergi ismi: Mehmet Akif Ersoy Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/maeuefd/issue/68192/904883
Yayın pdf linki: https://dergipark.org.tr/tr/download/article-file/1668534
