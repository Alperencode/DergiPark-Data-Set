Makale Başlığı: COVID-19 Korkusu Presenteizmi Etkiler mi? İş Güvencesizliği Algısı Bağlamında Bir Araştırma
Özet: COVID-19 pandemisi, iş gücü piyasasında süregelen iş güvencesizliği algısını perçinlemiştir. Son dönemlerde artan prekarizasyon, serbest çalışma veya evden çalışma uygulamaları pandeminin katalizör etkisiyle yeni normal olmuştur. İşverenlerin özellikle pandemi şartlarında finansal zorluk yaşadığı bu dönemde, çalışanların ekonomik ve istihdam kayıpları yaşama ihtimalinin artması nedeniyle işyerlerinde presenteizm (işte sözde var olma) davranışı yaygınlaşmıştır. Bu kapsamda araştırma, katılımcıların COVID-19 korkuları ile presenteizm davranışı arasındaki ilişkiyi ve varsayılan bu ilişkide iş güvencesizliğinin aracılık rolünü sınamayı amaçlamaktadır. Bu amaç doğrultusunda nicel araştırma yöntemi kullanılarak araştırma ölçekleri ve yazarların hazırladığı araştırma sorularını içeren anket, katılımcılara elektronik ortamda ulaştırılmıştır. Araştırma analizleri, kolayda örneklem yöntemi kullanılarak toplanan 471 veri ile gerçekleştirilmiştir. Araştırma bulgularına göre COVID-19 korkusu presenteizm davranışını doğrudan ve dolaylı olarak etkilemektedir. Değişkenler arasındaki yordayıcı ilişkilere rağmen nitel iş güvencesizliğinin COVID-19 ve presentezim davranışı ile istatistiksel açıdan herhangi bir etkileşim içerisinde olmadığı görülmüştür.
Yazar isimleri: ['Tugay ÖNEY', 'İnan ERYILMAZ', 'Halil ŞİMŞEK']
Yayın Yılı: 30 Temmuz 2022
Dergi ismi: Journal of Organizational Behavior Review
Yayın sayfa url: https://dergipark.org.tr/tr/pub/jobreview/issue/71457/1139739
Yayın pdf linki: https://dergipark.org.tr/tr/download/article-file/2522126
