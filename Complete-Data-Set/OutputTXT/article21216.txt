Makale Başlığı: Kireçli Topraklarda Farklı Kükürt Formları ile Biyokömür Uygulamalarının Turp Bitkisi (Raphanus sativus) Gelişimine Etkisi
Özet: Turpun besin maddesi ihtiyacının karşılanması ve yüksek kalitede ürün alınmasında kükürt(S) önemli bir yer tutmaktadır. Biyokömür uygulamaları toprak kalitesini ve bitki gelişimini olumlu etkilemektedir. Çalışma; önemli bir tarım potansiyeline sahip olan ve İç Anadolu’da yer alan Konya kireçli topraklarında yetiştirilen turp bitkisinin kükürtlü gübre isteğinin belirlenmesi amacıyla yürütülmüştür. Çalışmada biyokömür uygulamasının bitkinin kükürtten yararlanma durumuna ve bitki gelişimine etkisinin belirlenmesi ve turp için uygun kükürtlü gübre dozunun tespiti de amaçlanmıştır. Çalışmada; elementel-S (0- 200-400 mg/kg), SO4-2-S (0-25-50 mgkg-1) ve yetiştirme toprağına üç dozda biyokömür (0, %1 ve %2) uygulanmıştır. Bitki materyali 8TR-17 fındık turp (Raphanussativus var.) çeşididir. Elde edilen sonuçlara göre; artan S dozları ile yaprak klorofil SPAD değerleri, bitki boyu, yumru ağırlığı, deneme sonunda toprakta kalan kükürt konsantrasyonu değerleri kontrole kıyasla önemli farklılıklar göstermiştir. Biyokömür dozları ve S uygulama formları arasındaki etkileşimde; yaprak klorofil SPAD değerleri, bitki boyu, yumru ağırlığı ve toprakta kalan S (mgkg-1) değerleri kontrole kıyasla önemli oranda farklılıklar göstermiştir. Klorofil SPAD değeri 23.3-34.8; yaprak boyu 5.59-6.49 cm, yaprak sayısı 2.98-4.06 adetbitki-1, yaprak ağırlığı 6.01-10.45 gsaksı-1, gövde boyu 0.75-2.23 cmbitki-1 ve gövde çapı da 1.5-15.24 cmbitki-1 arasındadır. Yumru ağırlığı ortalamaları 0.136-4.566 grsaksı-1 arasındadır ve biyokömür uygulamaları kontrole kıyasla artış sağlamıştır. Bu artışlar özellikle SO4-2-S uygulamasında önemlidir. Toprakta kalan S konsantrasyonu 13.40-94.43 mgkg-1 arasındadır; S gübreleri, S dozları, biyokömür uygulamaları ile önemli farklılık göstermiştir (p<0.05). Deneme sonunda toprak pH değeri; kükürt dozlarına ait ortalama değerler dikkate alındığında kontrole kıyasla 0.07 birimlik bir düşüş göstermiştir ve bu değer istatistiki yönden de önemli olmuştur (p<0.01). Sonuç olarak fındık turpu yetiştiriciliğinde, eğer kum oranı düşük killi tınlı toprakta çalışılacaksa %2 dozunda biyokömür uygulaması ile iyi bir bitki gelişimi ve yumru teşekkülünün olacağı düşünülmektedir.
Yazar isimleri: ['Ayşen AKAY']
Yayın Yılı: 13 Eylül 2022
Dergi ismi: Tekirdağ Ziraat Fakültesi Dergisi
Yayın sayfa url: https://dergipark.org.tr/tr/pub/jotaf/issue/72560/1057675
Yayın pdf linki: https://dergipark.org.tr/tr/download/article-file/2191388
