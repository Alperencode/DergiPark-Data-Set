Makale Başlığı: Vatandaşların Kamu Yönetimi Etiği, Kamu Hizmet Kalitesi ve Kamu Kurumlarının Siyasallaşmasına Yönelik Algısı: Diyarbakır’da Bir Araştırma
Özet: Vatandaşların kamu yönetiminden duyduğu memnuniyet ile ilgili çalışmalar yeni kamu işletmeciliği yazınında neredeyse kırk yıldır incelenen bir konu olmuştur. Vatandaşların kamu hizmet kalitesine dair algı ve değerlendirmelerini araştırmak hem akademisyenler hem de uygulayıcılar için önemli bir durum haline gelmiştir. Konuyla ilgili farklı bağlamlarda gerçekleştirilecek saha çalışmaları yeni kamu işletmeciliği konusunda araştırma yapan akademisyenlere mevcut kuramı genişletme imkanı verirken hükümetlerin de hali hazırdaki politikalarını ve bürokrasideki uygulamalarını geliştirme imkanı sağlayacaktır. Bu önermelerle bağlantılı olarak mevcut çalışma, kamu kurumlarının siyasallaşmasının kamu yönetimi etiği ve kamu hizmet kalitesine nasıl zarar verdiğini ve kamu hizmet kalitesinin artmasında kamu yönetimi etiğinin önemini açıklamayı amaçlamaktadır. Diyarbakır’da anket yöntemiyle gerçekleştirilen bir saha araştırmasından elde edilen bulgular bu önermeleri desteklemiştir. Vatandaşların kamu kurumlarının siyasallaşmasının artmasına yönelik algısı ile kamu yönetimi etiği ve kamu hizmet kalitesi algısı arasında olumsuz ilişkiler tespit edilmiştir. Ayrıca kamu yönetimi etiği ile kamu hizmet kalitesi arasında olumlu yönde bir ilişki olduğu görülmüştür. Çalışmanın teorik katkıları ve uygulamaya yansımaları ile ilgili bulgular saha araştırmasının kısıtları ile birlikte son bölümde tartışılmıştır.
Yazar isimleri: ['Müslüm KAYACI']
Yayın Yılı: 8 Kasım 2022
Dergi ismi: Siyasal: Journal of Political Sciences
Yayın sayfa url: https://dergipark.org.tr/tr/pub/siyasal/issue/72650/1069278
Yayın pdf linki: https://dergipark.org.tr/tr/download/article-file/2236934
