Makale Başlığı: Hüzün Turizmi Üzerine Bibliyometrik Bir Analiz
Özet: Bu çalışmanın amacı, alan yazında “Hüzün Turizmi” olarak tanımlanan özel ilgiye dayalı turizm türünün, akademik çalışmalarda nasıl ve hangi kavramlar ile tanımlandığının araştırılmasıdır. Araştırmanın evrenini; 2000- 2021 yılları arasında Türkiye’de ulusal ve uluslararası dergilerde yayımlanan çalışmalar, konu ile ilgili yazılmış tezler ve kongre bildirileri oluşturmaktadır. Bu kapsamda “Google Akademik, TR Dizin ile Ulusal Tez Merkezi”nde ulaşılabilen 14 lisansüstü tez, 40 makale ve Türkiye’deki kongrelerde sunulan konuya ilişkin 6 bildiri (tebliğ) olmak üzere toplamda 60 yayın değerlendirmeye tabi tutulmuştur. Hüzün turizmine yönelik gerçekleştirilen araştırmaların literatür taraması için ikincil kaynaklardan veri toplama yöntemi kullanılmıştır. Elde edilen veriler çeşitli parametreler çerçevesinde analiz edilerek çalışmaların; yayımlandığı yıllar, anahtar kelimeler, kavramsal ve görgül olma durumları, araştırma türü, veri toplama ve veri analiz yöntemleri ile yazarların sayılarına ilişkin dağılımı incelenmiştir. Araştırma neticesinde elde edilen analize göre çalışmaların ilk olarak 2006 yılında başladığı, 2017 yılı itibariyle artış gösterdiği tespit edilmiştir. Yüzde ve frekans analizi üzerinden değerlendirilen anahtar kelimelerde ise “Savaş Alanları Turizmi” anahtar kelimelerinin ön plana çıktığı görülmektedir. Araştırmalar çok yazarlılık açısından incelendiğinde çoğunluğunun iki yazarlı çalışmalardan oluştuğu belirlenmiştir. Bu çalışmalar araştırma yöntemine göre değerlendirildiğinde tezlerde nicel yöntem tercih edilirken makale ve bildirilerde ise ağırlıklı olarak nitel yöntemin tercih edildiği gözlemlenmiştir.
Yazar isimleri: ['Filiz ÖZDEMİR', 'Tolga Fahri ÇAKMAK']
Yayın Yılı: 29 Eylül 2022
Dergi ismi: Güncel Turizm Araştırmaları Dergisi
Yayın sayfa url: https://dergipark.org.tr/tr/pub/guntad/issue/72737/1026021
Yayın pdf linki: https://dergipark.org.tr/tr/download/article-file/2090398
