Makale Başlığı: Tarım Ürünü İhracatçılarının Karşılaştıkları Sorunlar ve Çözüm Önerileri: Afganistan Örneği
Özet: Amaç: Afganistan'ın tarım ürünleri ihracatçılarının karşılaştığı sorunları ve çözüm önerilerini  anket formu yardımı ile ortaya koyarak, sorunlara yönelik çözüm önerileri geliştirmektir. Tasarım/Yöntem/Yaklaşım: Bu çalışma için elde edilen veriler birincil ve ikincil verilerden hazırlanmıştır. Birincil veriler, Kabil ilindeki tarım ürünleri ihracatçıları ile yapılan anketler yoluyla toplanmıştır. Görüşme kısmı yüz yüze yapılmış, sorular ve cevapların bir kısmı görüşülen kişilerden mail yoluyla toplanmıştır. İkincil veriler güvenilir ulusal ve uluslararası kuruluşların web sitelerinden elde edilmiştir. Afganistan için yapılan çalışmada elde edilen 18 yıllık verilere göre dış ticaret analiz edilmiş ve hesaplamalar % olarak sunulmuştur.Bulgular: Afganistan tarım ürünleri ihracatçılarının karşılaştığı başlıca sorunlar şunlardır: pazarlama hizmetlerinin yetersizliği, devlet desteğinin yetersizliği, vergiler ve gümrükleme, transit ulaşım sorunları, küresel pazarlama sistemine uyum sorunu, devam eden iç savaş ve güvenlik sorun, komşularla ticari ilişkilerde sorunlar, eğitim ve iletişimle ilgili sorunlar, kalite kontrol sisteminin olmaması. Bu sorunların başlıca çözümleri, etkin ve uygun pazarlama hizmetleri, yatırımcılara yönelik teşvikler, tarifeler ve gümrük ücretleri konusunda doğru ve makul politikaların izlenmesi, ülkenin ekonomik altyapısının güçlendirilmesi, karayollarının inşası ve uygun transit ulaşım sisteminin kurulması, güvenlik önlemlerinin artırılmasıdır. ve yurt içi ihracat kalemlerinin katma değerini artırmak olarak sıralanabilir. İhracatçıların sorunlarının giderilmesi ülkenin ihracat potansiyelini artıracak ve daha iyi kullanılmasını sağlayacaktır.Özgünlük / değer : Tarım sektörü Afganistan ekonomisi içinde temel sektör konumunda olup, Tarım ürünleri, ülkenin toplam ihracatının %65.8'ini oluşturmaktadır. Afganistan'da dış ticaret, özellikle tarım ürünlerinin ihracatı konusunda çok sınırlı çalışmalar bulunmaktadır. İhracatçıların sorunlarını ele alan çalışmaların olmayışı çalışmaya aynı bir değer katmaktadır.
Yazar isimleri: ['Mohammad Sharif RAHİMİ', 'Metin ARTUKOĞLU']
Yayın Yılı: 31 Aralık 2021
Dergi ismi: Tarım Ekonomisi Dergisi
Yayın sayfa url: https://dergipark.org.tr/tr/pub/tarekoder/issue/67986/990296
Yayın pdf linki: https://dergipark.org.tr/tr/download/article-file/1954233
