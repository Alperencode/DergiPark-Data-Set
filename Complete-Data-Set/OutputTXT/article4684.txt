Makale Başlığı: Meram Devlet Hastanesi genel yoğun bakım ünitesinde gelişen sağlık hizmeti  ilişkili enfeksiyonlarının değerlendirilmesi
Özet: Amaç: Sağlık hizmeti ilişkili enfeksiyonlar, hastanelerin bütün alanlarında özellikle yoğun bakım ünitelerinde ciddi bir endişe kaynağıdır. Çalışmamızda, hastanemiz genel yoğun bakım ünitesinde 1 yıllık süreçteki sağlık hizmeti ilişkili enfeksiyonlar oranları ve etkenlerini inceleyerek elde verilen veriler doğrultusunda mevcut durumun görülmesi ve alınabilecek önlemlerin değerlendirilmesi amaçlanmıştır.Gereç ve Yöntem: Ocak 2020- Aralık 2020 tarihleri arasında Meram Devlet Hastanesi genel yoğun bakım ünitesinde takip ve tedavisi yapılan 665 hasta, sağlık hizmeti ilişkili enfeksiyonlar açısından izlenerek sonuçları değerlendirildi.Bulgular: Genel yoğun yakım ünitesinde 1 yıllık süre boyunca takip edilmiş olan 665 hastanın 5354 yatış günü değerlendirilmiş ve hastaların 53’ünde sağlık hizmeti ilişkili enfeksiyonlar geliştiği tespit edilmiştir. Sağlık hizmeti ilişkili enfeksiyonlar tanısı alan hastaların 22’si (%41,5) kadın, 31’i (%58,5) erkekti. Hastaların yaş ortalaması 71,74±14,08 (19-94) olarak bulundu. Enfeksiyon hızı 5,86, dansitesi 7,28 olarak hesaplandı. Ayrıca invaziv araç ilişkili hastane enfeksiyonu hızları ise; santral venöz kateter ilişkili kan dolaşımı enfeksiyon hızı 1,02, üriner kateter ilişkili üriner sistem enfeksiyonu hızı 0,56, ventilatör ilişkili pnömoni hızı 0 olarak bulunmuştur.Sonuç: Sağlık hizmeti ilişkili enfeksiyonlar yoğun bakım ünitelerinde önemli bir mortalite ve morbidite nedenidir. Tıbbi bakımdaki gelişmeler ve buna paralel olarak yaşam beklentisinin artması nedeniyle etkin sürveyans uygulamaları kritik önem taşımaktadır.
Yazar isimleri: []
Yayın Yılı: 12 Aralık 2022
Dergi ismi: Ege Tıp Dergisi
Yayın sayfa url: http://egetipdergisi.com.tr/tr/pub/issue/72611/1209450
Yayın pdf linki: https://dergipark.org.tr/tr/download/article-file/2791892
