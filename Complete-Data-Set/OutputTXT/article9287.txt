Makale Başlığı: Pilates Yapan Bireylerin Boş Zaman Engelleriyle Baş Etme Stratejilerinin İncelenmesi
Özet: Bu çalışmanın amacı pilates yapan bireylerin serbest zaman engelleriyle baş etme stratejilerinin belirli değişkenler ile ne doğrultuda farklılık gösterdiğinin belirlenmesidir. Bu doğrultuda çalışmaya Ankara’da üç özel spor salonunda pilates yapan katılımcılar dahil olurken, veriler demografik soru formu ve “Serbest Zaman Engelleriyle Baş Etme Stratejileri” ölçeği ile elde edilmiştir. Verilerin analizinde tanımlayıcı istatistikler, bağımsız örneklem t testi ve tek yönlü varyans analizi ANOVA ve post hoc testleri kullanılmıştır. Bu araştırma için SZEBESÖ’ne dair iç tutarlılık katsayısı .76 olarak belirlenmiştir. Katılımcıların serbest zaman engelleriyle baş etme stratejilerinin toplam puanlarda ortalamanın üzerinde olduğu (3,44±0,33), en yüksek alt boyut ortalamalarının beceri kazanma stratejileri (3,83±0,61) ve fiziksel uygunluk stratejilerinde (3,58±0,56) yer aldığı, en düşük alt boyut ortalamasının ise zaman yönetimi stratejilerinde (3,16 ±0,42 ) yer aldığı belirlenmiştir. Aynı zamanda katılımcıların medeni durumlarının, yeterli boş zamana sahip olma algılarının ve haftada kaç gün pilates yapıyor olma durumlarının SZBESÖ’ni anlamlı düzeyde farklılaştırdığı belirlenmiştir. Sonuç olarak pilates yapan bireylerin serbest zaman engelleriyle baş etme stratejilerinin olumlu olduğu, belirli değişkenlerin bu stratejileri anlamlı düzeyde farklılaştırdığı söylenebilir.
Yazar isimleri: ['Tebessüm AYYILDIZ DURHAN', 'Ecem TÜRKMEN', 'Beyza  Merve AKGÜL']
Yayın Yılı: 24 Haziran 2022
Dergi ismi: Journal of Global Sport and Education Research
Yayın sayfa url: https://dergipark.org.tr/tr/pub/jogser/issue/70487/1100882
Yayın pdf linki: https://dergipark.org.tr/tr/download/article-file/2363732
