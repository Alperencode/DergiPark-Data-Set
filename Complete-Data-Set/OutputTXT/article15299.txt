Makale Başlığı: YERLİ HALKIN BOŞ ZAMAN DAVRANIŞINDA KÜLTÜREL YAPININ YERİNİN BELİRLENMESİ: ESKİŞEHİR ÖRNEĞİ
Özet: Bu çalışmanın amacı, Eskişehir’in sahip olduğu kültürel yapının yerli halkın boş zaman faaliyetlerine katılımını nasıl şekillendirdiğini ortaya koymaktır. Çalışma, 2020 yılının Haziran-Temmuz aylarında Eskişehir’li yerli halktan 27 kişi ile yüz yüze görüşme yapılarak gerçekleştirilmiştir. Görüşmeler, betimsel analiz ve tematik analiz yöntemleriyle değerlendirilmiştir. Çalışmanın sonucunda Eskişehir’in en önemli kültürel yapısının hamam kültürü ve kahvehane kültürü olduğu anlaşılmıştır. Elde edilen verilere göre yerli halkın, boş zamanlarında en çok sosyal ve kültürel faaliyetlere katıldıkları saptanmıştır. Dolayısıyla, Eskişehir’in sahip olduğu kültürel yapının yerli halkın boş zaman değerlendirme alışkanlıklarını birçok yönden etkilediği, halkın boş zaman değerlendirme faaliyetlerinde Eskişehir’in kültürüne özgü birçok ögenin önemli ölçüde yansıması olduğu görülmüştür.
Yazar isimleri: ['Seda ÇOBAN', 'Çağıl Hale ÖZEL']
Yayın Yılı: 25 Temmuz 2022
Dergi ismi: Turar Turizm ve Araştırma Dergisi
Yayın sayfa url: https://dergipark.org.tr/tr/pub/turar/issue/71403/1057230
Yayın pdf linki: https://dergipark.org.tr/tr/download/article-file/2189697
