Makale Başlığı: Koçluk Sürecinde Bireylerin Aktivite Odaklı Güdülenme, İlgilenim Düzeyleri ve Ağızdan Ağıza İletişim Eğilimlerinin İncelenmesi
Özet: Bu çalışmada bireylerin deneyimledikleri koçluk süreçlerine odaklanılmıştır. Koçluk sürecinin ve koçluk hizmetlerine ilişkin tavsiye alma davranışının koçlukla alakalı olarak bireylerin durumsal güdülenmelerini harekete geçireceği, durumsal güdülenmenin bireylerin bu hizmetlere ilişkin ilgilenimini arttıracağı ve bunun da nihai olarak koçlukla ilgili olarak tavsiye verme eğilimi ile sonuçlanabileceği varsayılmıştır. Ele alınan bu değişkenler arasındaki ilişkilerin ve demografik özelliklerin bu değişkenler bakımından farklılaşma durumunun analiz edilmesi amacıyla nicel araştırma yöntemi kapsamında yer verilen bir online anket uygulamasıyla 270 katılımcıdan yanıt elde edilmiştir. Elde edilen yanıtlar SPSS 24 programında analiz edilmiştir. Yapılan analizler sonucunda tüm değişkenler arasında istatistiksel olarak anlamlı ilişkiler tespit edilmiştir. Tavsiye alma ve koçluk süreci durumsal motivasyonu etkilemiş, durumsal motivasyon ilgilenimi etkilemiş ve ilgilenim ise tavsiye verme eğilimini etkilemiştir. Demografik özelliklerden cinsiyet, yaş, eğitim ve gelir bazı değişkenler bakımından anlamlı fark ortaya koymuştur.
Yazar isimleri: ['Ece ARMAĞAN', 'Dilara ALTINKAN']
Yayın Yılı: 29 Eylül 2022
Dergi ismi: Mehmet Akif Ersoy Üniversitesi Uygulamalı Bilimler Dergisi
Yayın sayfa url: https://dergipark.org.tr/tr/pub/makuubd/issue/72757/1119254
Yayın pdf linki: https://dergipark.org.tr/tr/download/article-file/2438895
