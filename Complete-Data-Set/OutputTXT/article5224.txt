Makale Başlığı: Üniversite Öğrencilerinin Nomofobi Düzeyleri ile Akademik Erteleme Davranışları Arasındaki İlişki
Özet: Bu çalışma üniversite öğrencilerinin nomofobi düzeyleri ile akademik erteleme davranışları arasındaki ilişkiyi belirlemek amacıyla ilişkisel tarama modeli kullanılarak gerçekleştirilmiştir. Çalışma grubu, araştırmacılardan birinin görev yaptığı üniversitede 2020-2021 döneminde öğrenim gören 532 öğrenciden oluşmaktadır. Veri toplama aracı olarak “Nomofobi Ölçeği” kullanılmıştır. Veriler elektronik ortamda çevrim içi olarak toplanmış ve analiz edilmek üzere bir paket programa aktarılmıştır. Normallik testi yapıldıktan sonra verilerin analizinde bağımsız gruplar t-testi, tek yönlü varyans analizi (ANOVA), Tukey testi ve Pearson Korelasyon katsayısı kullanılmıştır. Araştırma sonuçları öğrencilerin nomofobi ve akademik erteleme davranış düzeylerinin orta düzeyde olduğunu göstermektedir. Ayrıca kadınların erkeklere göre, gençlerin ise nispeten yaşı daha ileri olan öğrencilere göre nomofobi düzeylerinin daha fazla olduğu belirlenmiştir. Erkeklerin akademik erteleme davranış düzeyleri kadınlara göre daha yüksek iken, yaş değişkenine göre anlamlı bir farklılık bulunmamıştır. Araştırmada nomofobi düzeyi ile akademik erteleme davranışı arasında pozitif yönlü düşük düzeyde bir ilişki olduğu sonucuna varılmıştır. Bu sonuca göre katılımcıların nomofobi düzeyi arttıkça daha fazla akademik erteleme davranışı sergiledikleri söylenebilir.
Yazar isimleri: ['Mustafa AKSOĞAN', 'Bünyamin ATICI']
Yayın Yılı: 1 Aralık 2022
Dergi ismi: Erzincan Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/erziefd/issue/73343/937544
Yayın pdf linki: https://dergipark.org.tr/tr/download/article-file/1769394
