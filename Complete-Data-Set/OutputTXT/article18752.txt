Makale Başlığı: Sürdürülebilir Turizmde Yerli Halkın Yer Bağlılığı Tutumunun İkamet Etme Süresi ve Cinsiyet Bakımından Değerlendirilmesi: Edirne Örneği
Özet: Yer temelli bir olgu olan turizmde yerli halk-turist etkileşimi kaçınılmazdır. Destinasyondaki sosyo-kültürel çekicilikleri yaratan ve destinasyonun asıl sahibi olan yerli halk, sürdürülebilir turizmin baş aktörüdür. Bir destinasyonda sürdürülebilir turizm anlayışını geliştirmek için o destinasyondaki yerli halkın tutum ve davranışlarını anlamak gerekmektedir. Destinasyondaki doğal, kültürel ve sosyolojik kaynakları gelecek nesillere aktaracak olan yine yerli halkın kendisidir. Yerli halkın yer bağlılığı tutumu ise yerli halkın ikamet edilen yere yönelik duygusal, psikolojik yönelimini ve yer ile olan uyumunu ifade etmektedir. Yerli halkın turizme yönelik tutumunu şekillendiren yer bağlılığı tutumu, cinsiyet ve ikamet etme süresi bakımından farklılaşmaktadır. Edirne’de yaşayan yerli halkın yer bağlılığı tutumunun oluşup oluşmadığını, bu tutumun ikamet etme süresi bakımından, cinsiyet bakımından ve kadın ile erkeklerin ikamet etme süreleri bakımından farklılaşıp farklılaşmadığını test etme amacında olan bu çalışma sonucunda, ikamet etme süresi arttıkça yerli halkın yer bağlılığı tutumunun arttığı ve erkeklerin yer bağlılığı tutumlarının kadınlarınkine kıyasla daha yüksek olduğu tespit edilmiştir.
Yazar isimleri: ['Çiğdem UNURLU']
Yayın Yılı: 10 Kasım 2022
Dergi ismi: İzmir İktisat Dergisi
Yayın sayfa url: https://dergipark.org.tr/tr/pub/ije/issue/72493/1019926
Yayın pdf linki: https://dergipark.org.tr/tr/download/article-file/2066831
