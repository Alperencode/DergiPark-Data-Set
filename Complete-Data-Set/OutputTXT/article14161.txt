Makale Başlığı: Pop Kültür, Mizah ve Yeniden Üretim Etkisinde Bir Sanat Akımı ‘Geek Art’
Özet: Bu çalışmanın temel amacı, dünyada pop kültürün etkisiyle giderek yaygınlık kazanan ‘Geek Art’ sanat akımının sanatsal yaklaşımlarını; sanat, kültür ve mizah ilişkisinin güncel kullanımlarının nasıl olduğunu literatür taraması ve betimsel analiz yöntemiyle tespit etmektir. Çalışma kapsamında, Geek Art fenomenlerinin yer aldığı görseller üzerinden yapılan inceleme doğrultusunda farklı unsurların bir araya getirilimesiyle oluşan mizahi anlam ele alınmış, sanatta, popüler kültür, mizah, yeniden üretim ve kültürel bellek kavramlarına ilişkin detaylar ortaya çıkarılmaya çalışılmıştır. Araştırma sonucuna göre Geek Art sanat akımının; popüler kültür, sanat, teknoloji ve mizah gibi kavramların bir araya getirilerek oluşturulan güncel ve sanatsal yaklaşımlara etkili bir örnek olduğu düşünülmektedir. Nitekim Geek Art akımı; günümüz popüler kültür, kavram ve yaklaşımlarının güncel bir sonucu olarak Pop Art ve Sokak Sanatı’nın devamı ve günümüzdeki yansıması gibi görünmektedir. Ancak geçmişe kıyasla mizahi ögelerin daha çok ön planda tutulduğu bir yapıya sahip olduğu ve günümüzde yeni sayılabilecek, sanat dünyasında adı sıklıkla geçmeye başlayan NFT, Kriptosanat gibi oluşumları etkilediği görülmektedir. 
Yazar isimleri: ['Emin TOKSÖZ']
Yayın Yılı: 30 Haziran 2022
Dergi ismi: Sosyal Mucit Academic Review
Yayın sayfa url: https://dergipark.org.tr/tr/pub/smar/issue/70816/1079491
Yayın pdf linki: https://dergipark.org.tr/tr/download/article-file/2276595
