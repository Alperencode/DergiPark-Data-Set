Makale Başlığı: Farklı Yüksekliklerden Toplanan Pembe Ladenin  (Cistus creticus L.) Uçucu Yağ Oranı ve Kimyasal  Bileşenlerinin Belirlenmesi
Özet: Bu araştırma Tekirdağ ilinin Kumbağ, Yeniköy ve Uçmakdere mevkilerinde geniş bir alanda yayılış gösteren pembe laden bitkisinin (Cistus creticus L.) uçucu yağ oranı ve bu yağın kimyasal bileşimini belirlemek amacıyla 2019 yılında yürütülmüştür. Bu amaçla farklı yüksekliklerden toplanan (0, 50, 100 ve 150 m) pembe laden bitkisinin yaprakları oda sıcaklığında kurutulmuş ve numunelerden Clevenger cihazı yardımıyla uçucu yağ tayini yapılmıştır. Uçucu yağın kimyasal bileşimi GC/MS cihazı ile incelenmiştir. Araştırma sonucuna göre, uçucu yağ bileşiminin %73,03'ünü (≥ %1) temsil eden 13 bileşen tanımlanmış ve yağın ana bileşenlerini kamfen (%19.45) ve α-pinen (%13.85) oluşturmuştur. Ülkemizin birçok bölgesinde yayılış gösteren Cistus türlerinin üretimi yapılıp, uçucu yağlarının aktif bileşen miktarı ve içeriği belirlenebilirse gıda katkı maddelerine, sentetik antioksidanlara ve ilaç etken maddelerine doğal bir alternatif ürün olabilecekledir.
Yazar isimleri: ['Burhan ARSLAN', 'Emrullah CULPAN']
Yayın Yılı: 30 Haziran 2022
Dergi ismi: Anadolu Tarım Bilimleri Dergisi
Yayın sayfa url: https://dergipark.org.tr/tr/pub/omuanajas/issue/70533/957661
Yayın pdf linki: https://dergipark.org.tr/tr/download/article-file/1843701
