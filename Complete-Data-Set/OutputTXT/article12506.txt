Makale Başlığı: Attouda Kentinden Yeni Bir Agonistik Yazıt
Özet: Bu makalede Attouda ve Çevresi Yüzey Araştırması kapsamında 2021 yılında gerçekleştirilen epigrafik araştırmalarda kayda geçirilen Hellence yeni bir agonistik yazıt tanıtılmaktadır. Yazıt, günümüz Sarayköy ilçesi Hisar Köyü Kuru Mahallesinin doğusunda bir konut yapısının duvarında tespit edilmiştir. Kare plan şemasındaki konut yapısı neredeyse tamamen yıkılmış bir durumda olup yazıtlı heykel kaidesi yapının iç kısmına bakan duvarında kayıt altına alınmıştır. Bu belge, kentte bulunan ilk teatral yazıt örneğini teşkil etmektedir. Yazıtta Metrodoros oğlu, - ve Claudius Thallus’un asıl oğlu- Metrodoros vatan tarafından heykeli dikilmek suretiyle onurlandırılmaktadır. Metrodoros hem tellal (κῆρυξ) hem de komedya aktörüdür (κωμῳδός). Metrodoros ve babası Claudius Thallus’un isimleri kentte ilk kez bu yazıtla birlikte belgelenmektedir. Söz konusu isimlerin ilk defa kullanılması yazıtın Attouda kentinin prosopografisine katkıda bulunması bakımından önem taşımaktadır. Kentte şimdiye kadar kayıt altına alınan yayımlı agonistik yazıtlardan farklı olarak bu yazıtta onurlandırılan kişi iki baba ismi ile tanıtılmaktadır. Yazıtta dikkat çeken bir diğer nokta ise on beşinci satırda agon isminin kasıtlı olarak silinmiş olmasıdır. Bu durum kentte bulunan yayımlı iki agonistik yazıtta da görülmektedir. Yazıt, “Claudius” gens ismi ve harf karakterleri dolayısıyla MS 1. yüzyıl ve sonrasına tarihlendirilmektedir
Yazar isimleri: ['Emine BİLGİÇ KAVAK']
Yayın Yılı: 5 Mayıs 2022
Dergi ismi: OLBA
Yayın sayfa url: https://dergipark.org.tr/tr/pub/olba/issue/69799/1112602
Yayın pdf linki: https://dergipark.org.tr/tr/download/article-file/2411255
