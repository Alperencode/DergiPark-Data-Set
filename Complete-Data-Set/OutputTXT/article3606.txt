Makale Başlığı: Covid-19 Sürecinde 50/d'li Araştırma Görevlilerinin Eksik İstihdam Sorunları
Özet: 2019 yılının sonlarında Wuhan’da ortaya çıkan ve Dünya Sağlık Örgütü tarafından kısa sürede pandemi ilan edilen Covid-19 salgınının çalışma hayatına temel etkisi; salgın kapsamında uygulanan kısa, esnek ve uzaktan çalışma biçimleri olmuştur. Bu çalışma biçimlerine uyum sağlayamayan işlerde çalışanlar işsizlik sorunu ile karşılaşırken, uyum sağlayan işlerde çalışanlar ise eksik istihdam sorunuyla yüzleşmiştir. Covid-19 salgınının çalışma hayatında neden olduğu sorunların başında işsizlik gelse de, salgının uzun vadeli etkileri göz önüne alındığında çalışma alanlarına ilişkin eksik istihdam sorunlarının belirlenerek çözülmesi gerekmektedir. Bu gereklilikten yola çıkan çalışmanın amacı; Covid-19 tedbirleri kapsamında uygulanan kısa, esnek ve uzaktan çalışma biçimlerinin, diğer çalışma alanlarına göre salgından daha az etkilendiği düşünülen 50/d’li araştırma görevlilerinin çalışma hayatında neden olduğu eksik istihdam sorunlarını ortaya koymaktır. Bu doğrultuda amaçlı örnekleme yöntemi ile belirlenen 50/d statüsünde görev yapan 15 araştırma görevlisi ile nitel araştırma yöntemlerinin veri toplama türlerinden biri olan yarı yapılandırılmış görüşmeler gerçekleştirilmiştir. Görüşmelerden elde edilen veriler çerçevesinde Covid-19 sürecinde 50/d’li araştırma görevlilerinin eksik istihdam sorunları; lisansüstü eğitim sürecinden, çalışılan birimden, uzaktan çalışma biçiminden, akademik çalışmalardan ve geleceğe ilişkin istihdam edilebilirlikten kaynaklanması bağlamında betimsel analiz kullanılarak özetlenmiş ve yorumlanmıştır.
Yazar isimleri: ['Ahmet Nusret BAŞTUĞ', 'Ömer Batuhan BEŞİRLİ']
Yayın Yılı: 1 Ağustos 2022
Dergi ismi: Çalışma İlişkileri Dergisi
Yayın sayfa url: https://dergipark.org.tr/tr/pub/cider/issue/70198/1066171
Yayın pdf linki: https://dergipark.org.tr/tr/download/article-file/2224928
