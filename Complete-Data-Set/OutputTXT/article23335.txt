Makale Başlığı: Türk Halı ve Kilim Dokumalarında “El” Motifinin İzdüşümü
Özet: İnsanoğlu, kullandığı eşyaya ve bulunduğu ortama anlam kazandırmak, aidiyeti vurgulamak, belirli bir mesajı iletmek ayrıca şans getirmesi, şifa vermesi ya da kötülüklerden koruması niyetiyle farklı semboller kullanmıştır. Bu semboller çeşitli süsleme yöntemleri ile farklı metaryallerde hayat bulmuş, zaman içinde taşıdığı ruhu ya kaybederek, ya da farklı değerler yüklenerek  varlığını sürdürmüştür.Dokuma sanatı bir ihtiyacı karşılamaya yönelik üretilmiş, zamanla estetik ve sembolik bir dil ile teknik çeşitlilik kazanmıştır. Bu bağlamda “el motifi” gerçek el formunda, stilize edilerek ya da sadece nokta-çizgi halinde Anadolu halı ve düz dokumalarında kullanılan sembolik bir motif olmuştur. Bu makalede Türk halı ve düz dokumalarda karşılaşılan “el” motifinin kültürel kökenleri ve günümüzdeki izdüşümleri araştırılmaya çalışılmıştır.
Yazar isimleri: ['Tevhide AYDIN']
Yayın Yılı: 26 Temmuz 2022
Dergi ismi: Kafkas Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/kausbed/issue/71439/1081230
Yayın pdf linki: https://dergipark.org.tr/tr/download/article-file/2283425
