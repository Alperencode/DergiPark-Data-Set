Makale Başlığı: AMASYA ÜNİVERSİTESİ'NDE OKUYAN ÖĞRENCİLERİN UZAKTAN EĞİTİM SİSTEMİ İLE İLGİLİ GÖRÜŞLERİ
Özet: Dünyada birçok alanı olumsuz yönde etkileyen Covid-19 salgınından eğitim dünyası da olumsuz yönde etkilenmiştir. Fakat bu olumsuzluklara rağmen Türkiye’deki diğer üniversiteler gibi Amasya Üniversitesi de oldukça kısa sürede uzaktan eğitim sistemine geçmiştir. Uzaktan eğitim sistemi sürecinde Amasya Üniversitesi’nde öğrenim gören öğrencilerin uzaktan eğitim sistemi altyapısı, uzaktan eğitim sisteminde eğitim veren öğretim elemanları, uzaktan eğitim sistemi ders içerikleri ve uzaktan eğitim sistemi ile verilen yabancı dil eğitimi hakkındaki görüşlerinin neler olduğunun belirlenmesi amacıyla 15-19 Şubat 2021 tarihleri arasında 9912 öğrencinin katılımıyla gerçekleştirilen anket ve 10 öğrencinin katılımıyla gerçekleştirilen görüşme ile öğrencilerden veri elde edilmiştir. Veri analizinde karma açımlayıcı analiz yöntemi kullanılmıştır. Araştırma sonucuna göre öğrencilerin uzaktan eğitim sisteminden memnun oldukları ortaya çıkmıştır. Ayrıca uzaktan eğitim sisteminin altyapısının, uzaktan eğitim sisteminde eğitim veren öğretim elemanlarının, uzaktan eğitim sistemi ders içeriklerinin ve uzaktan eğitim sistemi ile verilen yabancı dil eğitiminin yeterli olduğu ortaya çıkmıştır. Fakat özellikle online sınavların anket sonucuna göre iyi düzeyde adil olduğu sonucu çıksa bile görüşmeye katılan öğrenciler adil olmadığını belirtmişlerdir. Ayrıca ders esnasında sistemsel sorun yaşadıklarını da belirtmişlerdir.
Yazar isimleri: ['Murat KURT']
Yayın Yılı: 30 Eylül 2022
Dergi ismi: Amasya Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/asobid/issue/72820/1168248
Yayın pdf linki: https://dergipark.org.tr/tr/download/article-file/2621344
