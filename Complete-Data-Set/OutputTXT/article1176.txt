Makale Başlığı: BURHAN VARKIVANÇ PROFESÖR’Ü ANLAYARAK ANMAK
Özet: Hocamız Prof. Dr. Burhan Varkıvanç’ın anı yazıları hakkındaki düşünceleri bu kısa dörtlükle aynı doğrultudaydı. Bu bağlamda yayımlanan anı kitaplarının içinde yer alan niteliksiz yazıları görünce çok sinirlenirdi. Çünkü ona göre insan, şayet birisini anmak istiyorsa, ortaya koyacağı şeyin anmayı gerçekleştirecek gücü olmalıydı. Aksi takdirde yapılan iş aslında kendine çıkar sağlamaktan başka bir şey olmuyordu. Dahası bu kitaplarda yer alabilmek için gerçekten bir anı birliği olmalıydı yazar ve anılan kişi arasında. İşte bu yüzden az sayıda yer aldığı anı kitabı çalışmalarına, ya hazırdaki en iyi çalışmasını verir ya da oturup titizlikle aylarca çalışırdı. Öyle ki, “Doktora babam” dediği danışmanı Prof. Dr. Bernhard Schmaltz’ı, teoride antik kaynaklardan yaklaşık 200 senedir bilinen, tiyatrolardaki döner perde sisteminin pratikteki arkeolojik  tanımlamasının  bilim  dünyasında  ilk  kez  tarafından  yapıldığı  “Periaktoi  at  the Theatre of Kaunos”  makalesiyle, doktor unvanını almasının tam 22 sene ardından anmıştır. Oldukça nitelikli onlarca uluslararası yayınının arasından “Şüphesiz en iyi çalışmam” dediği bu makale, yaklaşık 10 senelik araştırma ve çalışmanın ürünüydü.
Yazar isimleri: []
Yayın Yılı: 4 Ağustos 2022
Dergi ismi: Anadolu Araştırmaları
Yayın sayfa url: https://dergipark.org.tr/tr/pub/iuanadolu/issue/71794/1154959
Yayın pdf linki: https://dergipark.org.tr/tr/download/article-file/2575901
