Makale Başlığı: Üroloji onam formlarının anlaşılırlığının değerlendirilmesi
Özet: Amaç: Bu çalışmada üroloji kliniğinde invaziv işlemler için kullanılan onam formlarının hastalar tarafından anlaşımını araştırdık. Kliniğimizde kullanılan onam formlarını hangi yaş ve eğitim gruplarının kavrayabileceği değerlendirildi.Gereç ve Yöntemler: Bu araştırmada Ateşman ve Bezirci-Yılmaz tarafından Türkçe için önerilen iki anlaşılırlık  formülü kullanılmıştır. Çalışmada  69  ayrı onam formu değerlendirildi.Bulgular:  Onam formları  Ateşman  anlaşılırlık indeksi kullanılarak değerlendirildikten sonra çalışmada ortalama 62,02 puan elde edilmiştir. Bu değer, 9  ve  10. sınıf  eğitim düzeyine sahip bir kişinin metni anlayabileceğini gösterir. Bezirci-Yılmaz indeksi aynı formlar incelendiğinde ortalama 11,13 puan vermiştir. Bu değer, onam formlarının 10  ve  11. sınıf eğitim düzeyine sahip olanlar tarafından anlaşılabileceğini göstermektedir.Sonuç: Çalışmamızda hastalara operasyon öncesi verilen bilgilendirilmiş onam formlarının hastalar tarafından anlaşılmasında yetersiz kalındığı tespit edilmiştir. Literatürde daha önce yapılan çalışmalarda da benzer bulgular elde edilmiştir. Bilgilendirilmiş onam formları oluşturulurken her ülkenin kendi sağlık okuryazarlığı ve eğitim düzeyi dikkate alınmalıdır.
Yazar isimleri: ['Selim TAŞ', 'Ali Erhan EREN']
Yayın Yılı: 30 Eylül 2022
Dergi ismi: Endoüroloji Bülteni
Yayın sayfa url: https://dergipark.org.tr/tr/pub/endouroloji/issue/72763/1161827
Yayın pdf linki: https://dergipark.org.tr/tr/download/article-file/2595617
