Makale Başlığı: Ortaokul Öğretmenleri Model Oluşturma Etkinlikleri Prensiplerini  Derslerinde Nasıl Kullanıyorlar?
Özet: Lesh ve Doerr (2003) tarafından ortaya atılan Model Oluşturma Etkinlik Prensipleri, 21. Yy bireylerinin sahip olması gereken önemli becerileri içermektedir. Bu çalışmanın amacı, ortaokul matematik öğretmenlerinin söz konusu prensipleri sınıflarında nasıl ele aldıklarını ortaya koymaktır. Bu amaçla, kolay ulaşılabilir durum örneklemesi ile belirlenen 8 ortaokul matematik öğretmeni ile bireysel görüşmeler yapılmıştır. Çalışmanın sonucunda, tüm prensipler genel olarak değerlendirildiğinde, öğretmenlerin ifadelerinden Gerçeklik, Model Oluşturma, Genelleme ve Etkili Prototip Prensiplerini doğrudan kullanmayıp mevcut müfredattaki kazanımları öğrencilere daha iyi aktarabilmek, daha anlamlı hale getirebilmek amacıyla bir araç olarak kullandıkları, Yapıyı Belgeleme ve Öz Değerlendirme Prensiplerini de sınıfta etkili bir şekilde kullanamadıkları tespit edilmiştir. Öğretmenler Model Oluşturma Etkinlik Prensiplerini önem sırasına almakta zorlansalar da en çok önemli gördükleri prensipleri, Gerçeklik, Genelleme ve Öz Değerlendirme olarak sıralarken, Model Oluşturma Prensibi çok geride kalmıştır.
Yazar isimleri: ['Zeynep ARSLAN', 'Barış DURAN', 'Merve ÇELENLİ', 'Zehra TAŞPINAR-ŞENER']
Yayın Yılı: 29 Haziran 2022
Dergi ismi: Türkiye Eğitim Dergisi
Yayın sayfa url: https://dergipark.org.tr/tr/pub/turkegitimdergisi/issue/70719/1026034
Yayın pdf linki: https://dergipark.org.tr/tr/download/article-file/2090445
