Makale Başlığı: KIRMIZI ODA DİZİSİ İZLEYİCİLERİNİN PSİKOLOJİK YARDIM ALMA TUTUMUNUN VE SOSYAL DAMGALANMA ALGILARININ İNCELENMESİ
Özet: Bu araştırmanın amacı; Kırmızı Oda dizisini izleyen bireylerin profesyonel yardım alma tutumlarını ve sosyal damgalanma algılarını cinsiyet, yaş, medeni durum, eğitim durumu, aylık gelir, sosyo-ekonomik düzey ve en uzun süre yaşanılan yer değişkenleri açısından incelemektir. Araştırma kapsamında veri toplama aracı olarak; Psikoterapi Hakkında Düşünceler Ölçeği, Psikolojik Yardım Alma Nedeniyle Sosyal Damgalanma Ölçeği ve Psikolojik Yardım Almaya İlişkin Tutum Ölçeği kullanılmıştır. Araştırmada Kırmızı Oda dizisi izleyen kadınların erkeklere göre psikolojik yardım alma tutumunda daha olumlu bir yaklaşıma sahip olduğu, psikoterapi hakkında düşüncelerin yaşı büyük olan katılımcılarda daha olumlu olduğu belirlenmiştir. Ayrıca evli insanların bekar insanlara kıyasla psikoterapi hakkında düşüncelerinin daha olumsuz olduğu, eğitim düzeyi arttıkça psikoterapi hakkında düşüncelerin olumlu hale geldiği bulunmuştur. Psikolojik yardım alma nedeniyle sosyal damgalanma endişesinin azaldığı, bireylerin aylık gelir miktarı arttıkça psikoterapiye gitme nedeniyle duyulan imaj korkusu azaldığı sonuçları elde edilmiştir. Çalışmanın sınırlılıkları ve öneriler tartışılmıştır.
Yazar isimleri: ['Gurur Cansu PAMUKÇU', 'Hacer KURT', 'Melih SEVER']
Yayın Yılı: 29 Eylül 2022
Dergi ismi: Türkiye Mesleki ve Sosyal Bilimler Dergisi
Yayın sayfa url: https://dergipark.org.tr/tr/pub/jovosst/issue/72805/984609
Yayın pdf linki: https://dergipark.org.tr/tr/download/article-file/1932498
