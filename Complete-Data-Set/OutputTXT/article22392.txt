Makale Başlığı: BİST 100 ENDEKSİ İLE ÇEŞİTLİ YATIRIM ARAÇLARI ARASINDAKİ İLİŞKİNİN TODA-YAMAMOTO NEDENSELLİK TESTİ İLE ANALİZ EDİLMESİ
Özet: Bu çalışmada, BİST 100 Endeksi ile çeşitli yatırım araçları arasındaki nedensellik ilişkisi, Toda-Yamamoto nedensellik testi ile analiz edilmektedir. Analize dahil edilen yatırım araçları bitcoin, dolar, altın ve brent petroldür. Bitcoin verilerinin hesaplamaya dahil edilmesinin nedeni, kripto para piyasalarında piyasa değeri ve işlem hacmi en yüksek olan para birimi olmasıdır. Analizin yapılma amacı, BİST 100 Endeksi ile ilgili veriler arasında nedensellik ilişkisinin yönünü bulmak ve ilgili verilerin birbirlerini anlamlı olarak etkileyip etkilemediğinin görülmesidir. İlgili analiz, E-Views 12 paket porgramı yardımıyla 2012 Mart- 2021 Aralık dönemine ait BİST 100, bitcoin, dolar, altın ve brent petrol ay sonu kapanış verileri kullanılarak yapılmıştır. Analiz sonucunda bitcoin ve altın arasında çift yönlü, dolar ve bitcoin arasında çift yönlü nedensellik ilişkisi, bitcoinden BİST 100’e, BİST 100’den dolara, dolar üzerinden de altına tek yönlü nedensellik ilişkisi tespit edilmiştir. Bitcoin üzerinden; BİST 100, altın ve dolara doğru nedensellik ilişkisinin bulunması dikkat çekici bir sonuç olarak karşımıza çıkmaktadır. Sonuç olarak, bitcoinin ilgili verileri anlamlı olarak etkilediği görülmektedir. Sonuçtan hareketle yatırımcıların portföylerini farklılaştırarak risklerini minimize etmeleri beklenilmektedir.
Yazar isimleri: ['Cansu ÇİLİNGİR KARA']
Yayın Yılı: 30 Haziran 2022
Dergi ismi: Balıkesir Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/bauniibfd/issue/70923/1091063
Yayın pdf linki: https://dergipark.org.tr/tr/download/article-file/2323035
