Makale Başlığı: Güven sorunları: COVID-19 pandemisi sırasında İstanbul’da yaşayan dört annenin yaşadığı deneyimler üzerine tematik bir analiz
Özet: Bu nitel çalışma, İstanbul’da COVID-19 pandemisini geçirmiş dört annenin yaşadığı deneyimlerin anlatı analizi etrafında yapılandırılmıştır. Yarı yapılandırılmış görüşmeler yoluyla toplanan anlatılar, sağlık hizmetlerinin sağlanmasında aktif rol oynayan hükümet yetkililerine ve özel hastanelere karşı güçlü bir güvensizlik olduğunu göstermektedir. Türkiye’deki doktorların meslek örgütü TTB (Türk Tabipleri Birliği), pandemi sırasında bilgi paylaşmak veya almak için meslekler arası resmi ağların yokluğundan, idari koordinasyon eksikliğinden ve doktorların halkla doğrudan etkileşimi için az sayıda iletişim kanalı olmasından şikâyet etti. Tabipler Birliği’nin ifade ettiği bir diğer sorun ise pandemi sürecinde alınan halk sağlığı kararlarına sağlık kuruluşlarında çalışan tıp uzmanlarının aktif katılımının olamamasıydı. Bu örgütsel ve politik eksiklikler, Türk ailelerinin gündelik ev ortamındaki tutumları, yaklaşımları ve hayatta kalma stratejileri ile örtüşüyor mu? Bu çalışma, halk arasındaki korku ve endişeyi azaltmak ve özellikle de büyük ölçekli acil halk sağlığı durumlarında sağlık politikalarına uyumu artırmak için devlet kurumları, halk ve tıbbî meslek kuruluşları arasında daha güçlü bir iş birliğine ve daha şeffaf bir bilgi alışverişine ihtiyaç olduğunu savunmaktadır.
Yazar isimleri: ['Nesli Bilge ÖZTÜRK', 'Gulkizilca YURUR']
Yayın Yılı: 30 Haziran 2022
Dergi ismi: Antropoloji
Yayın sayfa url: https://dergipark.org.tr/tr/pub/antropolojidergisi/issue/71088/983898
Yayın pdf linki: https://dergipark.org.tr/tr/download/article-file/1929553
