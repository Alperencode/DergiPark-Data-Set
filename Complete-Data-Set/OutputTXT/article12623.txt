Makale Başlığı: İnternet ve Sosyal Medya Kullanımı Gebe Kadınları Nasıl Etkiler?
Özet: İnternet ve sosyal medya kullanımı dünya çapında olduğu gibi ülkemizde de giderek yaygınlaşmaktadır. Dünya nüfusunun %59.5’i, ülkemizin ise %79’u internet kullanıcısıdır. Ülkemizde internet ve sosyal medya kullanım oranı dünya ortalamasının üzerinde seyretmektedir. Yapılan çalışmalarda sağlık bilgisine ulaşmak için en sık kullanılan kaynağın internet olduğu belirlenmiştir. Kullanıcılar gizlilik, kolay ve hızlı ulaşım gibi nedenlere internet ve sosyal medyadan sağlık bilgisi aramaktadır. Kadınlar erkeklerden daha fazla oranda internetten sağlık bilgisi aramaktadır. Gebelik sürecinde bilgi ihtiyacı artan gebelerin hem interneti hem de sosyal medyayı sıkça kullandıkları çalışmalar ile gösterilmiştir. Gebeler internette doğum süreci, doğum şekilleri, fetal gelişim, yenidoğan bakımı, emzirme, gebelikte meydana gelen fizyolojik değişimler gibi konularda bilgi aramaktadır. Gebeler internet ortamlarından aldıkları bilgileri sağlık profesyonelleri ile paylaşmamaktadır.  Bu durum gebelerin internet ve sosyal medyanın sebep olduğu, yanlış, eksik veya fazla bilgi ve mahremiyet kaybı gibi konular açısından risk altında olduğunu ortaya çıkarmaktadır. Yapılan çalışmalar internet ve sosyal medya kullanımı sonucunda gebelerin, doğum korkularının arttığını, doğum deneyimini negatif algıladıklarını ve yanlış kararlar aldığını göstermiştir. Öte yandan internet ve sosyal medya, gebeler tarafından sosyal destek olarak görülmesi nedeniyle olumlu etkilere de sahiptir. İnternet ve sosyal medya kullanımı prenatal bağlanmada olumlu etki gösterebilmektedir. Gebelerin sağlık profesyonelleri tarafından yeterli bilgilendirilmesi ve güvenilir online ortamlara yönlendirilmeleri, yanlış bilgiler edinilmesini engelleyebilir. Aynı zamanda günümüz çağında sağlık profesyonellerinin teknolojik sağlık müdahaleleri oluşturmada da görev alması gerekli olmaktadır. Bu derlemenin amacı gebe kadınların, internet ve sosyal medya kullanımının ve buralardan aldıkları bilgilerden nasıl etkilendiğinin incelenmesidir.
Yazar isimleri: ['Pınar SERCEKUS', 'Sevgi ÖZKAN']
Yayın Yılı: 5 Aralık 2022
Dergi ismi: Ordu Üniversitesi Hemşirelik Çalışmaları Dergisi
Yayın sayfa url: https://dergipark.org.tr/tr/pub/ouhcd/issue/73709/923961
Yayın pdf linki: https://dergipark.org.tr/tr/download/article-file/1723446
