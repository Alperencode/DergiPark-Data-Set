Makale Başlığı: Aizanoi Antik Kenti Penkalas Çayı Arkeoloji ve Restorasyon Çalışmaları
Özet: Aizanoi, Kütahya İli’nin 48 km güneybatısında yer alan Çavdarhisar ilçesi sınırlarında konumlanmaktadır. Günümüzde antik ve kırsal dokunun birlikte olması, kültürel miras ögeleri ile Unesco Dünya Kültürel Mirası Geçici Listesi’nde yer alması ile özel bir yere sahiptir. Tüm bu özellikleri ile Kütahya’nın önemli turizm merkezlerinden birisi olan Aizanoi erken dönemlerden itibaren yerleşim görmüş ve sahip olduğu doku ile 18.-19. yüzyıldan itibaren arkeoloji literatüründe yer almaya başlamıştır. Çalışmanın temel konusu olan Penkalas (Kocaçay) Çayı bölge yerleşimi ve tarımı için önemlidir. Penkalas’ta kapsamlı ilk çalışmalar 2011 yılında başlatılmıştır. Bölge turizminin geliştirilmesi, yerel kalkınmanın sağlanması ve kültürel mirasın gelecek kuşaklara aktarılması amacıyla Aizanoi Kazı Başkanlığı tarafından “Penkalas/Kocaçay Deresi 2 ve 4 Numaralı Köprüler Arası Islah Projesi”, hazırlanarak 2017 yılında Kütahya Kültür Varlıklarını Koruma Bölge Kurulu Müdürlüğü’nce onaylanmış ve uygulama süreci başlamıştır. Bu çalışmada, Penkalas Çayı’nda gerçekleştirilen kazı, araştırma ve restorasyon çalışmaları ile bu çalışmaların sonuçları değerlendirilecektir.
Yazar isimleri: ['Elif ÖZER', 'Sinan ÖZCAN']
Yayın Yılı: 29 Temmuz 2022
Dergi ismi: Art-Sanat Dergisi
Yayın sayfa url: https://dergipark.org.tr/tr/pub/iuarts/issue/71508/1021334
Yayın pdf linki: https://dergipark.org.tr/tr/download/article-file/2072525
