Makale Başlığı: Sudan'daki Bir Rafineride Kullanılan İki Farklı Ham Petrol Türünün Karşılaştırmalı Yaşam Döngüsü Değerlendirmesi
Özet: Artan enerji talebini karşılamak için kullanılan fosil yakıtların neden olduğu iklim değişikliği, son on yıldan beri küresel bir endişe haline gelmiştir. Bu talebe katkı sağlayan en önemli sektörlerden birisi de ulaşım yakıtı üretimidir. Petrol rafinerileri, tüm nakliye yakıt türlerinin yaşam döngüsü çevresel yükleri için oldukça önemlidir. Bu küresel zorluğa yanıt verebilmek için tüm tarafların aynı biçimde, yani sosyal açıdan makul, teknik açıdan uygulanabilir, ekonomik açıdan sürdürülebilir ve çevre dostu olarak çalışması gerekir. Spesifik olarak, petrol arıtma endüstrisi büyük miktarlarda hammadde kullanır ve özellikle rafineri tesislerinde işlenmesi gereken önemli miktarda atık oluşturur. Bu çalışmada Sudan rafinerilerinde kullanılan X ve Y ham petrol olmak üzere iki farklı ham petrolün çevresel etkileri karşılaştırılmaktadır. SimaPro yazılımı v.8.1.1.16 aracılığıyla ISO14040/14044 çerçeveleri tarafından tanımlanan ayrıntılı bir Yaşam Döngüsü Değerlendirmesi (YDD) gerçekleştirilmiştir. ReCiPe etki değerlendirme yöntemi için hem orta nokta hem de son nokta yaklaşımları benimsenmiştir. Seçilen orta nokta etki kategorilerine göre, yani iklim değişikliği, ozon incelmesi, insan toksisitesi ve karasal asitlenme, X ham petrol etki skorları 282,7 kg CO2 eq, 2,45E-06 kg CFC-11 eş, 1,05 kg 1,4 -DB eq ve 0.145 kg SO2 eq; Y ham petrol skorları ise sırasıyla 265.9 kg CO2 eq, 1.58E-06 kg CFC-11 eq, 0.735 kg 1,4-DB eq ve 0.095 kg SO2 eq bulunmuştur. Temsili tekil puanları dikkate alan bir uç nokta yaklaşımından, X ve Y ham petrolünün genel etkileri sırasıyla 13,8 ve 12,7 puanlık bir çevresel yük çıktısı yaratmıştır. Beklendiği gibi, her iki ham petrol türü de çevre üzerinde doğrudan bir etkiye sahiptir ve ham petrol Y'nin ham petrol X'ten %10 daha az etkiye sahip olduğu bulunmuştur.
Yazar isimleri: ['Gülşah YILAN', 'Gökçen ÇİFTÇİOĞLU']
Yayın Yılı: 30 Haziran 2022
Dergi ismi: Bayburt Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/bufbd/issue/70667/999916
Yayın pdf linki: https://dergipark.org.tr/tr/download/article-file/1991367
