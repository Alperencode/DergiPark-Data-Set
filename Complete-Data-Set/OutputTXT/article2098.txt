Makale Başlığı: Üniversite Öğrencilerinin Kanser Farkındalık Düzeylerinin Belirlenmesi
Özet: Amaç: Bu araştırma üniversite öğrencilerinin kanser ve belirtileri hakkındaki farkındalık düzeylerini belirlemek amacıyla planlandı.Yöntem: Araştırma, Trakya Üniversitesi Sağlık Bilimleri Fakültesi Hemşirelik Bölümü ve İktisadi ve İdari Bilimler Fakültesi İşletme Bölümü’nde öğrenim gören 300 öğrenci ile yürütüldü. Veri toplamada araştırmacılar tarafından literatür bilgisi doğrultusunda hazırlanan sosyodemografik özellikler ve kanser hakkındaki farkındalığı değerlendirmek için kanser ile ilgili bilgiler içeren anket formu kullanıldı. p<0.05 değeri istatistiksel anlamlılık sınır değeri olarak kabul edildi.Bulgular: Öğrencilerin yaş ortalaması 21.02±1.86 yıl olup, öğrencilerin %64'ü kız, %51'i hemşirelik öğrencisidir. %23,7'sinin ailesinde kanser öyküsü vardı ve %43.7'si kanser nedeniyle bir yakınını kaybetmişti. Hemşirelik öğrencilerinin ve işletme öğrencilerinin sorulara verdikleri cevaplar karşılaştırıldığında, hemşirelik öğrencilerinin %94,8'i kanserin bulaşıcı bir hastalık olmadığını belirtmiştir. Hemşirelik öğrencilerinin %96,1’i meme kanserinin kadınlarda en sık görülen kanser türü olduğunu belirtmiştir.Sonuç: Hemşirelik öğrencilerinin kanser farkındalık düzeylerinin daha yüksek olduğu belirlenmiştir.
Yazar isimleri: ['İrem YILDIZ ÇİLENGİROĞLU', 'Serap ÜNSAR', 'Özgül EROL']
Yayın Yılı: 5 Eylül 2022
Dergi ismi: Avrasya Sağlık Bilimleri Dergisi
Yayın sayfa url: https://dergipark.org.tr/tr/pub/avrasyasbd/issue/72228/1032065
Yayın pdf linki: https://dergipark.org.tr/tr/download/article-file/2113833
