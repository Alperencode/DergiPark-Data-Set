Makale Başlığı: Mepolizumab ile tedavi edilen ağır eozinofilik astımlı hastalarda  gerçek yaşam verilerinin değerlendirilmesi
Özet: Amaç: Mepolizumabın astım alevlenmeleri, kan eozinofilleri, oral steroid bağımlılığı ve astım kontrolü üzerindeki etkinliğini değerlendirmeyi amaçladık.Gereç ve Yöntem: Bu çalışma, retrospektif analiz ile elde edilen gerçek yaşam verilerinden oluşturulmuş klinik gözlemsel bir çalışmadır. Kliniğimizde dört haftada bir 100 mg deri altı mepolizumab başlanan ve en az 16 hafta tedavi gören hastalar çalışmaya alındı.Bulgular: Ağır eozinofilik astımı olan 34 hasta çalışmaya dahil edildi. Ağır eozinofilik astımı olan hastalarda mepolizumab tedavisinin astım alevlenmelerinin sayısında, oral kortikosteroid idame ihtiyacında, kan eozinofil sayılarında ve akciğer fonksiyonlarında ve astım kontrol testi puanlarında iyileşme ile sonuçlandığını bulduk. 6 ayda mepolizumab tedavisine yanıt verenlerin ve süper yanıt verenlerin oranı sırasıyla %75 ve %17,9’du ve sonuç olarak genel yanıt oranı %92,9’du. Tedavinin ilk yılında, süper yanıt verenlerin oranı %58,3’e yükseldi ve genel yanıt oranı %91,7 oldu. İkinci yılda yanıt verenlerin ve süper yanıt verenlerin oranı sırasıyla %7,7 ve %84,6 ve genel yanıt oranı %92,3’tü. 3 yılda, genel yanıt oranı %100’e yükselmişti.Sonuç: Ağır eozinofilik astımı olan hastalarda mepolizumab tedavisinin sonuçlarını değerlendirdiğimiz tek merkezli çalışmamızın sonuçları, gerçek yaşam ortamında önceki çalışmalarda yayınlanan klinik, hematolojik ve fonksiyonel bulguları doğruladı.
Yazar isimleri: ['Hale ATEŞ', 'Kurtuluş AKSU', 'İlkay KOCA KALKAN', 'Musa TOPEL', 'Senay DEMİR', 'Selma YESİLKAYA', 'Sakine NAZİK BAHCECİOGLU']
Yayın Yılı: 26 Eylül 2022
Dergi ismi: Journal of Medicine and Palliative Care
Yayın sayfa url: https://dergipark.org.tr/tr/pub/jompac/issue/72702/1167677
Yayın pdf linki: https://dergipark.org.tr/tr/download/article-file/2618709
