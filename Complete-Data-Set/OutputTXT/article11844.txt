Makale Başlığı: ŞİKÂRİ DESTANINDA ANLATIM KALIPLARI VE ARKAİK SÖZCÜK “BUDUN”
Özet: Arkaik sözcükler günümüzde kullanımdan düşen sözcükler olarak tanımlanmaktadır. Arkaik sözcüklerin kullanımı Türkçenin diğer lehçelerinde bulunmasının yanı sıra bazen köy ağızlarında ve âşık anlatılarında rastlayabiliriz. Arkaik unsurlar dilde ve bazı uygulamalarda bulunan eski inanç sisteminin kalıntılarıdır.   Somut olmayan kültürel mirasın önemli kolunu oluşturan âşık sanatını incelediğimizde arkaik ifade ve unsurları bulmamız mümkündür. Sözlü kültür milletlerin toplumsal gen kodlarını barındırdığı için bu konuda önemli bir kaynaktır.Günümüzde sözlü geleneğin zayıflamasına şâhit olsak da eski zamanlarda gezgin âşıklar önemli kültürel işlevler yürütmüşlerdir. Destan söyleyen âşık, sözlü geleneğin tüm ögelerini özünde taşıyıp yaşatmıştır. Atasözleri, deyimler, alkış ve kargışları kullanan âşık, ifadesini bu ögelerle zenginleştirip güçlendirmişti. Azerbaycan ve İran sahasında âşıkların anlattıkları destanlarda birçok arkaik sözcük ve arkaik ifadeye rastlamaktayız. Eski Türkçede kullanılan “budun” sözcüğünü günümüz âşık anlatılarında kalıp şeklinde kullanımını görmekteyiz. Bu sözcüğün yalnız “Ölürem ay budun” ifade kalıbında kullanıldığını ve başka şekilde işlev yürütmediğini Azerbaycan sahasından derlenen destan kayıtlarında bulmaktayız. Diğer sahalarda bu ifade kalıbının yerine “ölürem ay elim”, “ölürem ay eller” kalıbıyla karşılaşmaktayız. Bunun yanı sıra âşıkların kullandığı “başına dolanayım”, “gadanı alayım” arkaik ifadelerde de eski inanç sisteminin izlerini bulmaktayız. Bu ifadeler daha çok Tebriz-Karadağ âşıkları anlatılarında bulunduğu dikkat çekicidir.Bu çalışmada İran sahasından derlenen âşık destanlarında atasözleri, deyimler, alkış ve kargışlardan örnekler verdikten sonra arkaik sözcük “budun” ve diğer arkaik ifadeler üzerinde duracağız
Yazar isimleri: ['Nabi KOBOTARIAN AZEROĞLU']
Yayın Yılı: 18 Aralık 2022
Dergi ismi: Motif Akademi Halkbilimi Dergisi
Yayın sayfa url: https://dergipark.org.tr/tr/pub/mahder/issue/73914/1061529
Yayın pdf linki: https://dergipark.org.tr/tr/download/article-file/2206838
