Makale Başlığı: Türkiye’de 1995-2018 Yılları Arasında Çevre Muhasebesine Yönelik Çalışmaların Bibliyometrik Analizi
Özet: Çağlardan beridir süren dünyadaki ekolojik dengenin bozulması 18. ve 19. Yüzyıllardakisanayi devrimleri ile birlikte hızını katlayarak artırmış ve çevre açısından bambaşka bir devir başlamıştır. Yaşanan gelişmeler ekolojik açıdan olumsuz etkilerin de boyutlarının katlanarak artması ile sonuçlanmıştır. Endüstrileşmenin odak noktası olması sonucu çevrenin korunması ikinci planda kalmış ve toprak, su ve hava kirliliği sonrası etkileri özellikle sonraki yüzyıllarda hissedilecek, dünya yaşamını tehlikeye sokacak sonuçlarla karşı karşıya kalınmıştır. Bu durumun farkına varılması ile birlikte uluslararası çapta gerek devletler bazında gerekse uluslararası ve yerel kuruluşlar bazında önlemler alınmaya çalışılmaktadır. Bu durumun başlıca sorumlularından olan sanayileşen işletmelerin, üzerine düşeni yapma konusunda sosyal sorumluluk kavramı gereği muhasebeye önemli görev düşmektedir. Muhasebe bilimi hayatın her alanında olduğu gibi çevrenin korunması ve işletmelerin faaliyetlerinin çevreye etkilerinin belirlenerek, gerekli kararların alınarak adımların atılabilmesi açısından kilit bir role sahiptir. Bu kapsamda diğer alanlarda çalışıldığı gibi muhasebe alanında çevre muhasebesi kavramı ortaya çıkmış ve konu üzerine bilimsel çalışmalar yapılmaya başlanmıştır. Bu çalışmada çevre muhasebesine yönelik Türkiye’de yapılan bilimsel çalışmalar incelenerek bibliyometrik analizi yapılmıştır.
Yazar isimleri: ['Osman Nuri ŞAHİN', 'Süleyman VAROL']
Yayın Yılı: 30 Ekim 2022
Dergi ismi: Bucak İşletme Fakültesi Dergisi
Yayın sayfa url: https://dergipark.org.tr/tr/pub/bifd/issue/73265/1180468
Yayın pdf linki: https://dergipark.org.tr/tr/download/article-file/2672400
