Makale Başlığı: Covid-19 Sonrası Yoksulluğun Azaltılmasında Yoksul Yanlısı Büyüme
Özet: Yoksulluk ve ekonomik büyüme ilişkisi, iktisat biliminde önemli tartışma konularından birisidir. Ekonomik büyüme refah düzeyinde artış sağlar. Dolayısıyla yoksulların refah düzeyinde de artış olur. Ekonomik büyüme, yoksulluğu azalttığı için yoksul yanlısı büyüme olarak ifade edilir. Yoksul yanlısı büyüme, yoksulluğu hafifleterek, bu artışın Gayrisafi Yurtiçi Hasıla’da görülmesidir. Bunun anlamı yoksulların ekonomik büyümeden zenginlere nazaran daha çok yararlanması olarak kabul edilir. Yoksul yanlısı büyümenin temelini, ekonomik büyümenin yoksulluğun giderilmesinde yetersiz kalmasına dayanır. Bu noktadan hareketle, yoksul yanlısı büyümede bölüşüm, gelir dağılımı eşitsizliği ve gelirin yeniden dağılımı konuları ön plana çıkmaktadır. Özellikle gelirin yeniden dağılımı, ekonomik büyüme açısından topluma eşit yansıtılması büyük önem taşımaktadır. Bu çalışmada, ekonomik büyümenin yoksulluğa etkileri ve yoksulların ekonomik büyümeden ne ölçüde faydalandığı ve faydalanması gerektiği üzerinde durulmuştur. Ekonomik büyümenin etkinliği açısından, gelirin yeniden dağılımının nasıl olması gerektiği üzerinde durulmuştur. Yoksul yanlısı büyüme, gelir dağılımı eşitsizliği ile ilişkilendirilmiştir. Bu çalışmanın temel amacı, Covid-19 pandemisinin savunmasız nüfus üzerindeki etkisini minimize etmek için politika yapıcılara yönelik öneriler geliştirmektir. Bulgular, Covid-19 pandemisinin başlangıcından bugüne kadar kamu harcamalarında, çeşitli demografik gruplar ve yoksullara yönelik sosyal koruma harcamalarını arttırdığı gözlenmiş ve bu desteklerin pandemiyle sınırlı kalmayarak sürdürülebilirlik kazanması önerilmektedir.
Yazar isimleri: ['İsa ALTINIŞIK']
Yayın Yılı: 30 Kasım 2022
Dergi ismi: Selçuk Üniversitesi Sosyal Bilimler Meslek Yüksekokulu Dergisi
Yayın sayfa url: https://dergipark.org.tr/tr/pub/selcuksbmyd/issue/73640/1193786
Yayın pdf linki: https://dergipark.org.tr/tr/download/article-file/2727724
