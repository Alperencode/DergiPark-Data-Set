Makale Başlığı: GUMMY SMİLE’DA ETKİN ÇÖZÜM: BOTOKS
Özet: Günümüzde kozmetik ve tedavi amaçlı kullanılan botoks, gram pozitif anaerob bakteri olan clostridium botilinum tarafından üretilen bir nörotoksindir. Kas kasılması ve glanduler sekresyondan sorumlu ACH molekülünün salınımını inhibe ederek etki gösterir. Botilinum toksinin 7 tipi bulunmaktadır(A-G). Klinik olarak en sık kullanılan ve en güçlü serotipi BTX-A(Botilinum Toxin-A)’dır. Botoks, botilinum toksininin bilinen ticari ismi olup toksinin farklı şekildeki preparatlarından biridir. Botoks, konservatif, ağrısız ve hızlı bir tedavidir. Bu nedenle minimal invaziv diş hekimliği kapsamında oldukça yaygın kullanılmaktadır. Gummy smile, gülümseme de  dişeti dokusunun 3 mm' den daha fazla görünmesi durumudur. Estetik ve ideal gülümsemeyi olumsuz etkileyen faktörlerdendir. Gummy smile; kas, dişeti ve isletsel faktörlerin ayrı veya bir arada olduğu etyolojiye sahiptir. Hiperfonksiyonel kasların sebep olduğu gummy smile olguları botoksun endikasyonlarındandır. Levator labii superioris (LLS), levator labii superioris alaeque nasi (LLSAN) ve zygomaticus minör (ZMİ)  gülme esnasında üst dudağı kaldıran yüz kaslarıdır. Botoks uygulamasıyla gummy smile’a sebep olan bu kasların hiperaktiviteleri azaltılır. Yonsei noktası; LLSAN, LLS ve ZMİ kaslarının oluşturdukları üçgenin merkezinde bulunur. Enjeksiyon için güvenli ve tekrarlanabilir bir noktadır. Botoks, hiperfonksiyonel kaslara bağlı gummy smile olgularında görünen diş eti miktarını azaltmada oldukça etkilidir ancak bu etki geçicidir, uygulama belli aralıklarla tekrarlanmalıdır.
Yazar isimleri: ['Seher BADUR', 'Serkan SARIDAĞ']
Yayın Yılı: 31 Aralık 2020
Dergi ismi: Uluslararası Diş Hekimliği Bilimleri Dergisi
Yayın sayfa url: https://dergipark.org.tr/tr/pub/dishekimligi/issue/59855/749254
Yayın pdf linki: https://dergipark.org.tr/tr/download/article-file/1140603
