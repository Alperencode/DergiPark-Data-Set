Makale Başlığı: OKUL PSİKOLOJİK DANIŞMANLARININ PROBLEMLİ İNTERNET KULLANIMI DAVRANIŞI OLAN ÖĞRENCİLERLE YAPTIKLARI ÇALIŞMALAR
Özet: Mevcut araştırmanın amacı, okul psikolojik danışmanlarının problemli internet kullanımı davranışı sergileyen öğrencilere yönelik olarak verdikleri hizmetlere ilişkin görüşlerinin belirlenmesidir. Araştırma nitel araştırma desenlerinden fenomenolojik araştırma deseninde tasarlanmıştır. Araştırmaya ölçüt örnekleme yöntemi ile seçilmiş 20 okul psikolojik danışmanı dâhil edilmiş olup, elde edilen verilerin analizi içerik analizi yöntemiyle gerçekleştirilmiştir. Elde edilen sonuçlara göre psikolojik danışmanların en çok kullandığı yaklaşımın çözüm odaklı yaklaşım olduğu ve en çok kullanılan tekniğin ise yüzleştirme olduğu belirlenmiştir. Ayrıca okul psikolojik danışmanlarının öğrenciyle ve aileyle işbirliği yapmakta zorlandıkları saptanmıştır. Bu nedenle ailenin sürece sağlıklı bir şekilde dâhil edilmesi gerektiği düşünülmektedir. Ayrıca okul psikolojik danışmanlarının verdikleri hizmetlerin büyük bir bölümünün seminerler ve birincil önleyici hizmetlere dayalı genel bilgilendirme ve farkındalık temelli çalışmalardan oluştuğu saptanmıştır. Bu sonuç problemli internet kullanımına yönelik müdahale programlarına ihtiyaç duyulduğunu ortaya çıkarmaktadır.
Yazar isimleri: []
Yayın Yılı: 15 Eylül 2022
Dergi ismi: Uluslararası Türkçe Edebiyat Kültür Eğitim (TEKE) Dergisi
Yayın sayfa url: https://dergipark.org.tr/tr/pub/teke/issue/72659/1178829
Yayın pdf linki: https://dergipark.org.tr/tr/download/article-file/2665486
