Makale Başlığı: M.Ö. 5. ve 4. yüzyıllarda Makedonya Krallığı’ndaki Khalkidikia Kentlerinin, Khalkidikia Birliği’nin ve Bottialıların Nümizmatik Dağılımı
Özet: Bu makalede, Makedonya Krallığı sınırları içindeki Khalkidikia darphanelerine ait sikkelerin varlığı incelenmektedir. Sikke definelerinin yanı sıra, Khalkidikia kentlerinin, Khalkidikia Birliği’nin ve Bottialıların Makedonya Krallığı içindeki sikkelerinin mevcudiyetini anlamak ve yorumlamak için çeşitli alanlarda bulunan arkeolojik malzemeye yer veriyoruz. Nihai sonuçlardan sonra, Pella kazılarında ele geçen bir grup bronz sikke ek olarak makalenin sonunda yayınlanmaktadır. Makedonya Krallığı’nda bulunmuş olan Khalkidikia darphanelerine ait sikkeler az sayıdadır. Şimdiye kadar, sikkelerin çoğu (37) Khalkidikia Birliği’ne, diğer 3’ü Bottialılara ve 4’ü Khalkidikia Birliği veya Bottialılara atfedilebilir. İkinci sırada 16 sikke ile Akhanthos, üçüncü sırada ise 12 sikke ile Potidaia gelmektedir. Ayrıca 7 sikke Aphytis’e, 5 sikke Mende’ye, 4 sikke Skione’ye ve 1-2 sikke de Aineia, Dikaia ve muhtemelen Sermyle’ye atfedilebilir. Son olarak Ouranopolis 3 sikke ile temsil edilmektedir. Bu sikkelerin çoğu gömü ve gömü dışı kontekstlerde yapılan kazılarda ortaya çıkmıştır ve bazıları da sikke defineleri içerisinde gömülmüştür. Bu sikkelerin en erken tarihli olanları İÖ 5. yüzyılın ilk yarısına tarihlenmektedir. Sikke sayısı 5. yüzyıl sikkelerinin ikinci yarısında biraz artarken, nümizmatik malzemenin çoğu İÖ 4. yüzyılın ilk yarısına aittir. Son olarak, İÖ 4. yüzyılın ikinci yarısına ait sikkeler oldukça azdır. İÖ 4. yüzyılın ilk yarısına ait sikkelerin ve sikke definelerinin çoğu muhtemelen Khalkidikia Birliği ordusunun Makedonya’yı işgaliyle ilişkilendirilebilir. Khalkidikia’dan Makedonya’ya seyahat eden insanlar da bir başka kaynaktır.
Yazar isimleri: ['Nikos AKAMATİS']
Yayın Yılı: 15 Kasım 2022
Dergi ismi: Gephyra
Yayın sayfa url: https://dergipark.org.tr/tr/pub/gephyra/issue/71901/1097262
Yayın pdf linki: https://dergipark.org.tr/tr/download/article-file/2347940
