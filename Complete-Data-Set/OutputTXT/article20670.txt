Makale Başlığı: Şehir Markalaşmasında Çarşıların Rolü: Afyonkarahisar “Uzun Çarşı” Örneği
Özet: Şehirler tercih edilebilir olmak için birbirleri ile yarış halindedirler. Bu yarışta şehir temsilcileri, ender olan şeyleri tespit ederek şehri ön plana çıkaracak katma değer yaratabilen çalışmalar yapmaktadırlar. Bir şehre katma değer yaratan unsurlardan biri tarihsel perspektifte insanları bir araya getiren çarşılardır.  Bu çalışmanın amacı; “şehir markalaşmasında “Afyonkarahisar Uzun Çarşı”, esnaflar açısından ne kadar önemli bulunmaktadır?” ve “ Çarşı esnafı açısından şehir tanıtımda “Uzun Çarşı” nasıl kullanılabilir?” sorularına cevap aramaktır. Literatürde ise şehir markalaşması yönünde yapılan pek çok çalışma yer almaktadır. Bunlardan özellikle Afyonkarahisar ile ilgili olanları, genelde bütünsel bağlamda şehri ele almıştır. Ancak şimdiye kadar Uzun Çarşı bağlamında herhangi bir çalışmaya rastlanılmamıştır. Dolayısıyla yapılan bu çalışmanın, “Uzun Çarşı” ile var olan boşluğu gidermeye katkı yapacağı düşünülmektedir. Çalışmada önce şehir markalaşmasına ve hangi unsurların markalaşmada kullanıldığına değinilecek olup, ardından çarşıların şehir markalaşmasındaki rolleri ile tarihsel bağlamda Afyonkarahisar Uzun Çarşı’nın günümüze kadar olan gelişim öyküsü ele alınacaktır. Son kısımda 11.12.2019 Karar Tarihi ve 08 Toplantı Sayılı Afyon Kocatepe Üniversitesi Sosyal ve Beşeri Bilimleri Bilimsel Araştırma ve Yayın Etiği Kurulu Kararları alınarak yapılan araştırmadan elde edilen bulgular değerlendirilecektir.
Yazar isimleri: ['Elif CÖNK', 'Hikmet ÇİÇEK', 'Nedim ÖZTÜRK', 'Yusuf UYAR']
Yayın Yılı: 27 Ekim 2022
Dergi ismi: Namık Kemal Üniversitesi Sosyal Bilimler Meslek Yüksek Okulu Dergisi
Yayın sayfa url: https://dergipark.org.tr/tr/pub/nkusbmyo/issue/73213/1144897
Yayın pdf linki: https://dergipark.org.tr/tr/download/article-file/2542526
