Makale Başlığı: ALLOJENİK KÖK HÜCRE NAKİLLERİNDE MİKROBİYOTA ETKİSİ
Özet: Amaç: Çalışmamızda allo-hematopoetik kök hücre nakli (al- lo-HKHN) uygulanmış hastaların mikrobiyota analizleri yapılmıştır. Nakile ve tedavilere bağlı olarak değişen mikrobiyota florasının engrafman ve Graft-Versus-Host Hastalığı (GVHH) gelişimi ile ilişkisinin gösterilmesi amaçlanmıştır.Gereç ve Yöntem: İstanbul Anadolu Sağlık Merkezi’nde allo-HKHN uygulanan toplam 25 yetişkin alıcı ve vericileri çalışmaya dahil edildi. Dışkı örnekleri, HR öncesi ve allo-HKHN sonrası toplamda 2 kez alınmıştır. Örnekler, nükleik asit izolasyonu yapıldıktan sonra, Çözünürlüklü Erime Analizi (HRM) ve Yeni Nesil Dizileme (YND) yöntemi ile analiz edilmiştir. Dizileme işlemi, Illumina MiSeq cihazı ile yapılmıştır. Taksonomik sınıflandırma için Bacteria Silva veri bankası ve analiz için QIIME 2 programları kullanılmıştır. İstatistiksel analizler ise R istatistiksel programlama dili ile gerçekleştirilmiştir.Bulgular: Çalışmaya dahil edilen alıcılarda yaş ortalaması 46,24±14,86 (18-71) yıl, vericilerde 43,40±13,20 yıl (11-61) olarak saptandı. Hastalarda cinsiyet dağılımı; E/K: 15/10 vericilerde E/K: 17/8 idi. Alıcı ve verici kardeş HLA uyumu 10/10 idi. Allo-HKHN ile ilişkili GVHH oranı %16, relaps oranı ise %16 bulundu. Nakil öncesi ve sonrası Firmicutes ve Proteobacteria filumlarının önemli ölçüde değiştiği gözlendi. GVHH geliştiren ve ex olan hastalarda Entereccocus türlerinin sayısı daha fazla bulundu. Hastaların nakil öncesi ve engrafman sonrası örneklerinde çeşitlilik kaybının istatistiksel olarak anlamlı olduğu saptandı.Sonuç: Allo-KHN sonrası artan patojen bakteriler ile hastalığın şiddetlenmesi, intestinal flora izlemi ile GVHH koruma ve/veya tedavisinde yönlendirici olabileceğini göstermektedir. Kom- mensal bakterilerin çeşitliliğinin arttırılmasıyla beraber hastalığın prognozunu da olumlu yönde etkileyebileceğini düşündürmektedir.
Yazar isimleri: ['Ekin Ece GÜRER', 'Fatma Savran OĞUZ', 'Sevgi KALAYOĞLU-BEŞIŞIK', 'Zerrin AKTAŞ', 'Zafer GULBAS', 'Mustafa Oral ÖNCÜL']
Yayın Yılı: 6 Temmuz 2022
Dergi ismi: İstanbul Tıp Fakültesi Dergisi
Yayın sayfa url: https://dergipark.org.tr/tr/pub/iuitfd/issue/69849/1027106
Yayın pdf linki: https://dergipark.org.tr/tr/download/article-file/2094572
