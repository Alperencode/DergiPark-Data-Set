Makale Başlığı: ÖRNEK OLAY VE OYUN YOLUYLA ÖĞRETİMİN SOSYAL BİLGİLER DERSİNDE ÖĞRENME DÜZEYİNE ETKİSİ
Özet: Bu araştırma, örnek olay ve oyun yoluyla öğretimin Sosyal Bilgiler dersinde öğrenme düzeyine etkisini belirlemek amacıyla yapılmıştır. Bu amaçla geleneksel öğretim, örnek olay yoluyla öğretim ve oyun yoluyla öğretimin yapıldığı üç grup üzerinde çalışılmıştır. Araştırmanın denekleri Ankara Gazi Mahallesi’nde bulunan Gazi İlkokulunda 1996-1997 Bahar döneminde 4. Sınıfa devam eden öğrenciler arasından seçilmiştir. Denek gruplarından birinde “İnsan Hakları” ile ilgili 32, “Vatan ve Millet” konusu ile ilgili 21 ilke için yazılmış örnek olaylar kullanılmıştır. Diğer deney grubunda ise aynı konular kart oyunları, drama, rol yapma ile oyunlaştırılarak işlenmiştir. Araştırmanın bulgularına göre; toplam erişi, bilgi dizeyi erişişi ve kavrama düzeyi erişişinde geleneksel yöntem ile örnek olay arasında istatistiksel olarak anlamlı bir fark bulunamamıştır. Oyun grubu ile geleneksel öğretimin yapıldığı grup arasında  ve oyun ile örnek olayın kullanıldığı grup arasında oyun lehine anlamlı bir fark bulunmuştur. Bu araştırmanın sonuçları oyunun geleneksel öğretim ile örnek olay yoluyla öğretimden daha etkili olduğunu ortaya koymaktadır. Bu nedenle, özellikle de kavramların öğretimi ile ilkelerin öğretiminde oyun yoluyla öğretimden yararlanılmalıdır.
Yazar isimleri: ['Hülya PEHLİVAN', 'Özcan DEMİREL']
Yayın Yılı: 28 Eylül 2022
Dergi ismi: Trakya Eğitim Dergisi
Yayın sayfa url: https://dergipark.org.tr/tr/pub/tred/issue/72743/1000035
Yayın pdf linki: https://dergipark.org.tr/tr/download/article-file/1991770
