Makale Başlığı: Mobil Pazarlama: Türkiye’deki Lisansüstü Tezlere İlişkin İçerik Analizi (2007–2022)
Özet: Pazarlama faaliyetlerinin mobil olarak icra edilmesi olarak özetlenebilecek mobil pazarlama, son yıllarda işletmelerin olduğu kadar özellikle araştırmacıların da ilgisini çeken konulardan biri haline gelmiştir. Uluslararası literatürde görece uzun zamandır kendine yer bulan mobil pazarlama, Türkiye’de özellikle son on beş yıldır lisansüstü düzeyde akademik olarak çalışılan bir konu olmuştur. Bu çalışmanın amacı Türkiye’de mobil pazarlama alanında yazılan lisansüstü tezlerinin genel bir profilinin ortaya çıkartılmasıdır. Çalışmanın amacını gerçekleştirmek için çeşitliaraştırma soruları sorulmuş ve bu sorulara içerik analizi yöntemiyle yanıtlar aranmıştır. Gerçekleştirilen içerik analizine günümüze kadar mobil pazarlama üzerine yazılan ve Yükseköğretim Kurulunun Tez Tarama sayfasına kayıtlı ve erişime açık bütün tezler dahil edilmiştir. 2007–2022 yılları arasında yazılmış toplam 55 tezin detaylıca incelendiği bu çalışma sonucunda özellikle son beş yılda mobil pazarlama üzerine yapılan tez sayısında belirgin artış olduğu görülmektedir. Mobil pazarlama konusunun sadece pazarlama akademisyenlerince değil farklı bilim dallarından araştırmacılar tarafından da çalışıldığı oraya çıkmıştır. Mobil pazarlama üzerine yazılan tezlerde en çok çalışılan alan ise tüketici davranışları olmuştur.
Yazar isimleri: ['Fatih GEÇTİ']
Yayın Yılı: 30 Ekim 2022
Dergi ismi: Bucak İşletme Fakültesi Dergisi
Yayın sayfa url: https://dergipark.org.tr/tr/pub/bifd/issue/73265/1182817
Yayın pdf linki: https://dergipark.org.tr/tr/download/article-file/2682182
