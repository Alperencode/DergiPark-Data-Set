Makale Başlığı: 5. Sınıf Sosyal Bilgiler Ders Kitabının Öğretmen Görüşlerine Göre Değerlendirilmesi (Tokat Örneği)*
Özet: Araştırmanın amacı 2017-2018 eğitim-öğretim yılında Bilnet matbaacılık tarafından basılan beşinci sınıf sosyal bilgiler ders kitabını öğretmen görüşlerine göre değerlendirmektir. Araştırmada tarama modeli kullanılmıştır. Araştırmanın evreni 2017-2018 eğitim-öğretim yılında Tokat ili, merkeze bağlı ilçeleri ve beldelerinde görev yapan 149 sosyal bilgiler öğretmeninden oluşmaktadır. Araştırma verileri ders kitabının fiziksel tasarım, içerik, görsel tasarım, dil ve anlatım ile ölçme ve değerlendirme öğelerinden oluşan toplam 45 maddeden oluşan beşinci sınıf sosyal bilgiler ders kitabına ilişkin öğretmen görüşleri ölçeği ile toplanmıştır. Toplanan veriler SPSS 22,0 paket programı ile analiz edilmiştir. Verilerin analizinde frekans, yüzde, çarpıklık, basıklık, standart sapma ve parametrik testlerden oluşan t testi ve ANOVA testi uygulanmıştır. Araştırma sonuçları incelendiğinde “Yeterli” ve “Oldukça Yeterli” sonuçlarının daha yüksek olduğu görülmektedir.
Yazar isimleri: ['Ramazan DENİZ', 'Ömer Faruk SÖNMEZ']
Yayın Yılı: 4 Temmuz 2022
Dergi ismi: Uluslararası Türk Kültür Coğrafyasında Sosyal Bilimler Dergisi
Yayın sayfa url: https://dergipark.org.tr/tr/pub/turksosbilder/issue/71158/1091287
Yayın pdf linki: https://dergipark.org.tr/tr/download/article-file/2323922
