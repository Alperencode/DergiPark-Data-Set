Makale Başlığı: Aksaray İlindeki Ebeveynlerin 1-5 Yaş Arası Çocuklarda Görülebilen Ev Kazalarındaki Güvenlik Önlemleri Konusunda Bilgi Düzeyleri
Özet: Önlenebilir ev kazaları kendini koruma yetisine sahip olmayan 0-5 yaş arası çocuklarda daha belirgin olmak üzere mortalite/morbiditeye sebep olabilen, alınabilecek doğru ve basit tedbirlerle önlenebilir çocukluk çağının önemli bir problemidir. Bu çalışmanın amacı ebeveynlerin çocuklarla ilgili ev içerisinde görülebilecek olan kazalarındaki güvenlik önlemlerine ilişkin bilgi düzeyini değerlendirmektir. Çalışma tanımlayıcı ve prospektif tipte bir çalışma olup, Aksaray Üniversitesi Eğitim Araştırma Hastanesi Çocuk Sağlığı ve Hastalıkları Polikliniklerine Ocak 2021-Temmuz 2021 arasında başvuran 1-5 yaş arası sağlıklı çocuklara sahip toplamda 265 ebeveyn ile yapıldı. Verilerin toplanmasında anket uygulanması yapılmıştır. Katılımcıların %23,4’i (62 kişi) erkek, %76,6’i (134 kişi) kadındı. Ebeveynlerin yaş ortalaması 31±4,6; erkeklerde 32,4±4,5, kadınlarda ise 30,5±4,6 idi. Banyo ve tuvalet zeminini ıslak bırakmadığı belirtenler %77,4; temizlik eşyalarının çocuklarının ulaşamayacağı yerlerde saklayanların yüzdesi %68,7 idi. Mobilyaların sivri uçları ve köşelerini korumaya alanların ve BPA/PCBs gibi kimyasal kanserojen içeren oyuncak almadığını bilenlerin üniversite mezunlarında daha yüksek olarak saptadık (p=0.001 ve 0.002, sırasıyla). Ebeveynlerin ev içerisinde çocukların maruz kalabileceği kazalar konusunda bilinçlendirilmesi ve bu konuda eğitimler verilmesi gerekmektedir. Başta sağlık alanında hizmet veren profesyoneller olmak üzere, ebeveynler ile temas halinde olan diğer kurumların multidisipliner bir yaklaşım ile ebeveynlere yönelik olarak, ev kazaları konusunda eğitici programlar yapılmalıdır.
Yazar isimleri: ['Mehmet Semih DEMİRTAŞ']
Yayın Yılı: 29 Haziran 2022
Dergi ismi: Aksaray University Journal of Sport and Health Researches
Yayın sayfa url: http://asujshr.aksaray.edu.tr/tr/pub/issue/70321/1069376
Yayın pdf linki: https://dergipark.org.tr/tr/download/article-file/2237358
