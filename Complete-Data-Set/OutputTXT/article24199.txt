Makale Başlığı: Aşil Tendon Allogrefti ile Yapılan Dirsek Distraksiyon İnterpozisyon Artroplastisi:   Uzun Dönem Radyolojik ve Fonksiyonel Sonuçlar
Özet: Distraksiyon interpozisyon artroplastisi intrinsik nedenlerle dirsek eklemi sertliği gelişmiş olan, konservatif tedaviden yarar görmeyen ve genç yaştaki hastaların tedavisinde tercih edilebilen bir yöntemdir. Bu çalışmada aşil tendonu kullanılarak yapılan distraksiyon interpozisyon artroplasitisinin uzun dönem  radyolojik ve fonksiyonel sonuçlarının değerlendirilmesi amaçlandı.  Hastalar ve Yöntem  2001-2010 yılları arasında 5 hastanın, 5 dirseğine distraksiyon interpozisyon artroplastisi uygulandı. Tüm hastalarda taze donmuş Aşil allogrefti ile interpozisyon ve kollateral ligament rekonstrüksiyonu uygulandı. Üç hastaya radius başı rezeksiyonu uygulandı.  Hastaların ortalama yaşı 31 (25-41) ortalama takip süreleri 87,6 ay (40-131) idi. Eksternal fiksatörle distraksiyon ortalama 7 hafta (6-8 hafta) uygulandı. Tüm hastalara postoperatif 1. gün dirsek hareketi başlandı. Hastalar ameliyat öncesi ve sonrası radyografi, dirsek ROM, Mayo ve DASH skorlarıyla değerlendirildi.  Sonuçlar  Hastaların preoperatif ortalama fleksiyon - ekstansiyon hareket arkı 24 derece (0-80), supinasyon - pronasyon arkı 15 derece idi. İki hastanın preoperatif muayenesinde 90 ve 60 dercece flekiyonda dirsek ankilozu mevcuttu. Son  kontrollerde fleksiyon-ekstansiyon arkı anlamlı olarak 81,5° (50-110°) artmıştı. (p < 0.005).  Ortalama DASH skor preop 75,3 (53-89), postop 18,9(6,7-45,8) derece idi. (p<0.005) . Preop ortalama MEPS skoru zayıf (ortalama 25, (20-35)),  iken son kontrollerinde MEPS skoru  (ortalama 71, (70-75)) (p<0,05)  dört hastada iyi, 1 hastada orta olarak tespit edildi. Hastaların en son muayenelerinde instabilite olmadığı görüldü. Hiçbir hastada revizyon cerrahisi ihtiyacı olmadı.  Çıkarımlar Distraksiyon  interpozisyon artroplastisi dirsek artroplastisinin uygun olmadığı hasta grubunda dirsek hareket açıklığı ve fonksiyon bakımından iyi sonuçlar verebilen ve etkisi uzun döndem de devam edebilen  kurtarıcı bir girişimdir. İnterpozisyon amacıyla kullanılan aşil allogrefti uzun dönemde eklem aralığını koruyabilmektedir. DOI: 10.3944/AOTT.2015.14.0131This abstract belongs to the un-edited version of the article and is only for informative purposes. Published version may differ from the current version.
Yazar isimleri: ['Mehmet DEMİRHAN', 'Ali ERSEN', 'Onur TUNALI']
Yayın Yılı: 3 Haziran 2016
Dergi ismi: Acta Orthopaedica et Traumatologica Turcica
Yayın sayfa url: https://dergipark.org.tr/tr/pub/aott/issue/18258/192494
Yayın pdf linki: https://dergipark.org.tr/tr/user/project/new
