Makale Başlığı: Öğretmen Adaylarının Psikolojik İlk Yardım Kavramına İlişkin Görüşleri
Özet: Bu araştırmanın sınıf öğretmeni adaylarının psikolojik ilk yardım kavramına ilişkin görüşlerini belirlemek amacıyla yürütülmüştür. Araştırma, 2021-2022 akademik yılında Eğitim Fakültesi, Sınıf Eğitiminde öğrenim gören sekiz öğretmen adayı ile gerçekleştirilmiştir. Araştırmada kolay ulaşılabilir durum örneklemesi kullanılmıştır. Araştırmaya gönüllü olarak katılan öğretmen adayları ile odak grup görüşmesi yapılmış, veriler içerik analizi ile çözümlenmiştir. Araştırmadan elde edilen veriler literatüre göre yorumlanmış ve öneriler geliştirilmiştir. Elde edilen bulgulara göre, psikolojik ilk yardım kavramı öğretmen adaylarına psikolojik kriz yönetimi, rehberlik, psikolojik travmayı engelleme, mevcut psikolojik ihtiyaçları giderme ve stres yönetimini çağrıştırmaktadır. Tanımlamalarda ise daha çok kişiyi sakinleştirmek, güven vermek, iyi hissettirmek, kaygıyı azaltmak, bağlantı kurmak gibi psikolojik iyi oluş tarif edilmektedir. Psikolojik ilk yardımın adaylara göre amacı, sorun büyümeden müdahale etmektir. Fiziksel ilk yardımdan ayrılan noktası ise zihin ve duyguya yönelik psikolojik telkinler içermesidir. Bu bağlamda öğretmen adaylarının okul temelli psikolojik ilk yardım çalışmalarının neler olabileceğine ilişkin bilgi sahibi olması için hizmet öncesinde gerekli eğitimleri almaları önerilmektedir.
Yazar isimleri: ['Nida BAYINDIR']
Yayın Yılı: 31 Ağustos 2022
Dergi ismi: Eurasian Journal of Teacher Education
Yayın sayfa url: https://dergipark.org.tr/tr/pub/ejte/issue/72410/1112833
Yayın pdf linki: https://dergipark.org.tr/tr/download/article-file/2412199
