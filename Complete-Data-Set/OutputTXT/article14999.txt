Makale Başlığı: Eş-Dost Kayırmacılığının Havacılık Çalışanlarının İşten Ayrılma Niyetine Etkisi
Özet: Havacılık, uçuş emniyetinin ön planda tutulduğu bir sektördür. Yapılan her işlemin bir kural ve prosedürü bulunmaktadır. Bu açıdan, sektörde görev alan her çalışanın nitelikli olması ve işini doğru bir şekilde yerine getirmesi gerekmektedir. Bu bağlamda liyakat ilkesine aykırılık sektörün aleyhine olacaktır. Kayırmacılık ise liyakat anlayışına tamamen karşı bir olgudur. Çünkü, işe uygunluk ve nitelik referanstan sonra gelmektedir. Bu durum, diğer çalışanlar üzerinde birçok olumsuz etki bırakacaktır ve zamanla işten ayrılma niyeti ortaya çıkacaktır. Bu çalışmanın amacı; eş-dost kayırmacılığı olgusunun havacılık çalışanlarının işten ayrılma niyetine etkilerini ortaya çıkarmaktır. Kayırmacılık olgusu ile işten ayrılma niyeti arasındaki ilişkiyi ortaya çıkarmak için Türkiye’de faaliyet gösteren havayolu, yer hizmetleri ve havaalanı işletmelerinde görev yapan 388 çalışandan anket yoluyla veri toplanmıştır. Elde edilen veriler, nicel analiz yöntemleri ile analiz edilmiştir. Çalışma kapsamında; havayolu, yer hizmetleri ve havaalanı işletmelerinde görev alan çalışanların örgüt içinde karşılaştıkları kayırmacı tutumlar, bu tutumların işten ayrılma niyeti üzerinde yaratacağı etkiler ve havacılık çalışanlarının demografik değişkenleri ile arasındaki ilişki ortaya konmaktadır. Bu bağlamda çalışmanın alan yazına katkı sunması ve havacılık sektörü özelinde yaşanan eş-dost kayırmacılığını ortaya çıkarması beklenmektedir.
Yazar isimleri: ['Mustafa Kemal YILMAZ']
Yayın Yılı: 25 Eylül 2022
Dergi ismi: The Journal of Social Science
Yayın sayfa url: https://dergipark.org.tr/tr/pub/tjsosci/issue/72688/1160479
Yayın pdf linki: https://dergipark.org.tr/tr/download/article-file/2590132
