Makale Başlığı: Doğum-Sütten Kesim Dönemi Aralığında Besiye Alınan Kuzularda Beslenme Dönemlerinin Oksidatif Stres Düzeyleri Üzerine Etkileri
Özet: Bu çalışmada, ırk ve cinsiyete göre homojen seçilmiş 10 kuzudan oluşan 4 deneme grubu ile 40 adet yeni doğan tekiz Akkaraman ve Merinos kuzular kullanılmıştır. Deneme, kuzuların doğumundan itibaren, ilk uygulama 14. günde olmak üzere 21 günlük periyotlar ile 5 besleme periyodunu kapsayan 100 gün sürede gerçekleştirilmiştir. Kuzular ilk iki ay kuzu başlangıç yemi, sonrasında deneme süresince kuzu büyütme yemi ile ad-libitum ve 250g/gün/baş kuru yonca otu ile beslenmişlerdir. Araştırmanın sonunda; en düşük total antioksidan seviye (TAS)’nin Akkaraman erkek kuzularında, en yüksek değerinin ise Merinos ırkı dişi kuzularda olduğu, Merinos ırkı dişilerde de erkeklerine göre daha yüksek bulunduğu tespit edilmiştir (P<0.05). Deneme süresince total oksidan seviye (TOS) ve nativ tiyol (NTL) değerleri bakımından gruplar arasında farklılık olmadığı gözlenmiştir (P˃0.05). Akkaraman ırkı erkek ve dişi kuzulardan elde edilen oksidatif stres indeksi (OSI), Merinos ırkı erkek ve dişi kuzulara ait OSI’nden yüksek bulunmuş, dişi Merinoslarda daha düşük OSI’ne ulaşıldığı (P<0.05), total tiyol (TTL) düzeylerinin Merinos ırkı erkek kuzularda Akkaraman ırkı erkek kuzulara göre arttığı tespit edilmiştir (P <0.05). Merinos ırkının Akkaraman ırkına göre sütten kesim ardından yeme adaptasyonunun daha iyi olduğu sonucuna varılmıştır.
Yazar isimleri: ['Duygu BUDAK', 'Besime DOĞAN DAŞ', 'Güzin CAMKERTEN', 'Yavuz KAL']
Yayın Yılı: 30 Eylül 2022
Dergi ismi: Kocatepe Veteriner Dergisi
Yayın sayfa url: https://dergipark.org.tr/tr/pub/kvj/issue/71175/1054150
Yayın pdf linki: https://dergipark.org.tr/tr/download/article-file/2177935
