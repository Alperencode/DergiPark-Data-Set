Makale Başlığı: Kadın İstihdamının Ekonomik Büyümeye Etkisi: Ampirik Bir Analiz
Özet: Sürdürülebilir ekonomik büyüme ve kalkınmanın sağlanmasında kadınların işgücüne katılımlarının oldukça önemli bir rolü vardır. Çalışma, kadın istihdamı ile ekonomik büyüme arasındaki ilişkiyi ortaya koymayı amaçlamaktadır. Çalışmada öncelikle kadın istihdamı ile ekonomik büyüme ve kalkınma konusunda yapılmış çalışmalarla ilgili literatür taraması yapılmıştır. Kadınların işgücüne katılımını etkileyen unsurlara yer verilmiştir. Ayrıca kadın istihdamının ekonomik büyümeyi ne ölçüde etkilediğini belirleyebilmek amacıyla Türkiye’nin de aralarında olduğu 31 Avrupa ülkesi için analiz yapılmıştır. Analizde 2009-2020 dönemi kadın istihdamı ve GSYİH verileri yıllık olarak kullanılmıştır. Kadın istihdamı ile ekonomik büyüme arasındaki ilişki panel veri yöntemi kullanılarak tahmin edilmiştir. Çalışma sonucunda elde edilen analiz bulgularına göre kadın istihdamının ekonomik büyümeyi pozitif yönde önemli ölçüde etkilediği sonucuna ulaşılmıştır. Analiz sonucunda ulaşılan bu sonuç literatürdeki çalışmalara göre oluşturulmuş olan beklentiyi desteklemektedir. Dolayısıyla sürdürülebilir bir ekonomik büyüme ve kalkınmayı sağlamak isteyen ülkelerin kadın istihdamına önem vermeleri ve kadınların işgücüne katılımını arttıracak politikalar izlemeleri gerekmektedir.
Yazar isimleri: ['Dilek KUTLUAY ŞAHİN']
Yayın Yılı: 25 Ekim 2022
Dergi ismi: Uluslararası Ekonomi ve Yenilik Dergisi
Yayın sayfa url: https://dergipark.org.tr/tr/pub/ueyd/issue/72213/1135131
Yayın pdf linki: https://dergipark.org.tr/tr/download/article-file/2504721
