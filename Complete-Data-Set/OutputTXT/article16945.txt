Makale Başlığı: Beden Eğitimi ve Spor Etkinlikleri Yoluyla Kazanılan Millî ve Kültürel Değerlere İlişkin Beden Eğitimi Öğretmenlerinin Görüşleri
Özet: Bu araştırmanın amacı, beden eğitimi ve spor etkinlikleri yoluyla kazanilan millî ve kültürel değerlere ilişkin beden eğitimi öğretmenlerinin görüşlerinin incelenmesidir. Araştırmada nitel araştırma desenlerinden görüşme yöntemi kullanılmıştır. Araştırma grubunu 2019-2020 Eğitim-Öğretim Yılında Gaziantep ilinde ortaokul ve lise kademesinde görev yapan olasılıksız örnekleme stratejilerinden biri olan amaçlı örnekleme yöntemlerinden kolay ulaşılabilir örnekleme yöntemine göre seçilen 19 beden eğitimi öğretmeni (12 Erkek, 7 Kadın) oluşturmaktadır. Araştırma verileri, araştırmacı tarafından geliştirilen yarı yapılandırılmış görüşme formu yoluyla toplanmıştır. Araştırmada veriler içerik analizi yöntemi ile değerlendirilmiştir. Araştırmanın sonuçlarına göre beden eğitimi öğretmenlerinin milli ve kültürel değerler açısından, beden eğitimi ve spor etkinliklerinin öğrencilerin gelişim alanlarında olumlu etkiler oluşturduğunu düşündükleri ancak bu tür etkinliklerin uygulanmasına yönelik çeşitli eleştirilerinin ve önerilerinin olduğu tespit edilmiştir.
Yazar isimleri: ['Özer YILDIZ', 'Ahmet DEVECİ', 'Mehtap YILDIZ']
Yayın Yılı: 30 Aralık 2021
Dergi ismi: Uluslararası Rekreasyon ve Spor Bilimleri Dergisi
Yayın sayfa url: https://dergipark.org.tr/tr/pub/ijrss/issue/62210/1014701
Yayın pdf linki: https://dergipark.org.tr/tr/download/article-file/2046218
