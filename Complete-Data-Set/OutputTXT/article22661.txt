Makale Başlığı: Engelli Birey Algısında Çocuk Edebiyatının Önemi - İçimdeki Müzik Örneği
Özet: Engellilik bedensel, ruhsal ya da süreğen hastalıklarla oluşan kişisel ihtiyaçları karşılamayı ve sosyal yaşamı sürdürmeyi zorlaştıran yeti kaybıdır. Sağlıklı her insan potansiyel bir engellidir. İnsanlar birtakım hak ve özgürlüklere sahiptir, engelli olmak bu hakları kullanmaya mâni değildir. Engelli çocuk, fiziksel ya da ussal engeli nedeniyle dışlanmamalı; eğitim, sağlık, sosyal yaşam gibi evrensel haklardan rahatlıkla faydalanabilmelidir. Engelli çocuklara haklarını vermekle yükümlüyüz, bu nedenle çocuklara temel insan haklarına saygıyı bir değer olarak kazandırmak gerekmektedir. Çocuklara anlatmakla öğretilemeyecek duyguları, durumları, doğru davranışları sezdirerek kazandırmak mümkündür. Çocuğun aklıyla birlikte duygularına dokunarak sezdirmenin yollarından biri de çocuk edebiyatı ürünleridir. Çocuğa göre, çocuk bakış açısıyla, çocuğun duygu zenginliğiyle oluşturulmuş nitelikli bir ürün; başta dilsel olmak üzere çocuğun bilişsel, kişilik ve sosyal gelişimine katkı sağlayacaktır. Çocuk bu eserlerde duyumsamayı, empatiyi, insafı, farklılıklara saygı duymayı ve sağlıklı iletişim kurmayı edinerek hayatını zenginleştirebilir. Çalışmada çocuk edebiyatı ürünü İçimdeki Müzik örneğinden yola çıkılarak engelli karakterin, diğer çocukların gelişimine etkileri incelenmiştir.
Yazar isimleri: ['Dilek TOY', 'Bilal UYSAL']
Yayın Yılı: 15 Aralık 2022
Dergi ismi: Disiplinler Arası Dil Araştırmaları
Yayın sayfa url: https://dergipark.org.tr/tr/pub/dada/issue/73777/1197973
Yayın pdf linki: https://dergipark.org.tr/tr/download/article-file/2744956
