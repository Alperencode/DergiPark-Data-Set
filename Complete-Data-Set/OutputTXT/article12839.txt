Makale Başlığı: Adnan Adıvar’ın Mektubuna Cevap Olarak Yazılan Raporlar Çerçevesinde İstanbul Üniversitesi Fen Fakültesi Enstitülerinin Bilimsel Etkinliği
Özet: Bu çalışmada Dr. Abdülhak Adnan Adıvar’ın (1882-1955) İstanbul Üniversitesi Fen Fakültesi Dekanına yazdığı 18 Ekim 1954 tarihli mektubu üzerine Fen Fakültesi Enstitülerinin hazırladığı faaliyet raporları konu edilmiştir. Mektupta Adıvar, McGill Üniversitesinin (Kanada) Yeni Türkiye adlı bir eser yayınlamayı planladığını ve bu eserin giriş yazısını Arnold Joseph Toynbee’nin (1889- 1975) yazacağını bildirmektedir. Adnan Adıvar da aynı esere, Cumhuriyet Türkiye’sinde değişik bilim dallarında son yıllarda yapılan buluş ve ilerlemeleri tanıtan bir yazı ile katkıda bulunacaktır. Adıvar, kendi yazısında kullanmak üzere Fen Fakültesinden bilgi talep etmektedir. Literatürde, McGill Üniversitesi bünyesinde yayınlanmış Yeni Türkiye adlı bir eser yer almamaktadır. Ayrıca Toynbee’nin sözü edilen giriş yazısı yayınlanmadığı gibi, Adıvar’ın anılan konudaki bir makalesine de rastlanmamıştır. Adıvar’ın mektubu üzerine, Fen Fakültesinin on üç enstitüsünden dördü Dekanlığa faaliyet raporu göndermiştir. Bu raporlar, Astronomi, Denel Fizik, Botanik ve Zooloji dallarında Fen Fakültesinde 1950li yılların başında yapılan araştırmalara ışık tutmaktadır.
Yazar isimleri: ['Kaan ATA']
Yayın Yılı: 1 Temmuz 2022
Dergi ismi: Osmanlı Bilimi Araştırmaları
Yayın sayfa url: https://dergipark.org.tr/tr/pub/iuoba/issue/71064/1103442
Yayın pdf linki: https://dergipark.org.tr/tr/download/article-file/2374194
