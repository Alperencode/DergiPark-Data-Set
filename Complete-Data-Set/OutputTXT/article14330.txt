Makale Başlığı: Rekreasyonel Aktivitelere Katılımın Ekolojik Tutum Açısından Değerlendirilmesi
Özet: Bu araştırmada, üniversite öğrencilerinin çevreye karşı tutumlarını incelemek için katılımcıların; yaşı, cinsiyeti, sınıfı, refah düzeyi, boş zamanlarını nerelerde değerlendirdikleri, son bir yıl içinde doğada yapılan herhangi bir boş zaman etkinliğine katılıp katılmadıkları ve çevre ile ilgi herhangi bir gruba/topluluğa veya derneğe üye olup olmadıkları gibi değişkenlerin anlamları farklılıklar taşıyıp taşımadığını belirlemeye yönelik bir araştırma yapılmıştır. Araştırmanın evreni; Ankara ve Konya ilinde bulunan üniversite öğrencileridir. Araştırmanın örneklemini; Gazi Üniversitesi, Ankara Hacı Bayram Veli Üniversitesi, Necmettin Erbakan Üniversitesi’ inde öğrenim gören 912 gönüllü öğrenci oluşturmaktadır. Araştırmada veri toplama aracı olarak; araştırmacılar tarafından belirlenen ve toplam 7 sorudan oluşturulan kişisel bilgi formunun yanı sıra Dunlop, Van Liere, Mertig ve Jones (2000) tarafından geliştirilen, Türkçe geçerliği ve güvenirliği Demirel, Gürbüz ve Karaküçük (2009) tarafından yapılan “Yeni Ekolojik Paradigma” (NEP) kullanılmıştır. NEP, bireylerin doğa merkezli bir dünya görüşünü ne derece benimsediklerini belirlemeye yönelik bir ölçektir. Çalışmada elde edilen verilerin analizinde katılımcıların kişisel bilgilerinin dağılımlarını belirlemek için yüzde ve frekans tanımlayıcı istatistik yöntemleri ve verilerin istatistiksel analizinde tanımlayıcı istatistiksel modellerin yanı sıra t-testi, Anova, anlamlı grupların tespiti için Tukey HSD çoklu karşılaştırma testi yöntemleri kullanılmıştır (α = 0.05). Araştırmada elde edilen bulgulara göre yaş, cinsiyet, katılımcıların mekan tercihi ve herhangi bir çevre örgütüne üye olup olmadıkları değişkenlerine bakıldığında ekolojik tutumlarında anlamlı bir farklılık olmadığı görülmektedir. Aynı zamanda katılımcıların ekolojik tutumlarında sınıf, refah düzeyi, son bir yılda katıldıkları etkinlikler göz önünde bulundurulduğunda anlamlı farklılıkların olduğu tespit edilmiştir.
Yazar isimleri: []
Yayın Yılı: 15 Ekim 2022
Dergi ismi: Sportive
Yayın sayfa url: https://dergipark.org.tr/tr/pub/sportive/issue/72776/1184740
Yayın pdf linki: https://dergipark.org.tr/tr/download/article-file/2690497
