Makale Başlığı: Obezite ile Mücadelede Şekerli İçecek Vergilerinin Kullanımı Üzerine Bir Analiz
Özet: Beslenme ve fiziksel hareket alışkanlıklarında meydana gelen değişimler, birçok ülkede artan obezite vakalarının nedeni olarak gösterilmektedir. Günümüzde günlük beslenme alışkanlıkları içerisinde sıklıkla yer bulan şekerli içecekler, içerdikleri yüksek şeker miktarı dolayısıyla tüketicilerde fazla kalori alımına neden olmaktadır. Kilo alımı ve dolayısıyla obezite ile ilişkilendirilen şekerli içeceklerin tüketimini azaltmak adına hükümetler, mali ve mali olmayan araçları çeşitli şekillerde kullanmaktadır. Obezite önleme politikaları içerisinde hükümetlerin tercih ettiği mali araçlardan bir tanesi şekerli içecek vergileridir. Şekerli içeceklerin vergilendirilmesi yolunu seçen hükümetler, vergi geliri sağlarken aynı zamanda ülkelerdeki obezite sıklığını ve obezitenin neden olduğu ekonomik yükü azaltmayı hedeflemektedir. Günümüzde şekerli içecek vergileri dünya genelinde 45 ülkede aktif şekilde kullanılmaktadır. Bu çalışmada şekerli içecek vergileri uygulayan 17 ülke örneği obezite sıklığında meydana gelen değişimler ile analiz edilmektedir. Analiz sonuçları, şekerli içecek vergilerinin şekerli içecek tüketimini azaltsa dahi obezite eğilimini azaltmada yetersiz kaldığını göstermektedir.
Yazar isimleri: ['Beliz Su SEZGİN', 'Serkan IŞIK']
Yayın Yılı: 30 Ekim 2022
Dergi ismi: TroyAcademy
Yayın sayfa url: https://dergipark.org.tr/tr/pub/troyacademy/issue/73284/1130976
Yayın pdf linki: https://dergipark.org.tr/tr/download/article-file/2487445
