Makale Başlığı: Kistik Fibroziste Mikrobesin Ögelerinin Önemi
Özet: Kistik fibrozis, kistik fibrozis transmembran kondüktans regülatör (KFTR) geninde meydana gelen mutasyonların neden olduğu, solunum sistemi başta olmaküzere epitel dokuya sahip hücrelerin tümünü etkileyen klinik olarak ilerleyici akciğer hastalığı ile karakterize otozomal ressesif geçişli kalıtsal bir hastalıktır.Bireylerin yaklaşık olarak %90’ında pankreatik yetersizlik ve bununla birlikte malabsorbsiyon durumu görülmektedir. Hastalığın patogenezinde yer alan kronikenfeksiyon ve artmış enerji gereksinimi, malabsorbsiyonlar ile birlikte yetersiz beslenme için risk oluşturmaktadır. Malabsorbsiyonlar nedeniyle mikrobesinögelerinin emiliminde azalma, gereksinimdeki artış, yetersiz alım ve bu durumun sonucu olarak hastalığın kötü prognozu, yaşam kalitesinin ve süresininazalmasına neden olmaktadır. Kistik fibroziste beslenme durumu değişikliklerinin belirlenmesi, buna yönelik erken ve uygun beslenme müdahalelerinin yapılmasıgerekmektedir. Kistik fibrozisli bireylerde yaşam boyunca büyüme ve beslenme durumunun takip edilmesi önerilir. Pankreatik enzim replasman tedavisi (PERT),hidrasyon ve elektrolit dengesi ile birlikte yaşamın erken dönemlerinde diyetisyen kontrolünde optimal beslenme durumu sağlanmalıdır. Kistik fibroziste optimalbeslenme, doğru pişirme yöntemleri ile birlikte diyet ile mikrobesin ögeleri alımında etkili olmasına rağmen, bu hastalarda mikrobesin ögeleri yetersizliğiönlenemeyebilmektedir. Bu durumda optimal beslenme ile birlikte rehberlerin önerileri göz önünde bulundurularak, bireylerin gereksinimine ve biyokimyasaldeğerlerine uygun vitamin-mineral desteğine gereksinim duyulmaktadır.
Yazar isimleri: []
Yayın Yılı: 9 Nisan 2021
Dergi ismi: Güncel Pediatri
Yayın sayfa url: https://dergipark.org.tr/tr/pub/pediatri/issue/61244/912143
Yayın pdf linki: https://dergipark.org.tr/tr/download/article-file/1693949
