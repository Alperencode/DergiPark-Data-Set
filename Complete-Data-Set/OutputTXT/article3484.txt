Makale Başlığı: Şizofreni hastalarında TSH, fT3 ve fT4 düzeylerinin nörobilişsel belirtiler üzerine etkisi
Özet: Amaç: Bu çalışmamızda ötiroid psikoz hastalarında tiroid hormon düzeyleri ile pozitif, negatif, genel ve bilişsel belirtiler arasındaki ilişkiyi incelemeyi amaçladık.Gereç ve Yöntem: Çalışmaya 33 şizofreni hastası dahil edildi. Katılımcıların sosyodemografik ve klinik verileri, Pozitif ve Negatif Belirtileri Değerlendirme Ölçeği (PANSS), İşlevselliğin Genel Değerlendirilmesi Ölçeği (IGD), Klinik Global İzlenim Ölçeği (KGI) skorları kaydedildi. İz sürme, Sözel Akıcılık Testi, İleri ve Geri Sayı Menzili ile Wisconsin Kart Sayma Testinden (WKST) oluşan bir nörobilişsel batarya uygulanan hastaların bilişsel performanslarının TSH, sT3 ve sT4 düzeyleri ile ilişkisi araştırıldı.Bulgular: sT4 düzeyleri ile İz Sürme B (r=-,376; p=0,031) ve Sözel Akıcılık test (p=,355; p=0,043) performansları arasında anlamlı derecede ilişki saptandı. Linear regresyon modelinde sT3 düzeylerinin WKST- tamamlanan kategori sayısını (UB=1.680; p=0.029)  anlamlı derecede yordadığı saptandı..Sonuç: Çalışmamızın sonuçları sT3 ün özellikle yürütücü işlevler üzerinde sT4’e kıyasla daha belirleyici etkileri olduğunu düşündürmüştür. İleride yapılacak daha geniş katılımlı araştırmalar, bilişsel belirtilerin tedavisinde tiroid hormon replasmanının etkinliğini belirlemek açısından önemli görünmektedir.
Yazar isimleri: ['Hatice KAYA', 'Batuhan AYIK']
Yayın Yılı: 30 Eylül 2022
Dergi ismi: Cukurova Medical Journal
Yayın sayfa url: https://dergipark.org.tr/tr/pub/cumj/issue/72549/1135374
Yayın pdf linki: https://dergipark.org.tr/tr/download/article-file/2505544
