Makale Başlığı: Halka Boyunlu Sülünlerde (Phasianus colchicus) Nakil Kaynaklı Stresin Önlenmesinde C Vitamininin Etkinliğinin Araştırılması
Özet: Amaç: Bu çalışmada, halka boyunlu sülünlerde nakil kaynaklı stresin önlenmesi veya azaltılmasında C vitamininin etkinliği araştırıldı.Materyal ve Metot: Çalışmada 10’ar sülünden oluşan bir kontrol ve iki deneme grubu oluşturuldu. Deneme gruplarına canlı ağırlıkları bazında 200 (AA1) ve 400 (AA2) mg/kg dozda C vitamini günlük olarak içme suları içerisinde verildi. Bir haftalık uygulama sonrasında sülünler iki saat boyunca taşındı ve plazma kortikosteron (CS) düzeyleri ile heterofil/lenfosit oranları (HLR) taşıma öncesi ve sonrası olmak üzere belirlendi.Bulgular: Nakil öncesi ve sonrası elde edilen değerler karşılaştırtıldığında, kontrol grubunda her iki parametre için de nakil sonrası anlamlı artış belirlenirken, AA1 ve AA2 gruplarında sadece plazma CS düzeyinde anlamlı artış saptandı. Her üç grup için de bakılan parametreler bağlamında nakil öncesi tüm değerler benzerdi. Nakil sonrası ise plazma CS düzeyleri ve HLR deney gruplarında benzerdi, fakat deney gruplarına ait değerler kontrol grubundan anlamlı şekilde düşüktü.Sonuç: Sülünlere nakil öncesi 1 hafta süreyle oral C vitamini verilmesi, nakil kaynaklı stres yanıtında azalma sağlamaktadır.
Yazar isimleri: ['Mehmet KAYA']
Yayın Yılı: 31 Ağustos 2022
Dergi ismi: Van Sağlık Bilimleri Dergisi
Yayın sayfa url: https://dergipark.org.tr/tr/pub/vansaglik/issue/72402/1070633
Yayın pdf linki: https://dergipark.org.tr/tr/download/article-file/2242497
