Makale Başlığı: Çanakkale Boğazı Kıyısında Kayalık Bir Alanda Toplanan Deniz Çöplerinin Yıllık Değişimi
Özet: Çanakkale Boğazı işlek bir su yolu olmasının yanında bölge insanı ve turuistlerin ziyaret ettiği önemli bir rekreasyon alanıdır. Bu çalışma, 2021 ve 2022 yıllarında Çanakkale Boğazı’nın Çanakkale şehir merkezindeki denizden doldurularak kazanılmış kayalık bir kesiminde, çöp birikiminin boyutu, çöplerin tipleri, malzeme olarak çöpün türü ve kullanım amaçlarını belirlemek için yürütülmüştür. 2021 yılında 3528 adet, 2022 yılında ise 1777 adet çöp toplanmıştır. Çöp yoğunluğu, Türkiye kıyılarında gerçekleştirilen önceki çalışmaların çoğundan çok daha yüksek bulunmuştur. En yaygın deniz çöpünü 2021'de %80,24 ve 2022'de %59,65 ile plastikler oluşturmuştur. En fazla karışık ambalaj malzemelerinin toplanması, gıda ve içecek sektöründe plastik malzemelerin çok yaygın kullanıldığını göstermiştir. Uygun çöp imha yöntemleri, biyolojik olarak parçalanabilen ambalaj malzemelerinin kullanımı, sahil temizliği ve atık yönetimi konusunda halkın bilinçlendirilmesi, özellikle kıyı bölgelerinde başarılı çöp yönetimi için kritik öneme sahiptir.
Yazar isimleri: ['Elif YENİCİ', 'Herdem ASLAN', 'Zeynep TEKELİ', 'Ahmet ULUDAG']
Yayın Yılı: 28 Ekim 2022
Dergi ismi: Çanakkale Onsekiz Mart University Journal of Marine Sciences and Fisheries
Yayın sayfa url: https://dergipark.org.tr/tr/pub/jmsf/issue/73236/1145356
Yayın pdf linki: https://dergipark.org.tr/tr/download/article-file/2544585
