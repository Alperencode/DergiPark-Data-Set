Makale Başlığı: MULTİPL SKLEROZUN EKONOMİK YÜKÜ
Özet: Multipl Skleroz (MS), en yaygın nörolojik sağlık sorunlarından biridir. Sıklıkla genç yetişkinlik döneminde görülmektedir. Hastalık, uzun süre hayatta kalma ve zaman içinde artan engellilik durumu ile karakterizedir. Tedavi maliyetlerinin yüksek olması ve hastaların uzun süre bakıma ihtiyaç duymaları nedeniyle MS, sağlık hizmetleri için ayrılan kaynaklara olan talebin hızla yükseldiği bir sağlık problemi haline gelmiştir. Hastalığın toplam maliyetleri hastalar, aileler ve toplum üzerinde ağır bir yük oluşturmaktadır. Özellikle hastalarda oluşturduğu engellilik nedeniyle hastalığın ilerleyen evrelerinde toplam maliyetlerinin daha da yükseldiği belirtilmektedir. Bu çalışmada; literatürde  MS’in ekonomik yükünün ortaya konulması amacı ile yapılan çalışmaların sonuçlarından yola çıkılarak hastalığın sağlık hizmetleri sistemi ve toplum üzerinde oluşturduğu ekonomik yük hakkında bilgi verilmesi amaçlanmıştır. Yapılan çalışmalarda MS’in ilaç tedavileri, informal bakım maliyetleri ve verimlilik kayıpları başta olmak üzere toplam maliyetlerinin hızla yükseldiği bir sağlık problemi olduğu belirtilmektedir. Bu bakımdan hastalık ile ilgili önlemlerin acilen alınması gerektiği ifade edilmektedir. Bu çalışma, MS’in yükselen maliyetleri nedeniyle oluşturduğu ekonomik yük hakkında karar vericiler başta olmak üzere hastalık ile tüm paydaşlarda farkındalık oluşturması açısından önemli bilgiler içermektedir. Bununla birlikte hastalığın ekonomik yüküne dair daha kapsamlı sonuçların sunulabilmesi için sistematik derleme ve meta analiz gibi kanıt değeri yüksek çalışmalarının yapılmasına ihtiyaç olduğu  düşünülmektedir.
Yazar isimleri: ['Selin KALENDER']
Yayın Yılı: 10 Ağustos 2022
Dergi ismi: SDÜ Sağlık Yönetimi Dergisi
Yayın sayfa url: https://dergipark.org.tr/tr/pub/sdusyd/issue/72089/1096404
Yayın pdf linki: https://dergipark.org.tr/tr/download/article-file/2344544
