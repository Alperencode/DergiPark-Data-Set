Makale Başlığı: Kısa Süreli Saklanan Ördek Spermasına İlave Edilen Lonicera iberica M. Bieb ve Berberis vulgaris L. Bitki Ekstraktı Farklı Dozlarının Sperma Motilite ve Vitalite Değerleri Üzerine Etkisi
Özet: Bu çalışmada; ördek semen sulandırıcısına ilave edilen, doğal antioksidan potansiyeline sahip bazı bitki ekstraktlarının, semeninin +5 °C'de kısa süreli muhafaza edilmesi üzerine etkileri araştırılmıştır. Bu amaçla dadaş hanımelisi (Lonicera iberica M. Bieb) (Li) ve kızamık (Berberis vulgaris L.) (Bv) bitki ekstraktları kullanılmıştır. Dört hafta süresince haftada iki kez olmak üzere, abdominal masaj yöntemi ile 6 adet ördekten ejekülat toplanmıştır. Miks semen beş tüpe eşit şekilde bölünerek üzerlerine 1 kısım semen 3 kısım sulandırıcı eklenmiştir. Çalışmada ördek semenlerinin kısa süreli saklanması işleminde %0.1 L. iberica ektraktı içeren semen sulandırıcısı (LI), %0.2 L. iberica ektraktı içeren semen sulandırıcısı (LII), %0.1 B. vulgaris ektraktı içeren semen sulandırıcısı (BI) ve %0.2 B. vulgaris ektraktı içeren semen sulandırıcısı (BII) ve kontrol grubunda (K) ise bitki ekstrakt içermeyen sulandırıcı kullanılmıştır. Sulandırılan semen örnekleri sırasıyla 37.5 °C'de 30 dakika ve 32-34 °C'de 30 dakika ekilibrasyona tabi tutulduktan sonra, +5 °C'de saklanmıştır. +5 °C'de 72 saat saklanan ördek semenlerinin vitalite değeri Kontrol grubunda %13.00±1.41, BII grubunda %17.50±2.12, LI grubunda %32.50±0.70, LII grubunda %34.50±0.70, BI grubunda ise %39.90±2.96 olarak tespit edilmiştir. Motilite değeri ise en düşük değer %9.62±0.53 olarak K grubunda, en yüksek değer ise %38.26±1.78 olarak BI grubunda tespit edilmiştir. Sonuç olarak ördek semeninin kısa süreli saklaması işlemimde semen sulandırıcısına %0.1 oranında B. vulgaris bitki ekstraktının karıştırılmasının semen vitalite ve motilite değerlerini olumlu yönde etkileyerek ördek semenin kısa süreli saklanması işleminde avantaj sağladığı ve yeni çalışmalara ihtiyaç olduğu kanaatine varılmıştır.
Yazar isimleri: ['Demirel ERGÜN', 'Atilla TASKİN', 'Fatma ERGÜN']
Yayın Yılı: 18 Ekim 2022
Dergi ismi: Türk Tarım ve Doğa Bilimleri Dergisi
Yayın sayfa url: https://dergipark.org.tr/tr/pub/turkjans/issue/73036/1165255
Yayın pdf linki: https://dergipark.org.tr/tr/download/article-file/2609161
