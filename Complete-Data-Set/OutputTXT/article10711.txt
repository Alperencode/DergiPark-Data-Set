Makale Başlığı: Romatoid Artritte Göz Bulguları: Retrospektif Çalışma
Özet: Amaç:Bu çalışmanın amacı Romatoid Artrit (RA)hastalarında eşlik eden göz bulgularını , sıklığını saptamak ve komplikasyonları incelemektir.Yöntem:1Mart 2017 ile 1 Mart 2022 tarihleri arasında göz kliniği ile konsülte edilmiş,Romatoid Artrit  hastalarının tıbbi kayıtları retrospektif olarak incelendi.Demografik özellikler, göz muayene bulguları ve saptanan göz hastalıkları not edildi.Bulgular: Göz Kliniği ile konsülte edilen 23840 Romatoid Artrit  ve ilişkili  tanı almış hasta kaydı incelendi.Bu hasta kayıtlarından özellikle  seropozitif Romatoid Artrit tanısı almış 2691 hasta çalışma kapsamında detaylı değerlendirildi.Kayıtlerden  elde edilen oftalmolojik muayene bulguları incelendi.Hastaların özellikle ,ön segment biyomikroskopisi, Schirmer testi, gözyaşı kırılma süresi (BUT) ve gözdibi muayeneleri değerlendirildi. Hastaların 2067’si kadın 624’ü erkek idi ve yaş ortalaması incelendiğinde; 1795 hasta  (1374 kadın,421 erkek) ile en sık 41-65 yaş arası hasta mevcuttu. Oküler tutulumun en sık görülen belirtisi gözyaşı eksikliği (kuru göz) iken, hastaların %4.6'sında episklerit,%1,37'sinde sklerit saptandı. İncelenen hastalar arasında posterior veya nekrotizan skleritli hasta yoktu. Ayrıca hastalarımızda korneanın arka skleriti, skleromalazisi veya retinal vascülit de saptanmadı.Sonuç: Romatoid Artrit eklem dışı bulgularla da seyredebilen ve hatta ilk bulgu olarak da ortaya çıkabilen bir hastalıktır.Hastalığa küçümsenmeyecek oranda göz bulgusu eşlik edebilir.Doğru bakış açısı ile hastalık prognozunu da etkileyebilir
Yazar isimleri: ['Yasemin Fatma ÇETİNKAYA']
Yayın Yılı: 20 Ekim 2022
Dergi ismi: Konuralp Tıp Dergisi
Yayın sayfa url: https://dergipark.org.tr/tr/pub/ktd/issue/73054/1114791
Yayın pdf linki: https://dergipark.org.tr/tr/download/article-file/2420162
