Makale Başlığı: Ailelerin Çocuklarını Taekwondo/Kick Boks Branşına Yönlendirmedeki Beklentileri
Özet: Amaç: Spor ve fiziksel aktivite, sağlıklı bir yaşam tarzının temelini oluşturmaktadır. Bu nedenle çocuklar, mümkün olabildiğince erken yaşlarda spora yönlendirilmeli ve sporu alışkanlık haline getirmeleri sağlanmalıdır. Bunun temeli de öncelikle aile ortamında gerçekleşebilmektedir. Çocuğun bütün alanlarda gelişimi aileye aittir, gelişmesine psikomotor alanda ise sporla gelişmesine katkı sağlamadaki görev yine aileye düşmektedir. Ailede en temel unsur olan anne ve babanın spora bakış açıları önem arz etmektedir. Bu çalışmanın amacı; ailenin çocuklarını taekwondo ve kick boks spor branşlarına yönlendirme sebeplerini ve görüşlerinin incelenmesidir.Yöntem: Bu araştırma nitel çalışma modeli kullanılmıştır. Araştırma basit tesadüfi örnekleme yöntemiyle oluşturulan çocuklarını taekwondo ve kick boks branşlarına gönderen katılımcı aileler ile yapılmıştır. Görüşmede uzman görüşleri dikkate alınarak araştırmacılar tarafından geliştirilen 7 sorudan oluşan ve yarı yapılandırılmış görüşme formu kullanılmıştır.Bulgular ve Sonuç: Aileler çocuklarını spora yönlendirmedeki beklentileri üzerine sorulan görüşme sorularına olumlu sonuçlar doğrultusu için yönlendirme yaptıklarını, diğer yöneltilen sorular üzerinde ise geneldeki eksiklerden ve olumsuzluklardan yola çıkılarak düzenlemelere gidilmesi gerektiği düşünülmektedir.
Yazar isimleri: ['Hatice Kübra TEKÇE', 'Oktay ÇOBAN']
Yayın Yılı: 31 Ekim 2022
Dergi ismi: Çanakkale Onsekiz Mart Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/comusbd/issue/72541/1141764
Yayın pdf linki: https://dergipark.org.tr/tr/download/article-file/2530292
