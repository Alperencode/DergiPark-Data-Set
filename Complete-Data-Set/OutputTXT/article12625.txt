Makale Başlığı: Diyabetik Annelerde Antenatal Anne Sütü Ekspresyonu
Özet: Antenatal anne sütü ekspresyonu, doğum sonrasında anne sütü üretimin zor olabileceği durumlarda, kolostrumun doğum öncesi dönemde sağılması ve saklanmasıdır. Özellikle gebelikte diyabeti olan annelerde doğum sonu laktasyonun hızlandırılması, emzirme başarısının arttırılması, yenidoğanın sonuçlarının iyileştirilmesi ve formül mama kullanımının azaltılması gibi nedenlerle birçok sağlık profesyoneli tarafından önerilmektedir. Literatürde antenatal anne sütü ekspresyonunun güvenliği, etkinliği ve kabul edilebilirliğine olan ilginin arttığı gözlenmektedir.  Bununla birlikte, bu uygulamanın potansiyel zararları ve faydaları hakkında sınırlı sayıda kanıt vardır. Bu derlemenin amacı, diyabetik annelerde antenatal anne sütü ekspresyonunun etkilerini, anne ve yenidoğan açısından literatür doğrultusunda incelemektir.
Yazar isimleri: ['Seda TECİK', 'Nursan ÇINAR']
Yayın Yılı: 5 Aralık 2022
Dergi ismi: Ordu Üniversitesi Hemşirelik Çalışmaları Dergisi
Yayın sayfa url: https://dergipark.org.tr/tr/pub/ouhcd/issue/73709/957103
Yayın pdf linki: https://dergipark.org.tr/tr/download/article-file/1841691
