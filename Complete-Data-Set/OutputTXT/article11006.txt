Makale Başlığı: İŞLETME RİSKLERİNİN TESPİT VE ÖNLENMESİNİN BAĞIMSIZ DENETİMİN KATMA DEĞERİ ÜZERİNE ETKİSİ
Özet: Denetim ortamı çarpıcı şekilde değişmeye devam etmekte ve denetim meslek mensuplarının yüksek standartta bir sorumluluk için hazırlanmaları gerekmektedir. Uluslararası denetim firmaları faaliyetlerini dünya çapında giderek genişletmekte ve üye firmalar tarafından gerçekleştirilecek benzer kalitede bir denetim kavramını giderek daha fazla teşvik etmektedir. Bu strateji, küresel olarak benzer bir denetim yaklaşımı geliştirmeyi ve kullanmayı içermektedir. Riske dayalı denetim yaklaşımları işletmelerin gelişen ekonomik ortamlarda sürdürülebilirliğinin sağlanmasına katkı sağlamaktadır. Bu çalışma Diyarbakır’daki bağımsız denetçilerin işletme risklerinin tespiti ve önlenmesini içeren risk yönetim çalışmalarının işletmenin ekonomik büyümeyesine, finansal bilgi ve raporların şeffaflığı ve güvenilirliğinin sağlanmasına yönelik faaliyetlerin işletmeleri kurumsal yönetim anlayışına teşvik etmesine ilişkin algılarının belirlenmesini amaçlamaktadır. Bu amaçla bağımsız denetçiler ile yüz yüze anket uygulaması gerçekleştirilmiştir. Elde edilen veriler doğrultusunda frekans ve regresyon analizleri yapılmıştır. Sonuçlar tablolar halinde sunularak değerlendirmeler yapılmıştır. Çalışma sonucunda, katılımcıların genel olarak bütün ifadelere katılım sağladığı görülmektedir. Özellikle işletmelerdeki risklerin tespiti ve önlenmesi faaliyetlerinin bağımsız denetime olan güveni arttırdığı, işletmeleri kurumsallaşmaya teşvik ettiği, finansal bilgi ve raporların şeffaflığının sağlandığı ve işletmelerde ekonomik büyümeye katkı sağladığı konusunda olumlu bir görüşe sahip olduklarını göstermektedir. İşletme risklerinin tespit ve önlenmesi, bağımsız denetim faaliyetlerinin etkinliği ve verimliliğini önemli derecede arttırmasına katkı sağlamaktadır. Böylece bağımsız denetim faaliyetleri işletmelere, katma değer sağlayıcı faaliyetlerin oluşmasına olanak sağlayacaktır.
Yazar isimleri: ['Kadir GÖKOĞLAN']
Yayın Yılı: 19 Ekim 2022
Dergi ismi: Malatya Turgut Özal Üniversitesi İşletme ve Yönetim Bilimleri Dergisi
Yayın sayfa url: https://dergipark.org.tr/tr/pub/mtuiyb/issue/73081/1111487
Yayın pdf linki: https://dergipark.org.tr/tr/download/article-file/2407172
