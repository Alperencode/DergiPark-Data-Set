Makale Başlığı: Bir Kapakta Beş Roman: Hakkı Özdemir’in  Alesta Gönül Romanı Üzerine  Bir Değerlendirme
Özet: Hakkı Özdemir, çeşitli dergilerde hem yazarlık hem editörlük yapmaktadır. İlk romanı Mutsuzluk Fotoğrafları 2010 yılında yayınlanır. Bir yıl sonra roman türü hakkında kaleme aldığı yazılar İkiz Hayaletler Roman ve Şürekâsı (2011) adıyla Dergâh Yayınları tarafından basılır. Aşk romanlarını incelediği çalışması Yeni İnsan ve Ulus Oluşumunda Roman Aşkı (2013), ikinci romanı Alesta Gönül (2018) ve son olarak Hız Çağında Oyalanmak (2021) adlı denemesi çıkar. İlk romanı Mutsuzluk Fotoğrafları’nda kelimelerle oynayan, iç konuşma ve bilinç akışı yöntemini uygulayan Özdemir, ikinci romanı Alesta Gönül’de her kahramanın yazar olduğu künstler roman tarzını ve postmodern romanın unsurlarını kullanır. Romanda iç içe birçok sanatsal hususu postmodernizmin verdiği imkânlar sayesinde başarıyla uygular. Her bölüm ayrı bir kahramana dairdir. Polisiye romanın parodisinden, maceraya, aşk hikâyesinden, mekânın söylediklerine kadar birçok husus romanda vardır. Ayrıca romanın sonunda Kalender Dergi’de gerçek yazar olarak “Parabasis” kavramını açıklayan bir makale yazar. Bu makalede romanın yazılma amacı açıklanır. Parabasis kavramı Yunan trajedilerinde maskeyle sahneye çıkan oyuncuların oyun esnasında maskelerini çıkarıp kıssadan hisse babında açıklamalar yapmasından türetilmiştir. Özdemir bu yazıyla romanının kitaplar dünyasından kotarılan bir kurgu olduğunu ortaya koyar. Bu yönüyle Alesta Gönül romanı edebiyatımıza bir yenilik getirir. Postmodern romanlarda sıklıkla görülen yazarın gerçek bir şahıs olarak romana dâhil olması yanında bütün romanların şifresini kıran bir yazı olan “Parabasis”te yazar maskesini çıkarmış ama kavramın esası olan kıssadan hisseyi söylememiştir. Bu hissenin çıkarılması okura bırakılmıştır.
Yazar isimleri: ['Çetin ARSLAN']
Yayın Yılı: 16 Mayıs 2022
Dergi ismi: AKRA Kültür Sanat ve Edebiyat Dergisi
Yayın sayfa url: https://dergipark.org.tr/tr/pub/akrajournal/issue/69842/1058842
Yayın pdf linki: https://dergipark.org.tr/tr/download/article-file/2196085
