Makale Başlığı: DESTİNASYON PAZARLAMASININ GÖRSEL HARİTALAMA TEKNİĞİ İLE BİBLİYOMETRİK ANALİZİ
Özet: Globalleşme ve teknolojik gelişmeler dünya düzeninde ve tüm sektörlerde önemli değişikliklere neden olmuştur. Turizm sektörü de değişimlerden nasibini almış yeni global ekonomik düzende büyüyen sektör olarak çıkış yapmıştır, Turizmin sektörel büyümesi, faaliyetlerinin büyük çoğunluğunun da destinasyonlarda gerçekleşiyor olması, destinasyonların tanıtımının yapılarak, alternatiflerden daha çekici kılınması gerekliliğini ortaya çıkarmıştır. Bu da literatürde ‘Destinasyon Pazarlaması’ olarak tanımlanmaktadır. Çalışmada “Destinasyon Pazarlaması” hakkında 2005-2022 yılları arasında yapılmış olan bilimsel yayınların, bibliyometrik analiz yöntemi kullanılarak incelemesi yapılmış, elde edilmiş olan  veriler görsel haritalama tekniğiyle resmedilmiştir. Bu nedenle çalışma, destinasyon pazarlaması literatürünü bütünsel bakış açısıyla değerlendirme imkanı sunmaktadır. Araştırmanın örneklemi, ‘Web of Science’ veri tabanındaki bilimsel yayınlardan oluşmaktadır. Ayrıca çalışmada kullanılan haritalama yöntemi kavramla ilgili olarak önemli kaynak niteliğindeki çalışmaların birlikte görülebilme imkanını sunmaktadır Görsel ağ analizinin yapılabilmesi için VOS viewer (version 1.6.9) paket programı kullanılmıştır. Çalışmanın amacı; literatürde destinasyon pazarlaması hakkında yapılacak olan ileriki çalışmalar için kapsamlı bir kavramsal çerçeve ve model teşkil etmektir.
Yazar isimleri: ['Oylum EKŞİ', 'Zafer CESUR', 'Tayfun GÜVEN']
Yayın Yılı: 30 Haziran 2022
Dergi ismi: Çatalhöyük Uluslararası Turizm ve Sosyal Araştırmalar Dergisi
Yayın sayfa url: https://dergipark.org.tr/tr/pub/cutsad/issue/71091/1126979
Yayın pdf linki: https://dergipark.org.tr/tr/download/article-file/2470684
