Makale Başlığı: Salgın Sürecinde Kırsal Bölgelerde Uzaktan Eğitim Faaliyetlerine İlişkin Öğretmen Deneyimlerinin İncelenmesi
Özet: Salgın döneminde kırsal bölgelerde görev yapan sınıf öğretmenlerinin yaşadıkları uzaktan eğitim deneyimlerini ortaya çıkarmaya çalışan bu araştırma, nitel araştırma desenlerinden fenomenoloji ile desenlenmiştir. Çalışmaya, 2020-2021 eğitim-öğretim döneminde, Türkiye’nin doğusunda yer alan Malatya ilinin kırsal bölgelerinde görev yapan 8 sınıf öğretmeni katılmıştır. Araştırma verileri,  ZOOM programı aracılığıyla yapılan yarı yapılandırılmış görüşmeler yoluyla toplanmıştır. Araştırma sonucunda öğretmenlerin, olumsuz deneyimlerinin daha baskın olmak üzere, olumlu deneyimlerinin de olduğu; olumsuz deneyimlerinin baskın olmasına rağmen, dezavantajlı olduklarını düşündükleri öğrencileri için ellerinden geleni yaparak motivasyonlarını kaybetmedikleri belirlenmiştir. Olumlu deneyimler; öğrencilerin teknoloji kullanım alışkanlığı edinmeleri, zengin içeriklere ulaşabilmeleri, çevrim içi ortamlarda kendilerini ifade edip kurallara uymayı öğrenmeleri, sanal ortamlarda araştırma becerisi kazanmaları ve bilginin sık tekrar edilebilir hale gelmesi olarak ifade edilmiştir. Olumsuz deneyimler ise “birey ve ailesi” ile “fiziki koşullar” kaynaklı sorunlar olmak üzere iki kategoride değerlendirilip sıralanmıştır. Bu doğrultuda araştırmaya ilişkin çeşitli öneriler dile getirilmiştir.
Yazar isimleri: ['Okay DEMİR']
Yayın Yılı: 15 Eylül 2022
Dergi ismi: İnönü Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/inuefd/issue/72592/1040418
Yayın pdf linki: https://dergipark.org.tr/tr/download/article-file/2147409
