Makale Başlığı: TÜRKİYE’DE HAVACILIKTA YOLCU VE UÇAK TRAFİĞİNİN EKONOMİK  BÜYÜMEYE ETKİSİ ÜZERİNE BİR UYGULAMA
Özet: Analizin amacı, Türkiye’de havayolu ulaşımında yolcu ve uçak trafiğinin Gayrisafi Yurtiçi Hasıla bakımından ekonomik büyümeye etkisini göstermektir.  Dünya ekonomisinde oluşan globalleşme, artan ticari rekabet faaliyetler sonucunda Türkiye havayolu taşımacılığında yapılan atılımlar iç ve dış piyasada iktisadi kalkınmada değişim ve gelişimlere yol açmıştır. Türkiye’de havayolu taşımacılığında yolcu ve uçak trafiğinin Gayrisafi Yurtiçi Hasıla açısından (GSYİH) ekonomik büyümeye katkı etmesi havayolu ulaşımına olan talebi artırmaktadır. Havayolu taşımacılığıyla yapılan ithalat ve ihracat ulaşım maliyetlerini artırmasına rağmen havayolu taşımacılığıyla en kısa sürede ve etkin bir şekilde ticari merkezlere ulaşmada da büyük avantaj sağlamaktadır. Çalışmada 1981-2021 dönemlerine ilişkin veriler kullanılarak yolcu ve uçak trafiğinin GSYİH’ye etkisinin olduğu ADF Birim Kök Testi, Regresyon Analizi ve Granger Nedensellik Testi ile ortaya çıkarılmıştır.Genel anlamda ekonomik büyümede önemli rolü olan havayolu taşımacılığında yolcu ve uçak trafikleri taleplere önemli oranda etki etmektedir. Üç analiz yöntemi sonucunda yolcu ve uçak trafiğinin GSYİH’yi   anlamlı ve pozitif yönde etkilediği sonucuna varılmıştır.
Yazar isimleri: ['Nurullah ÖZBEY', 'Yusuf AKAN']
Yayın Yılı: 30 Haziran 2022
Dergi ismi: Erzincan Binali Yıldırım Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/ebyuiibfdergi/issue/70881/1132440
Yayın pdf linki: https://dergipark.org.tr/tr/download/article-file/2493497
