Makale Başlığı: GELENEKLİ TÜRK SANATLARININ HÂMİSİ, TÜRKPETROL VAKFI
Özet: Kurulduğu 1969 yılından îtibâren, eğitim ve sağlık alanlarında sürdürdüğü faâliyetlerinin yanı sıra Türk kültürü ve sanatına yönelik çalışmalarıyla da tanınan Türkpetrol Vakfı, klâsik sanatlarımıza âit örnekleri barındıran değerli bir koleksiyona sâhiptir. Vakıf, Türk sanatları ile ilgili eserleri, kuruluşundan 10 yıl kadar sonra bünyesinde toplamaya başlamış; günümüze uzanan süreçte “Türkpetrol Vakfı Koleksiyonu” oluşmuştur. Sanat değeri açısından titizlikle seçilmiş eserlerden oluşan bu koleksiyon, kültürel değerlerimizin tanıtılması, gelecek nesillere aktarılabilmesi bakımından önem teşkil etmektedir. Vakıf koleksiyonu, gösterdiği çeşitliliğin yanında, yaşadıkları dönemde ortaya koydukları eserlerle adından söz ettiren sanatkârların ve çağımızın alanında örnek olmuş usta isimlerinin eserlerini barındırmaktadır. Döneminin seçkin örnekleri olan bu eserler, gelenekli sanatlarımızın temelini oluşturan usta-çırak münâsebetinin önemini, sanatın nesilden nesile aktarılışını yansıtması bakımından da önem taşımaktadır.  Türkpetrol Vakfı “Levhalar” koleksiyonunda yer alan müzehheb eserlerden birkaçı, bu köklü eğitim geleneğinin birer örneği olarak makalede yer bulacaktır. Tüm hususiyetleriyle tanıtılacak olan bu eserler, ömrünü tezhip sanatına adamış kıymetli ustalarımız Muhsin Demironat (1907-1983), Rikkat Kunt (1903-1986) ve F. Çiçek Derman’ın  (d.1945) imzâsını taşımaktadır.
Yazar isimleri: ['Füsun OKER KARAGÖZ']
Yayın Yılı: 25 Ağustos 2022
Dergi ismi: Lale
Yayın sayfa url: https://dergipark.org.tr/tr/pub/lale/issue/72310/1123458
Yayın pdf linki: https://dergipark.org.tr/tr/download/article-file/2456191
