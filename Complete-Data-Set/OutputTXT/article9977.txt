Makale Başlığı: CNC MAKİNESİ İLE İŞLENMİŞ LİF LEVHALARIN YÜZEY PÜRÜZLÜLÜĞÜ VE İŞLEM SÜRESİ ÜZERİNE İŞLEME PARAMETRELERİNİN ETKİLERİ
Özet: Metaller, plastik, odun ve kompozit malzemeler önemli mühendislik malzemeleridir. Bu malzemeler CNC (bilgisayarlı sayısal kontrol) torna, CNC dik işleme merkezi, CNC freze ve CNC router gibi CNC makineleri kullanılarak şekillendirilmektedir. Mobilya fabrikalarında, CNC router makineleri yoğun bir şekilde orta yoğunlukta lif levha (MDF) yüzeylerinin şekillendirilmesinde kullanılmaktadır. Bu MDF levhaların bazıları dolap kapağı olarak kullanılmak için PVC film ile kaplanmakta ve diğer bazıları ise boyanmaktadır. Önceki çalışmalarda, işleme parametrelerinin MDF levhaların yüzey pürüzlülüğü üzerine etkisi çoğu araştırmacı tarafından araştırılmıştır. Fakat, farklı işleme parametreleri kullanılan CNC makinelerinin, büyük ölçülerdeki test örneklerinin yüzey pürüzlülüğü ve işlem süresi üzerinde yeterince çalışılmamıştır. Bu nedenle bu çalışmada, lif levhadan hazırlanan mutfak dolap kapakları üzerinde denemeler yapılmıştır. Bu çalışmada, bıçak motoru devri (8000, 12000, ve 16000 dv/dk) ve besleme hızının (3, 5, ve 7 m/dk) MDF levhalar işlenirken, işleme parametrelerinin yüzey pürüzlülüğü ve işlem süresi üzerine etkisi araştırılmıştır. Elde edilen verilere göre, besleme hızı azaldıkça ve bıçak motoru devri arttıkça yüzey pürüzlülüğünün azaldığı belirlenmiştir. Ayrıca, besleme hızı arttıkça, işlem süresinin azaldığı belirlenmiştir.
Yazar isimleri: ['Fevzi DUMANOĞLU', 'Bekir Cihad BAL']
Yayın Yılı: 3 Aralık 2022
Dergi ismi: Kahramanmaraş Sütçü İmam Üniversitesi Mühendislik Bilimleri Dergisi
Yayın sayfa url: http://jes.ksu.edu.tr/tr/pub/issue/73671/1144224
Yayın pdf linki: https://dergipark.org.tr/tr/download/article-file/2540049
