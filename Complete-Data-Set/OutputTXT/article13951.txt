Makale Başlığı: Türkiye'deki Kruvaziyer Turizm Araştırmalarının Bibliyometrik Analizi
Özet: Bu çalışmada, Türkiye’de kruvaziyer turizmi ile ilgili yapılmış olan çalışmaların bibliyometrik analiz tekniğiyle incelenmesi ve üretilen bilimsel araştırmalara eleştirel bir bakış açısı sunulması amaçlanmıştır. Bu doğrultuda, kruvaziyer turizmine yönelik 2001-2021 yılları arasında yapılmış olan 28 lisansüstü tez ve bilimsel dergilerde yayımlanmış 26 bilimsel makale araştırma kapsamına dahil edilmiştir. Bibliyometrik analiz uygulama sürecinde yıllara göre çalışma sayıları, çalışmaların türlere ve araştırma alanlarına göre dağılımları, tezlerin enstitülere, üniversitelere ve öğrenim düzeylerine göre dağılımları ve makalelerin yazar sayılarına göre dağılımları gibi çeşitli parametreler kullanılmıştır. Araştırmanın sonucunda, kruvaziyer turizmi ile ilgili yayımlanmış çalışmalarda daha çok işletme ve destinasyon yönetimi üzerine odaklanıldığı, çalışmalarda ampirik araştırma yaklaşımının daha fazla kullanıldığı ve özellikle son on yılda çalışma sayılarında artış olduğu görülmüştür. Üç tarafı denizlerle çevrili ve kruvaziyer turizmi potansiyeli yüksek olan Türkiye’de, bu alanda hem nicelik hem de nitelik olarak bilimsel araştırmaların artırılması literatüre ve kruvaziyer turizm sektörünün gelişimine katkı sağlayabilecektir.
Yazar isimleri: ['Sercan ARAS']
Yayın Yılı: 25 Ağustos 2022
Dergi ismi: Seyahat ve Otel İşletmeciliği Dergisi
Yayın sayfa url: https://dergipark.org.tr/tr/pub/soid/issue/72226/1064058
Yayın pdf linki: https://dergipark.org.tr/tr/download/article-file/2217025
