Makale Başlığı: Adrenal insidentaloma’lı hastalarda klinik, biyokimyasal ve radyolojik retrospektif analiz
Özet: Giriş: Bu çalışmada, adrenal insidentaloma nedeniyle takip edilen hastaların epidemiyolojik, demografik, klinik özellikleri, tedavi yaklaşımları ve yaşam sürelerinin değerlendirilmesi amaçlanmıştır. Yöntem: 2010–2014 yılları arasında Mersin Üniversitesi Araştırma ve Uygulama Hastanesi Endokrinoloji Bölümünde adrenal insidentaloma nedeniyle tedavi ve takipleri yapılan 46 hastanın verileri retrospektif olarak incelendi. Bulgular: Çalışmaya alınan olguların 13’ü erkek, 33’ü kadın ve yaş ortalaması 54.09±10.7 idi. En sık başvuru nedeni %34.78 hastada karın ağrısı, en sık tanı konulan radyolojik yöntem % 60.87 dinamik sürrenal BT, en sık yerleşim yeri sol surrenal bezdi. Kitle çapı ortalama 26.8±16.5 mm arasında idi. Hipertansiyon sıklığı %50, obezite sıklığı %47.8, tip 2 diyabet sıklığı %21.7, osteoporoz sıklığı ise %42.8 ve metabolik sendrom sıklığı %41.3 olarak saptandı. Hormonal değerlendirme sonuçlarına göre %82.61’inde fonksiyonsuz adrenal adenom (FAA), %15.21’inde subklinik Cushing sendromu (SCS), %2.1’inde aldesteronoma görüldü. Adrenalektomiye giden 8 olguda myelolipom, feokromasitoma ve adrenokortikal adenom tanısı konuldu. Bir hasta karaciğer yetmezliğinden exitus oldu. Hastaların takiplerinde hormonal aktivasyon ve lezyon boyutunda büyüme saptanmadı. Sonuç: AI’ların çok farklı patolojik ve radyolojik görünümler ile karşımıza çıkmasından dolayı demografik, etiyolojik, klinik, laboratuar ve radyolojik verilerin bir bütün olarak değerlendirilmesi tedavi ve takibinde önemlidir.
Yazar isimleri: ['Zeynep Ebru ESER', 'Ramazan GEN', 'Kadir ESER', 'Kerem SEZER', 'Esen AKBAY']
Yayın Yılı: 31 Ağustos 2022
Dergi ismi: Mersin Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/mersinsbd/issue/71427/1109724
Yayın pdf linki: https://dergipark.org.tr/tr/download/article-file/2400212
