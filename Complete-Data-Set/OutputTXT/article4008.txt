Makale Başlığı: DİJİTAL PAZARLAMA ÇAĞINDA ÜNİVERSİTE ÖĞRENCİLERİNİN ÇEVRİM İÇİ ORTAMLARDAKİ ŞİKÂYETLERİNİN DEĞERLENDİRİLMESİ
Özet: Dijital dönüşümle birlikte işletmeler, iletişim araçlarının pazarlama süreçlerine entegre edildiği ve pazarlama uygulamalarının elektronik ortamda gerçekleştirildiği bir pazarlama türü olarak tanımlanan dijital pazarlama çağına adım atmıştır. Söz konusu çağın tüketicileri de kendilerine sunulan ürünlere, hizmetlere ve markalara ilişkin duygularını/düşüncelerini ya da memnuniyetlerini/şikâyetlerini sosyal ağlarda dile getiren “dijital tüketici”lere dönüşmüştür. Bu noktalardan hareketle araştırmanın amacı; dijital pazarlama çağının yeni nesil tüketicilerini oluşturan üniversite öğrencilerinin çevrim içi ortamlardaki şikâyet etme davranışlarının değerlendirilmesidir. Araştırmada örneklem grubunu, Aydın Adnan Menderes Üniversitesi öğrencileri oluşturmuştur. Veriler, örneklem grubuna uygulanan çevrim içi anketler aracılığıyla toplanmış ve SPSS programı kullanılarak yorumlanmıştır. Araştırma; katılımcıların çoğunun ürün veya markaya ilişkin memnuniyetsizliklerini çevrim içi ortamlarda şikâyette bulunarak dile getirdiğini ve bu şikâyetleri daha çok dijital şikâyet siteleri üzerinden gerçekleştirdiğini ortaya koymuştur. Ayrıca üniversite öğrencilerinin şikâyet bildirimlerinde genellikle şikayetvar.com sitesini tercih ettikleri ve memnuniyetsizliklerini en fazla “teknolojik ürün veya hizmetler” ürün grubunda şikâyetlerine yansıttıkları da araştırma sonucunda tespit edilmiştir.
Yazar isimleri: ['Serkan BAYRAKCI', 'Yelda Özlem KÖLGELİER']
Yayın Yılı: 26 Ekim 2022
Dergi ismi: Dicle Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/diclesosbed/issue/73179/1161320
Yayın pdf linki: https://dergipark.org.tr/tr/download/article-file/2593610
