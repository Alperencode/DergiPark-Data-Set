Makale Başlığı: TFRS 16 KİRALAMALAR STANDARDI’NIN BORSA İSTANBUL’DA İŞLEM GÖREN ŞİRKETLERİN FİNANSAL YAPILARINA VE PERFORMANSLARINA OLAN ETKİLERİNİN İNCELENMESİ
Özet: TFRS 16 Kiralamalar Standardı, kiracılar açısından tek bir muhasebeleştirme modeli getirmekte olup, kiracıların kiralama işlemlerine ilişkin olan 12 aydan uzun süreli varlık ve yükümlülüklerini finansal tablolara almasını öngörmektedir. Bunu sağlamak amacıyla kiracıların kiralamaya ilişkin varlığı kullanım hakkı varlığı olarak, kiralamaya ilişkin borçlarını ise kira ödemeleri şeklinde yükümlülük olarak finansal tablolarına alması gerekmektedir. TFRS 16 öncesinde yürürlükte olan TMS 17 Kiralama İşlemleri Standardı ise kiralama işlemlerini kiracılar açısından finansal kiralamalar ve faaliyet kiralamaları şeklinde sınıflandırmış olup, finansal kiralamaların finansal tablolara alınmasını, faaliyet kiralamalarının ise finansal tablo dipnotlarında raporlanması öngörmüştür. Diğer bir ifadeyle, TMS 17’ye göre faaliyet kiralamaları bilanço dışı kalemler olarak nitelendirilmiştir. TFRS 16’ya geçişle birlikte faaliyet kiralamalarının da finansal tabloların içeriğinde raporlanması zorunlu hale gelmiştir. Bu durum şirketlerin finansal yapılarını ve performanslarını etkileyecek önemli bir değişikliktir. Bu çalışmanın amacı bilanço dışı bırakılan kiralamalarla ilgili teorik çerçeveyi esas almak suretiyle, TFRS 16 kapsamında öngörülen yeni kiralama modelinin uygulanması ile birlikte faaliyet kiralamalarının bilançoya alınmasının şirketlerin finansal yapılarında ve performanslarında yaratacağı muhtemel etkilere ilişkin sonuçları ortaya koymaktır. Çalışma, yapılan ampirik bir analiz aracılığıyla bu değişikliğin şirketlerin finansal yapı oranlarına ve finansal performans oranlarına olan etkisini göstermektedir. Çalışmanın bulgularının kiralama muhasebesi üzerine yürütülen tartışmalar ile muhasebe meslek mensuplarının ve standart koyucu kuruluşların yaptığı çalışmalara katkı sağlaması beklenmektedir.
Yazar isimleri: ['Fatma PAMUKÇU', 'Ayşenur İBİŞ OĞUZ']
Yayın Yılı: 30 Haziran 2022
Dergi ismi: Izmir Democracy University Social Sciences Journal
Yayın sayfa url: https://dergipark.org.tr/tr/pub/idusos/issue/70962/1130942
Yayın pdf linki: https://dergipark.org.tr/tr/download/article-file/2487307
