Makale Başlığı: DNA sekansları için q-gram hash karşılaştırmasına dayalı çoklu kesin dizi eşleştirme algoritması
Özet: Dizi eşleştirme algoritmaları tıp, biyoinformatik, biyoloji gibi birçok alandaki çeşitli uygulamaları nedeniyle bilgisayar bilimindeki önemli çalışma konularından olmuştur. Son yıllarda yeni algoritmalar geliştirilerek metin üzerinde dizi eşleştirme işlemleri hızlandırılmıştır. Dizi eşleştirme algoritmaları tekli ve çoklu olmak üzere iki kısma ayrılır. Çoklu kesin dizi eşleştirme algoritmaları verilen bir T metni içinde d adet P desenlerinin bulunmasını içerir. Bu çalışmada, hash tabanlı çoklu kesin dizi eşleştirme algoritmalarından olan Wu-Manber algoritması ele alınmıştır. Wu-Manber algoritması etkili bir algoritma olmasına rağmen hash çakışmaları gibi bazı kısıtlamalara sahiptir. Çalışmamızda bu eksikliklere yönelik yeni yaklaşım önerilmiştir. Önerilen yaklaşımda, geleneksel Wu-Manber algoritmasının aksine, DNA sekanslarında hash çakışmasını kaldıran hash fonksiyonu kullanarak dizilerdeki arama işlemi q-gram hash karşılaştırması ile gerçekleştirilmiştir. Önerilen yaklaşım literatürde sıkça kullanılan çoklu kesin dizi eşleştirme algoritmalarıyla E. Coli ve Human Chromosome1 veri setinde karşılaştırmalar yapılmıştır. Yapılan deneysel çalışmalar sonucu önerilen yöntemin Wu-Manber algoritmasına kıyasla önerilen yaklaşımda ortalama çalışma zamanı, ortalama karakter ve hash karşılaştırma sayısı gibi performans metrikleri açısından daha iyi sonuçlar elde edilmiştir. Ayrıca, önerilen yaklaşımın Aho Corasick (AC) ve Commentz Walter (CW) gibi iyi bilinen algoritmalardan daha verimli olduğu gösterilmiştir.
Yazar isimleri: ['Abdullah Ammar KARCIOĞLU', 'Hasan BULUT']
Yayın Yılı: 7 Ekim 2022
Dergi ismi: Gazi Üniversitesi Mühendislik Mimarlık Fakültesi Dergisi
Yayın sayfa url: https://dergipark.org.tr/tr/pub/gazimmfd/issue/72928/951157
Yayın pdf linki: https://dergipark.org.tr/tr/download/article-file/1819274
