Makale Başlığı: Entelektüel Sermaye ile Rekabet Avantajı Arasındaki İlişki: Bir Meta-Analiz Çalışması
Özet: Amaç: Bu çalışmanın amacı, entelektüel sermaye (ES) ile rekabet avantajı (RA) arasındaki ilişkiyi meta-analitik bir yaklaşımla incelemektir.Tasarım/Yöntem: ES ile RA arasındaki ilişkiyi inceleyen çalışmalara, toplam 14 ulusal ve uluslarası online akademik veri tabanı üzerinden tarama yapılarak ulaşılmıştır. ES ile RA arasındaki ilişkiyi inceleyen çalışmalarda, Pearson korelasyon (r) katsayısı ölçüt olarak alınmıştır. Analizler CMA yazılımı aracılığıyla gerçekleştirilmiştir. Meta-analiz sürecine 71 çalışmadan elde edilen toplam 15.625 örneklem sayısı dahil edildi. Bu çalışmada ortalama etki büyüklüğü yorumlanırken rastgele etki modeli kullanılmıştır.Bulgular: Hesaplanan ortalama etki büyüklüğünün 0,490 olduğu ve bu değerin yüksek bir etkiye karşılık geldiği çalışma sonucunda anlaşılmıştur. Bu durum, yüksek bir ES, daha yüksek bir RA ile ilişkili olduğunu göstermektedir. Bu sonuç, literatürdeki yaygın olan hipotezleri ve göze çarpan bulguları desteklemektedir.Sınırlılıklar: Bu çalışmada uygulanan meta-analiz, doğal eksikliklerinden kaynaklanan bazı sınırlamalara sahiptir. Özgünlük/Değer: Kapsamlı bir literatür taraması sonucunda ES ile RA arasındaki ilişkiyi meta-analitik bir yaklaşımla inceleyen çalışmalara rastlanılmamıştır. ES ile RA arasındaki ilişkiyi ilk defa meta-analitik bir yaklaşım ile ele alan bu çalışma, 15.625 gibi yüksek bir örneklem üzerinden söz konusu değişkenler arasındaki ortalama etki değerini hesaplayarak bu alandaki literatüre daha geniş bir açıdan bakmayı sağlayacaktır.
Yazar isimleri: ['Yasin KILIÇLI']
Yayın Yılı: 29 Kasım 2022
Dergi ismi: Akademik Araştırmalar ve Çalışmalar Dergisi (AKAD)
Yayın sayfa url: https://dergipark.org.tr/tr/pub/kilisiibfakademik/issue/73550/1149041
Yayın pdf linki: https://dergipark.org.tr/tr/download/article-file/2558573
