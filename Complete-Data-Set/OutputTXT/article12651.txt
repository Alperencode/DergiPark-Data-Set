Makale Başlığı: Çin Halk Cumhuriyeti’nde Devamlılık Gösteren Bir Unsur Olarak Emek Sömürüsü
Özet: Çalışma, Çin Halk Cumhuriyeti’nde emeğin tarihsel olarak nasıl bir seyir izlediğini ele almaktadır. Bu anlamda 1949’dan başlayarak günümüze değin gelen süreçte Çin Halk Cumhuriyeti’nde emekçi sınıfların yaşadığı sorunların, değişimlerin ele alınması amaçlanmaktadır. Çalışmanın temel argümanı, 1949-1978 dönemleri arasında planlı ekonomi dönemi olarak ifade edilen dönemde ve 1978 sonrası açık ekonomi döneminde de emeğin sömürüye maruz kalma halinin devamlılık gösterdiğidir. Sömürü şekillerinde ve düzeylerinde farklılıklar olduğu kabul edilmekle birlikte, sömürünün devamlılık gösterdiğinin ifade edilmesi hedeflenmektedir. Kendini hala sosyalist bir ülke olarak tanımlayan, işçi sınıfını temsil ettiğini ifade eden Çin’in, pratikte ucuz işgücüne bağlı, emek sömürüsüne dayalı bir sisteme sahip olması, ciddi bir çelişki yaratmaktadır. Çalışmada, temel argümanını desteklemek için danwei adı verilen çalışma birimlerine, demir pirinç kasesi kavramına, ileriye doğru büyük sıçrayış politikasına, hukou sistemine (hanehalkı kayıt sistemi) ve bu hususların işgücüne olan etkisine yer verilecektir. Aynı zamanda Tüm Çin Sendikalar Federasyonu’na (ACFTU) ve işçi eylemlerine değinilecektir.
Yazar isimleri: ['Gülten ÇAKMAK']
Yayın Yılı: 30 Kasım 2022
Dergi ismi: Ordu Üniversitesi Sosyal Bilimler Enstitüsü Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/odusobiad/issue/73138/1088678
Yayın pdf linki: https://dergipark.org.tr/tr/download/article-file/2313208
