Makale Başlığı: KIRKLARELİ GENÇLİK SİNEMASI
Özet: Sinema; 20. yüzyıl itibari ile hayatımıza girmesiyle müzikhol, birahane ve gezici gösterimlerden sonra kalıcı yapılarla kendini tamamlar. Sinema; ilk ortaya çıktığı 19. yüzyılda bilimsel bir eğlence olarak algılanır ancak kısa sürede toplumda ve kent kültürünün bir parçası haline gelir. Çok eski kültürlerden beri var olan tiyatro ve opera gibi sanatsal etkinlikler arasında kendine bir yer edinir. Zamanla içinde bulunduğu tüm toplumlarda kitleleri salonlara çekmeyi bilen sinema sosyal etkinliğinin yanı sıra bir sanat kabul edilir. Günümüzde dijital dünya ve televizyon sayesinde filmleri istenilen her yerde izlemek mümkündür. Ancak kent ve toplum kültürünün bir parçası olan sinemanın icadı ve gelişimine bağlı olarak ortaya çıkan sinema seyir mekânları; kişilerin film öncesinde ve sonrasında birbirleriyle ve ortam ile iletişim/etkileşim kurmalarına olanak sağlamıştır. Dönemsel ihtiyaçlar doğrultusunda gelişen sinema seyir mekânları toplumun nabzını tutarak kişinin sadece kendine özel bir deneyim yaşamasını mümkün kılar. Çalışma alanı olarak seçilen Kırklareli merkez ilçede yer alan Kırklareli Gençlik Sineması’nın (Daim Restoran) incelemesi yapılmadan önce sinema hakkında bilgi verilmiş, tarihçesine; ilk ortaya çıkışından günümüze kadar geçen süre içerisindeki değişim ve gelişimlerine yer verilmiştir. Daha sonra mekânsal olarak sinema salonları ile ilgili teknik konulardan bahsedilerek mimari özellikleri hakkında bilgi verilmiştir. Çalışma konusu olan Kırklareli Gençlik Sineması hakkında literatür araştırması yapılarak rölöve ve restitüsyon çizimleri yapılmış, günümüzde restoran olarak kullanılan yapının tarihi değeri hakkında saptamalar yapılmıştır.
Yazar isimleri: ['Gökben PALA AZSÖZ', 'Timur KAPROL']
Yayın Yılı: 29 Haziran 2022
Dergi ismi: Ejovoc (Electronic Journal of Vocational Colleges)
Yayın sayfa url: https://dergipark.org.tr/tr/pub/ejovoc/issue/70789/1113440
Yayın pdf linki: https://dergipark.org.tr/tr/download/article-file/2414690
