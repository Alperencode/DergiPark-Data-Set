Makale Başlığı: Diyabetik Ayak Ülserlerinde Epidermal Büyüme Faktör Etkinliğinin Gösterilmesi
Özet: Amaç: Diyabet, tüm dünyada 20 yaşın üzerinde 170 milyondan fazla insanı etkilemektedir. Diyabetik ayak ülserleri (DAÜ) diyabetin en yaygın komplikasyonlarından birisidir. Hastaların yaşam kalitesini olumsuz etkilemektedir. DAÜ’lerinin tedavisinde multidisipliner tedavi gerekmektedir. Çalışmamızda diyabetik nöröpatili ayak ülserlerinde intralezyonel epidermal büyüme faktörü (EBF)’nin etkinliğini araştırılması amaçlanmıştır.Materyal ve Metot: Çalışma Ocak 2014-Aralık 2020 tarihleri arasında polikliniğimize diyabetik ayak yarası nedeniyle müracaat eden, yara enfeksiyonu ve osteomyeliti olmayan çalışma kriterlerine uygun EBF uygulanan 29 hasta ile yapıldı. Çalışmamızda tedavide, haftada 3 kez 75µg/gün EBF 4-8 hafta intralezyonel olarak diyabetik ülserlere uygulandı.Bulgular: Toplam 29 hasta çalışmaya alındı. Hastalardan 21 tanesi erkek, 8 tanesi kadındı. Yaş ortalaması 59,82 idi. Bir hastada osteomyelit bulgusu vardı. Çalışmaya dahil edilen hastaların %93,1’nde ek hastalık tespit edildi. Hastaların ülser genişlikleri ortalama 3,44 cm2 olarak bulundu. Sonuç: Çalışmadan üç önemli sonuç elde edilmiştir. Birincisi; epidermal büyüme faktörü, DAÜ olan hastalarda tedavide oldukça etkili olmuştur. İkincisi; hastaların yaşam kalitelerini bozmadan ayakta bulunan ülserlerin güvenli şekilde epitelize olmasını sağlamıştır. Üçüncüsü; yaraların debritman sonrası EBF ile tedavisi oldukça anlamlı bir düzelme sağlamaktadır.
Yazar isimleri: ['Halit BAYKAN', 'Mehmet KARA']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1143566
Yayın pdf linki: https://dergipark.org.tr/tr/download/article-file/2537487
