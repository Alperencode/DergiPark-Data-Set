Makale Başlığı: FEN BİLİMLERİ DERSİNDE ARGÜMANTASYON YÖNTEMİNİN ÖĞRENCİLERİN AKADEMİK BAŞARISI ÜZERİNE ETKİSİNİN BLOOM’UN TAKSONOMİSİNE GÖRE DEĞERLENDİRİLMESİ
Özet: Bu çalışmada, argümantasyon yönteminin fen bilimleri dersinde öğrencilerin akademik başarılarına etkisi incelenmiştir. Çalışmaya dördüncü sınıfa devam 60 öğrenci katılmıştır. Araştırmaya katılacak öğrencilerin belirlenmesinde uygun örneklem yöntemi kullanılmıştır. Araştırma ön test-son test kontrol gruplu yarı deneysel desene göre tasarlanmıştır. Deney ve kontrol grubu kura usulü belirlenmiştir. Deney grubunda argümantasyon modeline göre hazırlanmış eğitim ve öğretim süreci uygulanırken, kontrol grubuna geleneksel öğretim yöntemlerinin yer aldığı bir eğitim ve öğretim süreci uygulanmıştır. Verilerin elde edilmesinde araştırmacılar tarafından geliştirilen fen bilimleri başarı testi kullanılmıştır. Verilerin analizinde gruplar arası bağımsız gruplar t-testi, grup içi ise bağımlı gruplar t-testi kullanılmıştır. Çalışmanın sonucunda argümantasyon yönteminin fen bilimleri dersinde akademik başarıyı artırdığı yönünde bulgular elde edilmiştir. Buna ek olarak deney grubunda yer alan öğrencilerin Bloom taksonomisine göre bilişsel düzeyin kontrol grubuna göre daha üst basamaklarda yer aldığı saptanmıştır.
Yazar isimleri: ['Kenan KURT', 'Zeki APAYDIN', 'Mehmet Ali KANDEMİR']
Yayın Yılı: 30 Haziran 2022
Dergi ismi: Mustafa Kemal Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/mkuefder/issue/70958/1047454
Yayın pdf linki: https://dergipark.org.tr/tr/download/article-file/2157400
