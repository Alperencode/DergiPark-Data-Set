Makale Başlığı: Umut Mekânı  Olarak İnternet: Toplumsal Olaylar ve Hak Arama Bağlamında Z Kuşağı Üzerine Mikro Bir İnceleme
Özet: Kuşak kavramı, yaklaşık olarak aynı yıllarda doğmuş, aynı çağın şartlarını, dolayısıyla birbirine benzer sıkıntıları, kaderleri paylaşmış, benzer ödevlerle yükümlü olmuş kişiler topluluğu anlamına gelmektedir. Her kuşak, içinde yaşadığı toplumsal, ekonomik, siyasi ve teknolojik olaylardan etkilenmektedir. Bu çalışmanın öznesi 2000 ve sonrası doğumlu olan Z kuşağıdır. Z kuşağı, teknolojinin içine doğmuş ve teknolojiyi yoğun şekilde kullanabilen bir kuşaktır. İnternet, Z kuşağı için gündelik yaşamlarının vazgeçilmez bir ögesidir. Z kuşağı interneti sosyalleşme, iletişim, kendini ifade etme gibi eylemler için yoğun şekilde kullanmaktadır. Z kuşağı için internet ve sosyal medya kamusal alan anlamında da önemlidir. Kamusal alan, kamuoyunun oluştuğu, kamu yararı ile ilgili hususların değerlendirildiği ayrıca görüşme, toplanma ve örgütlenme gibi eylemlerin gerçekleştiği alan olarak değerlendirilmektedir. Günümüzde, web 2.0 teknolojileriyle birlikte internet ve sosyal medyanın daha demokratik hale gelmesi ve etkileşimi olanaklı kılması; bu teknolojilerin kamusal alan anlamında değerlendirilmesini sağlamıştır. Bu çalışmada, Z kuşağının toplumsal olaylar ve hak aramada internet ve sosyal medyayı bir umut olarak görüp görmediği değerlendirilmiştir. Görüşme yapılan Z kuşağına mensup katılımcıların düşüncelerine göre; internet ve sosyal medya toplumsal olaylar ve hak aramada önemli bir araç haline gelirken; iktidarları etkileyebilecek düzeyde işlev görmektedir.
Yazar isimleri: ['Ozan YILDIRIM', 'Bahar SÖNMEZ']
Yayın Yılı: 30 Haziran 2022
Dergi ismi: Yeni Medya
Yayın sayfa url: https://dergipark.org.tr/tr/pub/yenimedya/issue/71044/1054786
Yayın pdf linki: https://dergipark.org.tr/tr/download/article-file/2180321
