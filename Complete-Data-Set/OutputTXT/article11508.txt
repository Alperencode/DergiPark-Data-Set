Makale Başlığı: TÜRKİYE’DE BÖLGESEL KALKINMA AJANSLARININ ON YILI: 2010-2019 YILLARINA İLİŞKİN BİR DEĞERLENDİRME
Özet: Kalkınma Ajansları Genel Faaliyet Raporu’na göre, 5449 sayılı Kalkınma Ajanslarının Kuruluşu, Koordinasyonu ve Görevleri Hakkında Kanun 2006 tarihinde kabul edilmiş olmasına rağmen, Bölgesel Kalkınma Ajansları’nın (BKA) etkin olarak faaliyete geçmesi 2010 yılı içerisinde gerçekleşmiştir.  Kronolojik olarak incelendiğinde 2006 yılında iki, 2008 yılında sekiz ve 2009 yılında on altı ajans kurulmuştur. 2010 yılı itibarıyla da tüm ajanslara yönetici ataması tamamlanmıştır.  Bu bağlamda, 2010 yılı sonunda da 26 Kalkınma Ajansının çalışmaları ile ilgili ilk yıllık rapor Kalkınma Bakanlığı tarafından hazırlanmıştır. Bu çalışmada 2010-2019 yılları arasında yayımlanan Kalkınma Ajanslarının faaliyet raporları farklı açılardan incelenmiştir. 10 yıllık dönemde Kalkınma Ajanslarının verimliliği %43, etkinliğinin %76 olduğu, toplam gider gerçekleşme ortalamasının %30, gelir gerçekleşme ortalamasının %76 olduğu görülmüştür.
Yazar isimleri: ['Fatma ÖZMEN']
Yayın Yılı: 24 Kasım 2022
Dergi ismi: Mehmet Akif Ersoy Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/makusobed/issue/73476/1114689
Yayın pdf linki: https://dergipark.org.tr/tr/download/article-file/2419757
