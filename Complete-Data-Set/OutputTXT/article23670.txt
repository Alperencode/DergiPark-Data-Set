Makale Başlığı: Pediatri hemşireliği dersi alan öğrencilerin pediatrik ağrı yönetimi bilgi düzeyleri ile ağrı yönetimi öz yeterlilik düzeyleri arasındaki ilişkinin incelenmesi
Özet: Amaç: Bu çalışmada, pediatri hemşireliği dersi alan öğrencilerin pediatrik ağrı yönetimi bilgi düzeyleri ile ağrı yönetimi öz yeterlilik düzeyleri arasındaki ilişkinin incelenmesi amaçlanmıştır. Gereç ve Yöntem: Tanımlayıcı, kesitsel ve korelasyonel tipte tasarlanan bu araştırmanın örneklemini Çocuk Sağlığı ve Hastalıkları Hemşireliği Dersi alan 123 öğrenci oluşturmuştur. Verilerin toplanmasında Sosyodemografik Bilgi Formu, Hemşirelik Öğrencileri için Pediatrik Ağrı Yönetimi Bilgi Ölçeği ve Ağrı Yönetiminde Öz Yeterlilik Ölçeği kullanılmıştır.Bulgular: Öğrencilerin yaşlarının ortalamasının 21.80 ± 1.44 yıl, %72.4’ünün kadın olduğu belirlenmiştir. Öğrencilerin %63.4’ünün not ortalamalarının 3.01-4.0 arasında yer aldığı, ağrı ile ilgili önceden eğitim almayanların oranı %96.7 ve eğitim alanların %50.0’ı seminere katılmıştır. Öğrencilerin Pediatrik Ağrı Yönetimi Bilgi Ölçeğinden aldığı puan ortalaması 112.73 ± 11.26 ve Ağrı Yönetiminde Öz Yeterlilik Ölçeğinden aldığı puan ortalaması 75.21 ± 10.92 olarak tespit edilmiştir. Pediatrik Ağrı Yönetimi Bilgi Ölçeği ile Ağrı Yönetimi Öz Yeterlilik Ölçeği arasında orta düzeyde pozitif yönde (r=0.319, p<0.01) ve istatistiksel olarak anlamlı bir ilişki olduğu görülmüştür.Sonuç: Çocuklarda ağrı yönetimi, dünyada önemli bir halk sağlığı sorunudur. Bir hemşirenin çocuklarda ağrı yönetimi konusundaki bilgisi öz yeterliliğini etkileyebilir. Mevcut çalışmada çocuklarda ağrı yönetimi konusundaki bilgisi ile öz yeterliliği arasında istatistiksel olarak anlamlı bir ilişki bulunmuştur. Konu ile ilgili farklı örneklemlerle çalışmaların yapılması önerilmektedir.
Yazar isimleri: ['Mustafa BELLİ']
Yayın Yılı: 30 Eylül 2022
Dergi ismi: Sağlık Bilimlerinde Güncel Yaklaşımlar
Yayın sayfa url: https://dergipark.org.tr/tr/pub/cphs/issue/72872/1162638
Yayın pdf linki: https://dergipark.org.tr/tr/download/article-file/2598688
