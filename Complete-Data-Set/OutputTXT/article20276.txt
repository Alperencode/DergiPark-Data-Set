Makale Başlığı: Türkiye’de Asgari Ücret ile Enflasyon, Bölgesel Enflasyon, Açlık ve Yoksulluk Sınırı Arasındaki İlişki ve Bölgesel Asgari Ücret
Özet: Türkiye’de  asgari  ücret  düzeyinin  enflasyon  ile  ilişkisi;  enflasyonun  altında  kalıp  kalmadığı  uzun  yıllardır  tartışma  konusudur.  Asgari  ücret  düzeyinin  bölgesel  olarak  belirlenmesi  konusu  da  aynı  şekilde  gündemde  olmuştur.  Bunun  yanında  asgari  ücret  ile  açlık  ve  yoksulluk  arasında  da  bir  ilişki  olduğu  düşünülmektedir.  Bu  çalışmanın  amacı,  asgari  ücret  ile  enflasyon,  bölgesel   enflasyon,   açlık   ve   yoksulluk   sınırı   arasındaki   ilişkinin   tespit   edilmesidir.  Çalışmada  2005:  S1-2022:  S1  dönemleri  arasında  Türkiye’de  asgari  ücretin  farklı  versiyonları  ile  enflasyon,  açlık  ve  yoksulluk  sınırı  ve  bölgesel enflasyon arasındaki ilişki Bootstrap Toda-Yamamoto Nedensellik Testi ile incelenmiştir. Testin sonuçları, brüt asgari ücret ve işveren maliyeti ile ulusal enflasyon oranları ve açlık ve yoksulluk sınırları arasında çift taraflı nedensellik  ilişkisini  göstermektedir.  Net  asgari  ücret  ile  asgari  ücret  artış  oranı  ise  tüketici  enflasyonunun  nedeni  değil  iken,  diğer  değişkenlerle  karşılıklı  nedensellik  ilişkisi  içindedir.  Bunun  yanında  sonuçlar,  bölgesel  olarak  da  farklılık  göstermektedir.  Bazı  bölgelerde  asgari  ücretin  bölge  enflasyonun   nedeni   olduğu,   diğer   bölgelerde   ise   karşılıklı   nedensellik   ilişkisinin   olduğu   veya   hiç   nedensellik   ilişkisinin   bulunmadığı   tespit   edilmiştir. Ayrıca bölgesel enflasyon oranları arasında zayıf bir yakınsamanın olduğu,  bölgesel  enflasyon  oranlarının  birbirinden  farklı  şekilde  değişim  gösterdiği bulunmuştur. Tüm bunlar neticesinde, açlık ve yoksulluk sınırları gözetilerek,  bölgesel  enflasyonun  ve  diğer  bölgesel  özelliklerin  dikkate  alınarak asgari ücretin bölgesel olarak düzenlenmesi önerilmektedir.
Yazar isimleri: ['Deniz SEVİNÇ']
Yayın Yılı: 22 Kasım 2022
Dergi ismi: Maliye Çalışmaları Dergisi
Yayın sayfa url: https://dergipark.org.tr/tr/pub/jpfs/issue/73500/1164349
Yayın pdf linki: https://dergipark.org.tr/tr/download/article-file/2605550
