Makale Başlığı: ASTIMLI HASTALARDA TEDAVİ UYUMSUZLUĞU SIKLIĞI VE NEDENLERİ
Özet: Amaç: Astım kontrolünün sağlanamamasının  önemli nedenlerinden biri hastaların tedaviye  uyumsuzluğudur. Bu çalışmada astımlı hastalarda  tedavi uyumsuzluğu sıklığı ve nedenlerini araştırmak  amaçlandı.  Yöntem ve Gereç: Çalışmaya en az üç aydır astım  tanısı olan ve düzenli kontrol edici tedavi önerilen  103 astımlı hasta alındı. Hastaların son üç ay  içindeki tedavi uyumu hasta bildirimleri ve eczane  kayıtları kullanılarak değerlendirildi. Hastanın alması  gereken kontrol edici ilacın ≥%80’ini alması  durumu ‘‘tam uyum’’, <%80’ini alması ise ‘‘tedavi  uyumsuzluğu’’ olarak sınıflandı. Tedavi uyumsuzluğu  olması durumunda nedenler sorgulandı.  Bulgular: Hasta bildirimine dayalı tedavi uyumsuzluğu  sıklığı %47.6, eczane kayıtlarına dayalı  tedavi uyumsuzluğu sıklığı %48.5 saptandı. Hasta  bildirimleri ve eczane kayıtları birlikte değerlendirildiğinde  tedavi uyumsuzluğu sıklığı %56.3  bulundu. En sık bildirilen tedavi uyumsuzluğu  nedenleri ‘‘İlacımı almayı unutuyorum’’ (%43.1),  ‘‘İlaç yan etkilerinden korkuyorum’’ (%39.7), ‘‘Dü-  zenli ilaç kullanmam gerektiğini düşünmüyorum’’  (%29.3) idi. Tedavi uyumsuzluğu olan hastaların  %75.9’unda bilinçli uyumsuzluk, %43.1’inde  düzensiz uyumsuzluk, %22.4’ünde istemsiz  uyumsuzluk saptandı. Ek atopik hastalık varlığı ve  GINA kriterlerine göre tam kontrol oranları, tedavi  uyumu iyi olan grupta, tedavi uyumsuzluğu olan  gruba göre daha yüksek bulundu. Sonuç: Astım hastalarının yarısından fazlasında  kontrol edici tedaviye uyumsuzluk mevcuttur.  Tedavi uyumunun, hem hastaya sorularak hem de  eczane kayıtlarının incelenmesi gibi objektif bir  yöntemle değerlendirilmesi, tedavi uyumsuzluğunun  saptanma oranlarını arttırmaktadır.
Yazar isimleri: []
Yayın Yılı: 1 Aralık 2017
Dergi ismi: İzmir Göğüs Hastanesi Dergisi
Yayın sayfa url: https://dergipark.org.tr/tr/pub/ighd/issue/43153/523341
Yayın pdf linki: https://dergipark.org.tr/tr/download/article-file/643209
