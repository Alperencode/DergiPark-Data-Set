Makale Başlığı: Kent Planlarının Uygulama Aracı Olarak Arazi ve Arsa Düzenlemesi
Özet: Kentsel Planlama ile esenlik ve barış içinde bir toplumsal yapı ile sürdürülebilir çevre öngörülmekte ve bunun için de fiziksel çevre yönlendirilmektedir. Kent planlamasının mekâna yansıtılma araçlarının önemlilerinden birisi de uygulama evresindeki başarısını dolaysız olarak etkileyen arazi ve arsa düzenlemesidir. Kamusal kent işgörüleri için kesilen ve düzenleme ortaklık payı olarak belirtilen miktarın, düzenleme dolayısıyla oluşan değer artışı karşılığı olduğu kabul edilmekle birlikte, arazi değerlemesi yapılmadan ve değerlenme oranına bakılmaksızın tüm arazilerden eşit oranda kesilmektedir. Uygulamada yaşanan sorunlar, bütünsel yaklaşım yerine bedelsiz kesinti (düzenleme ortaklık payı-DOP) oranına indirgenmiş, değer esası yerine alan esası uygulandığı için sürekli olarak oranın artırılması yöntemi benimsenmiştir. Sonuçta uygulamada yeterli başarıya ulaşılamadığı gibi kentsel planlama aşamaları arasındaki ilişki de yeterli ölçüde kurulamamıştır.  Bu çalışmada, arazi ve arsa düzenlemesi ile düzenleme ortaklık payındaki değişim süreci incelenmiş ve planlama ile oluşan değer artışının uygulama sürecinde kamuya aktarılması ile bir yandan kamusal kent işgörüleri için yeterli kaynağın yaratılabileceği diğer yandan sosyal adaletin sağlanabileceği değerlendirilerek, değer esasının uygulanması önerisinde bulunulmuştur.
Yazar isimleri: ['Halil AKDENİZ']
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1116956
Yayın pdf linki: https://dergipark.org.tr/tr/download/article-file/2428951
