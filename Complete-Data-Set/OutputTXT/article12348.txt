Makale Başlığı: GEREME’DE BULUNAN ROMA DÖNEMİNE AİT ANADOLU’NUN İLK BİYODİNAMİK TARIM TAKVİMİ
Özet: Kayseri, Roma egemenliğinden önce dört yüz bin nüfusa sahip oldukça büyük ve önemli bir şehirdir. Şehir, M.S. 17 tarihinde Roma’nın bir ili haline gelmiştir ve Roma egemenliği 395 yılına kadar devam etmiştir. Roma’nın doğu ve batı olarak ikiye bölünmesinin ardından Kayseri, Bizans (Doğu Roma) yönetimi altına girmiştir. Kayseri, özellikle Erciyes Dağı’nın varlığı nedeni ile Roma için oldukça önemli ve kutsal bir şehir olmuştur. Erciyes Dağı’nın kuzey eteklerinde Kayseri şehri yer alırken Güney eteklerinde Develi Ovası’nın Erciyes Dağı ile kesişen bölgesinde Gereme olarak adlandırılan bir Roma şehrinin varlığı bugünkü kalıntılardan bilinmektedir. Bu çalışmada Gereme antik yerleşkesi kalıntıları arasında yer alan, farklı büyüklüklerde, kırmızı kök boya işlemeli ve birbirini tamamlayan toplam beş adet kesme taş parçanın görsel olarak analizi yapılmakta ve bu parçaların aslında ay ve yıldızların konumlarına göre tarımsal faaliyet zamanlaması yapılan Roma döneminde kullanılan biyodinamik tarım takvimi olduğuna dair bulgular sunulmaktadır.
Yazar isimleri: ['Bilgin YAZLIK']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/1124434
Yayın pdf linki: https://dergipark.org.tr/tr/download/article-file/2460101
