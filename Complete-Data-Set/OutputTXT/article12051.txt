Makale Başlığı: 1935 Nüfus Sayımı Sonuçlarına Göre Sivas Vilayetinin Nüfusu
Özet: Sivas, Türkiye’nin İç Anadolu Bölgesi’nin doğu kesiminde yer alır. Tarihi süreç boyunca önemli bir yere sahiptir. Sivas kuzey-güney ve doğu-batı yolları için önemli bir kavşak noktası olarak karşımıza çıkmaktadır. Türkiye’nin yüzölçümü bakımından en büyük ikinci ilidir. Cumhuriyet döneminde ilk nüfus sayımı 28 Ekim 1927 tarihinde yapılmıştır. ‘’Umumi Nüfus Tahriri’’ adı altında 63 vilayet, 328 kazâ ve 39.901 köy sayılmıştır. Toplam nüfus 13.648.270 kişi olarak belirlenmiştir. Sivas vilayetinin nüfusu 329.551 kişidir. Türkiye Cumhuriyeti’nin ikinci nüfus sayımı 20 Ekim 1935 tarihinde yapılmıştır. Türkiye’nin toplam nüfusunun 16.158.018 olduğu tespit edilmiştir. Sivas’ın nüfusu ise 432.996 kişidir. Bu çalışmada 20 Ekim 1935 tarihinde yapılan ikinci nüfus sayımı sonuçlarına göre Sivas vilayetinin nüfusu hakkında bazı bilgiler sunulmuştur. Bu kapsamda Sivas ve ilçelerinin genel nüfusu, Sivas şehir merkezi ve Sivas vilayetinin genelinin nüfusu nitelik ve nicelik açısından incelenmiştir. Nüfus yoğunluğu, yaş grupları, sağlık durumları, okuryazarlık, medeni durumları, dini inançları, ana dilleri, meslek grupları başlıkları altında sayı ve duruma ilişkin bilgiler verilmeye çalışılmıştır.
Yazar isimleri: ['Adem KIZKAPAN']
Yayın Yılı: 30 Haziran 2022
Dergi ismi: Munzur Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/tusbd/issue/70736/1092831
Yayın pdf linki: https://dergipark.org.tr/tr/download/article-file/2330367
