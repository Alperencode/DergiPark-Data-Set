Makale Başlığı: Ortaokul Öğrencilerinin Kodlamaya Yönelik Tutumları
Özet: Bu çalışmanın amacı ortaokul öğrencilerinin kodlamaya yönelik tutumlarının incelenmesidir. Araştırmada nicel araştırma yöntemlerinden tarama çalışması kullanılmıştır. Araştırmanın örneklemi kolay ulaşılabilir durum örneklemesi ile seçilen 318 öğrenciden oluşmaktadır. Araştırmanın verileri Akkuş, Özhan ve Kan (2019) tarafından geliştirilen kodlamaya yönelik tutum ölçeği kullanılarak elde edilmiştir. Elde edilen verilerin normal dağılım göstermesi sebebiyle analizde bağımsız örneklem T-testi ve ANOVA testi kullanılmıştır. Araştırmada erkek öğrencilerin kodlamaya yönelik tutumlarının kadın öğrencilere göre daha yüksek olduğu tespit edilmiştir. Ortaokul öğrencilerinin kodlamaya yönelik tutumlarının; sınıf, bilgisayara sahip olma durumu, ev internetine sahip olma durumu, bilgisayar kullanım süresi, günlük ortalama bilgisayar kullanım süresi değişkenlerine göre anlamlı farklılık göstermediği belirlenmiştir. Ortaokulda görev yapan ve kodlama öğretimi yapan bilişim öğretmenlerinin kodlama derslerinde kadın öğrencilerin de ilgisini çekebilecek konuları ele almalıdır. Öğretmen kodlama dersinde seçeceği problemi kadınların ilgisini çekebilecek konulardan seçmelidir. Bu sayede kadın öğrencilerinde kodlamaya yönelik ilgisi artırılabilir.
Yazar isimleri: ['Ahmet UYAR', 'Gökhan ÖZTÜRK', 'Yeşim ÖZTÜRK']
Yayın Yılı: 16 Ekim 2022
Dergi ismi: İnönü Üniversitesi Eğitim Bilimleri Enstitüsü Dergisi
Yayın sayfa url: https://dergipark.org.tr/tr/pub/inujgse/issue/73007/1166046
Yayın pdf linki: https://dergipark.org.tr/tr/download/article-file/2612350
