Makale Başlığı: Karpal tünel sendromunda yorgunluk, nöropatik ağrı ve nörofizyolojik özellikler arasındaki ilişki
Özet: Giriş: Karpal tünel sendromu (KTS) en sık görülen tuzak mononöropatidir ve hastaların günlük yaşam aktivitelerini etkileyebilir. Bu çalışmada KTS'de yorgunluk, nöropatik ağrı ve nörofizyolojik özellikler arasında bir ilişki olup olmadığının ortaya çıkarılması amaçlanmıştır.Gereç ve Yöntem: Bu retrospektif çalışmaya klinik özellikleri KTS ile uyumlu olan hastalar dahil edildi. Hastaların median sinir bileşik kas aksiyon potansiyeli (BKAP) ve bileşik sinir aksiyon potansiyeli (BSAP) analiz edildi. Tüm hastalara Yorgunluk Şiddet Ölçeği'nin (YŞÖ) Türkçe versiyonu uygulandı. Ortalama YŞÖ skoru ≥4 olan hastalar yorgunluk olarak kabul edildi. Ayrıca bazı hastalara Leeds Nöropatik Semptom ve Belirti Değerlendirmesi (LANSS) uygulandı. LANSS skoru 12 ve üzeri ise bu hastalarda nöropatik ağrı olduğu kabul edildi.Bulgular: Çalışmaya 32 kadın ve sekiz erkek KTS hastası dahil edildi. Otuz iki hastada klinik olarak bilateral KTS ve sekiz hastada sağ taraflı KTS vardı. Sırasıyla 40 ve 18 hastaya YŞÖ ve LANSS uygulandı. YŞÖ skoru ≥ 4 olan 29 KTS hastası (%72.5) vardı. Yorgunluğu olan hastaların BSAP/BKAP amplitüdleri ve duyu/motor sinir iletim hızları, olmayanlara göre daha düşüktü (p<0.05). Nöropatik ağrı, yorgunluk olan ve olmayan sırasıyla 9 (%100) ve 4 (%44) hastada mevcuttu (p=0.029).Sonuç: Bu çalışma, KTS'de yorgunluk, nöropatik ağrı ve sinir iletim çalışması bulguları arasında bir ilişki olabileceğini göstermiştir.
Yazar isimleri: ['Şencan BUTURAK', 'Halit FİDANCI', 'Ahmet Candan KÖYLÜOĞLU', 'Mehmet YILDIZ', 'Zülfikar ARLIER']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1166959
Yayın pdf linki: https://dergipark.org.tr/tr/download/article-file/2615848
