Makale Başlığı: Spor Yapma Durumlarına Göre Üniversite Öğrencilerinin Problem Çözme Becerilerinin Karşılaştırılması (Kütahya Dumlupınar Üniversitesi Örneği)
Özet: Amaç; Yapılan çalışmanın amacı Kütahya Dumlupınar Üniversitesi’nin farklı bölümlerinde eğitimlerine devam eden spor yapan ve yapmayan bireylerin problem çözme becerilerini incelemektir.Gereç ve Yöntem; Çalışmanın evrenini Kütahya Dumlupınar Üniversitesi bünyesinde bulunan öğrenciler oluşturmaktadır. Örneklem grubunu ise Kütahya Dumlupınar Üniversitesi’nin Merkez ve Germiyan Yerleşkesinde bulunan eğitim kurumlarının farklı bölümlerinde eğitimlerine devam eden öğrenciler oluşturmaktadır. Örnekleme grupları randomize olarak belirlenmiştir. Çalışmaya 251 kadın, 199 erkek olmak üzere toplam 450 kişi katılmıştır. Ölçüm aracı olarak Heppner & Peterson (1982) tarafından geliştirilen, Şahin, vd., (1993) tarafından Türkçe ’ye uyarlanan Problem Çözme Envanteri kullanılmıştır. Elde edilen verilere Shapiro-Wilk normallik testi uygulanmış olup elde edilen çarpıklık ve basıklık değerleri nedeniyle parametrik testlerden Independent Sample T-Testi ve Korelasyon testi uygulanmıştır.Bulgular; Elde edilen verilerin sonuçlarına göre cinsiyet değişkenine bağlı olarak toplam puanlar ve alt boyutlar arasında anlamlı bir farklılık söz konusu değildir. Yine spor yapma değişkenine bağlı olarak toplam puanlar ve alt boyutlar arasında anlamlı bir farklılığa rastlanamazken, Kaçıngan Yaklaşım alt boyutunda anlamlı bir farklılık söz konusudur. Ayrıca Toplam Puan ile Problem Çözme Becerisi ve Yaklaşma, Kaçınma alt boyutları arasında yüksek düzeyde ilişki olduğu saptanırken, diğer alt boyutlar arasında ise düşük ya da orta düzeyde ilişki olduğu tespit edilmiştir.Sonuç; Öğrencilerin spor yapma ve yapmama durumlarına bağlı olarak  spor yapmanın problem çözme noktasında etkili bir faktör olmadığı saptanmıştır. Ama spor yapanların problem çözme becerilerinin kısmen de olsa spor yapmayanlara oranla daha yüksek olduğu söylenebilir.
Yazar isimleri: ['Sinan AKIN', 'Piyami ÇAKTO']
Yayın Yılı: 31 Aralık 2021
Dergi ismi: Uluslararası Spor Bilimleri Öğrenci Çalışmaları
Yayın sayfa url: https://dergipark.org.tr/tr/pub/i4s/issue/67772/1039689
Yayın pdf linki: https://dergipark.org.tr/tr/download/article-file/2144671
