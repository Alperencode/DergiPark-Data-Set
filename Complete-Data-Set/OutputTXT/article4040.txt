Makale Başlığı: Antimikrobiyel Direnç: Küresel Bir Sorun
Özet: Dünya’da her yıl 700.000 kişinin kaybına neden olan bu sorun devam ederse 2050’den itibaren her yıl 10 milyon kişinin hayatını kaybedeceği, 2030 yıllarında küresel gelirlerde %2-3 oranında azalacağı ve 100-600 trilyon dolarlık bir küresel ekonomik kayba yol açacağı tahmin edilmektedir. OECD ülkeleri arasında en fazla Türkiye’de antibiyotik direnci geliştiği ve antibiyotiklerin %35’ine direnç geliştiği bildirilmiştir.  Oysa bu oran bazı Avrupa ülkelerinde %5’e kadar düşürülmüştür. G20 zirvelerini ve Dünya Sağlık Örgütünü sürekli meşgul eden bu konu hakkında farkındalığı artırmak, kullanımı sınırlamak ve yeni tedavi ve koruma şekilleri bulmak şeklinde küresel politikalar geliştirilmektedir. Hem tıp ve hem de Veteriner Hekimliği alanında uygulanan Reçete Bilgi Sistemi (RBS) etkili bir uygulamadır. Dünya Antibiyotik Farkındalık Haftası (13-19 Kasım)’nda tüm dünyada ülkelerinin acil durum eylemleri anlatılmaktadır. Türkiye, kişi başı en fazla antibiyotik tüketen ülkedir. Direnç sorununun kaynağında bitki ve hayvan sağlığını koruyucu ve/veya verim artırıcı olarak kullanılan antimikrobiyel maddeler yer almaktadır. Tarım ve hayvancılıkta antimikrobiyel kullanımı mutlaka denetim altına alınması gerekir. Tarımda periyodik koruyucu ilaçlama ve hayvancılıkta ilaçlı yem veya içme suyu ilaçlı koruma yapılmamalıdır. İlaçlı yem ticareti yasaklanmalıdır. Reçetesiz tarım ve veteriner ilacı kullanımı engellenmelidir. Gıdalar dahi ilaç kalıntısı ve direnç genleri bakımından denetlenmelidir. Tedavi amaçlı antibiyotik kullanımında doz ve kullanım süresi takibi yapılmalıdır.
Yazar isimleri: ['Murat GÜLMEZ']
Yayın Yılı: 30 Haziran 2022
Dergi ismi: Dicle Üniversitesi Veteriner Fakültesi Dergisi
Yayın sayfa url: https://dergipark.org.tr/tr/pub/duvetfd/issue/70834/1059497
Yayın pdf linki: https://dergipark.org.tr/tr/download/article-file/2198773
