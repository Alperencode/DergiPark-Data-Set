Makale Başlığı: Geronteknolojiyi Planlamada Yeni Bir Paradigma: Sensörosoft Tepki Entegrasyon Sistemi
Özet: Teknolojinin ilerlemesi Endüstri 4.0’dan Endüstri 5.0’a geçiş sürecinde çağ döngüsü içerisindedir. Teknolojinin ilerlemesine uyum sağlamakta zorlanan gruplar, hızla yaşlanmakta olan genel dünya nüfusudur. Yaşlıların teknolojiyi kabulünde yaşanan zorluklar teknolojinin hızlı ilerlemesi kadar kolay çözülememiştir. Çağsal sürece ayak uydurmakta zorlanan yaşlılar, geronteknoloji ve tele-tıp ile desteklenmeye çalışılmaktadır. Literatürde yaşlılar için geliştirilen teknolojilerde yaşlının teknoloji kabulüne yeterince odaklanılmamıştır. Bir diğer gözden kaçan konuysa yaşanabilecek etik ilke ihlalleridir. Etik ihlaller, Endüstri 5.0’a geçiş tamamlandığında yaşlılar için hayati riskler doğurabileceği düşünülmektedir. Bu çalışma teknolojinin üretim aşamasından, son kullanıcıya kadar olan döngüyü genel bir bakış açısıyla sunmayı amaçlamıştır. Bu bakış açısı, geronteknolojik ürünlerin kullanımında etik ihlal oluşturmadan ve teknoloji kabulünü kolaylaştıracak yeni bir sınıflandırma oluşturacaktır. Geronteknolojik ürünlerin çalışma mekanizması, insan merkezi sinir siteminin duyu-motor entegrasyon sistemine benzetilmiştir. Duyu-motor entegrasyon sisteminde çevreden gelen uyarıları algılamamızı reseptörler; Reseptörler ile merkezi sinir sistemi arası bağlantı inen-çıkan sinir yolları veya hormonlar tarafından sağlanır. Motor göreviyse organlar ve kas sistemi sağlar. Geronteknolojik ürünlerin çevre ile iletişim kurması sensör teknolojisiyle; karar verme veya bulut sistemlerle bağlantısı kablolu-kablosuz bağlantılarla; karar vermesiyse yazılım teknolojisiyle sağlanır. Bu geronteknolojik sisteme sensörosoft tepki entegrasyon sistemi diyebiliriz. Sonuç olarak bakış açısındaki yenilik gerontoteknolojinin her aşamasına hâkim olacaktır. Endüstri 4.0 ve 5.0’da yaşlıya en uygun teknolojik sistemi belirlemeyi sağlayacaktır. Yeni geronteknolojk cihaz tasarım ve üretim sürecinde yaşlının ihtiyacına en uygun sensör, iletim sistemi ve işleyici teknolojik materyal seçilebilecektir.
Yazar isimleri: ['Ziya YILDIZ', 'Ferdi BAŞKURT']
Yayın Yılı: 29 Haziran 2022
Dergi ismi: Yaşlı Sorunları Araştırma Dergisi
Yayın sayfa url: https://dergipark.org.tr/tr/pub/yasad/issue/70700/1072259
Yayın pdf linki: https://dergipark.org.tr/tr/download/article-file/2248637
