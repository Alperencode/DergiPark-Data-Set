Makale Başlığı: İş Çevrimleri İle İlgili Araştırmaların Bibliyometrik Analizi
Özet: Bu çalışmanın amacı, uluslararası yazında Web of science veri tabanında iş çevrimleri konusunu ele alan araştırmaları, bibliyometrik özellikleri açısından değerlendirmektir. 1 Mart 2021 tarihinde Web of science veritabanı üzerinde yapılan arama, “başlık” dikkate alınarak 4650 akademik yayından, açık erişimde olan 601 yayın incelenmiştir. Bibliyometrik analizi için “VOSviewer” yazılımından yararlanılmıştır. Çalışma sonucunda iş çevrimleri kavramı üzerine en çok yayın yapan ülkenin Amerika Birleşik Devletleri olduğu saptanmıştır. Araştırmaların büyük çoğunluğunun ingilizce dilinde yazıldığı saptanmıştır. En çok yayın yapan kurumlar “Federal Reserve System” ve “National Bureau of Economic Research”dır. En çok yayın yapan yazarlar “Plosser, C.I” ve “Osborn, D.R”dir. Alanda en fazla yayının “Journal of Monetary Economics”dergisi olduğu tespit edilmiştir. Çalışmaların anahtar kelimelerinin toplamı 999 terimden oluşmaktadır. Anahtar kelimeler içinde de ise en fazla “Businees Cycle” kelimesi yer almıştır. İş çevrimlerinin ekonomilerde dalgalanmalara sebep olan öncü göstergelerinin belirlenmesiyle ekonomiye gerekli müdahalenin yapılması, iş döngüsüne bağlı küreselleşmenin var olması ve yüksek oranda ticaretin eşzamanlı gerçekleşmesi senkronizasyonun varlığına bağlıdır. Senkronize olan ekonomiler iş çevrimlerine sahiplerse, makro ekonominin her alanında optimal karalar alabileceklerdir. Aksi durumda iç talepte istikrarsızlık yaratarak şoklara neden olacaktır.
Yazar isimleri: ['Melahat BATU AĞIRKAYA']
Yayın Yılı: 15 Ekim 2022
Dergi ismi: BİLTÜRK Ekonomi ve İlişkili Çalışmalar Dergisi
Yayın sayfa url: https://dergipark.org.tr/tr/pub/bilturk/issue/73023/1180840
Yayın pdf linki: https://dergipark.org.tr/tr/download/article-file/2674062
