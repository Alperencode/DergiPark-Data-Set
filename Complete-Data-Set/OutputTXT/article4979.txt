Makale Başlığı: ÜNİVERSİTE ÖĞRENCİLERİNDE PSİKOLOJİK İYİ OLUŞ: ANA BABAYA BAĞLANMA VE DUYARLI SEVGİ DEĞİŞKENLERİNE GÖRE BİR İNCELEME
Özet: Bu araştırmanın amacı üniversite öğrencilerinin psikolojik iyi oluşları ile ana babaya bağlanma ve duyarlı sevgi değişkenleri arasındaki ilişkileri incelemektir. Çalışmanın örneklemini İstanbul’da öğrenim gören toplam 324 üniversite öğrencisi (79’u erkek ve 245’i kadın) oluşturmaktadır. Verilerin analizinde Pearson Korelasyon Tekniği ve Hiyerarşik Regresyon Analizi teknikleri kullanılmıştır. Araştırmanın bulguları incelendiğinde üniversite öğrencilerinin psikolojik iyi oluşları ile anne babaya bağlanma ilgi-kontrol ve aşırı koruma puanları ve duyarlı sevgi değişken puanları arasında pozitif yönde anlamlı ilişkiler olduğu görülmüştür. Regresyon analizi bulgularına göre, öğrencilerin duyarlı sevgi ve ebeveyn ilgi-kontrol puanları psikolojik iyi oluşu yordarken ebeveyn aşırı koruma puanları anlamlı bir etkiye sahip değildir. Elde edilen bulgular mevcut araştırma sonuçlarına göre tartışılmış ve bazı öneriler getirilmiştir.
Yazar isimleri: ['Yusuf KARAKAYA', 'Durmuş ÜMMET']
Yayın Yılı: 8 Ekim 2022
Dergi ismi: Elektronik Sosyal Bilimler Dergisi
Yayın sayfa url: https://dergipark.org.tr/tr/pub/esosder/issue/70796/1086941
Yayın pdf linki: https://dergipark.org.tr/tr/download/article-file/2306118
