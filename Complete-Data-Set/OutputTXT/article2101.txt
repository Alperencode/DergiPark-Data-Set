Makale Başlığı: Koroner Anjiyografi Planlanan Hastalara Yönelik Hemşirelik Bakım Girişimlerinin Değerlendirilmesi
Özet: AmaçÇalışmanın amacı koroner anjiyografi planlanan hastalara yönelik hemşirelik bakım girişimlerinin değerlendirilmesidir.YöntemÇalışma, Türkiye'de Kasım-Aralık 2020 tarihleri arasında 78 hemşire ile tanımlayıcı ve metodolojik olarak gerçekleştirilmiştir. Veriler, sosyo-demografik özelliklere ilişkin bilgi formu ve koroner anjiyografi planlanan hastalara yönelik kanıta dayalı hemşirelik bakım girişimlerinin sorgulandığı sınıflama tipinde 43 sorudan oluşan ölçüm aracı ile toplanmıştır. Çalışma için Girişimsel Olmayan Klinik Araştırmalar Etik Kurul Başkanlığından izin alınmış ve katılımcıların gönüllü onamları alınmıştır.BulgularÇalışmaya katılan hemşirelerin, %46,2’si 20-30 yaş grubunda, %51,3’ü kardiyak kateterizasyon işlemi uygulanan hasta bakımı konusunda hizmet içi eğitim almıştır. Hemşireler koroner anjiyografi işlemi öncesi hemşirelik girişimlerinden 15,33±0,29 puan, koroner anjiyografi sırasında bakıma yönelik girişimlerden 5,61±0,10 puan,  sheat katater çekimi sırasında bakıma yönelik eylemlerinden 5,34±0,08 puan,  koroner anjiyografi sonrasında bakıma yönelik eylemlerinden 11,83±0,24 puan almıştır. Genel anlamda hemşireler kanıta dayalı hemşirelik girişimlerini ortalamanın üzerinde bir düzeyde standartlara uygun olarak gerçekleştirmiştir.SonuçKoroner anjiyografi planlanan hastaların bakımına ilişkin kanıta dayalı hemşirelik girişimlerinin ne kadarının hangi oranda uygulandığına yönelik veriler sınırlı sayıdadır. Çalışma bulgularımız, 4 temel bakım yaklaşımı (Koroner Anjiyografi İşlemi Öncesi Hemşirelik Girişimleri, Koroner Anjiyografi Sırasında Bakıma Yönelik Girişimler, Sheat Katater Çekimi Sırasında Bakım, Koroner Anjiyografi Sonrasında Bakım) için hemşirelerin ortalamanın üzerinde bir düzeyde bakım uygulamalarını standartlara uygun olarak gerçekleştirdiği yönündedir.
Yazar isimleri: ['Sevil PAMUK CEBECİ']
Yayın Yılı: 5 Eylül 2022
Dergi ismi: Avrasya Sağlık Bilimleri Dergisi
Yayın sayfa url: https://dergipark.org.tr/tr/pub/avrasyasbd/issue/72228/1077505
Yayın pdf linki: https://dergipark.org.tr/tr/download/article-file/2269122
