Makale Başlığı: Türk Popülasyonunda 18 Yaş Eşiğinin Belirlenmesi için Londra Atlas Tekniği ve Cameriere’nin 3. Molar Olgunluk İndeksi’nin (I3M) Uygulanabilirliğinin Karşılaştırılması
Özet: ÖzAmaç: Bu çalışmanın amacı; Londra Atlas tekniğinin ve Cameriere’nin 3. molar olgunluk indeksinin (I3M) Türk popülasyonunda 18 yaş yasal sınırının belirlenmesinde radyolojik diş yaşının doğruluğunu, özgüllüğünü ve duyarlılığını değerlendirmektir. Gereç ve Yöntemler: Çalışma kesitsel gözlemsel olarak tasarlanmıştır. Çalışmaya 14 - 21 yaş aralığında toplamda 804 (470 kadın, 334 erkek) birey dahil edilmiştir. 18 yaş yasal sınırının belirlenmesinde Londra Atlas ve I3M yöntemleri kullanılarak farklı iki araştırmacı tarafından radyolojik diş yaşının doğruluğu, özgüllüğü ve duyarlılığı değerlendirilmiştir. Bulgular: 18 yaş eşiğini belirlemede, Londra Atlas tekniği % 88.74 duyarlılık, % 87.37 özgüllük ve % 88.1 doğruluk gösterirken, I3M tekniği % 95.54 duyarlılık, % 75.50 özgüllük ve % 85.5 doğruluk göstermiştir. İki teknik arasındaki uyumluluk düzeyine bakıldığında ise (κ = 0.813) elde edilen uyumluluğun iyi düzeyde olduğu bulunmuştur.Sonuç: I3M ve Londra Atlas teknikleri Türk toplumunda 18 yaş eşiğini belirlemede benzer performanslar göstermiştir. Yaş tahminini güçlendirmek için Londra Atlas ve I3M tekniklerinin kombine kullanımı sonuçları değiştirmemiştir. Londra Atlas tekniğinin Türk toplumuna uyumunu görebilmek için daha çok çalışmaya ihtiyaç vardır.Anahtar kelimeler: adli tıp, panoramik radyografi, pedodonti, yaş tayini
Yazar isimleri: ['Hacer Nida UĞUZ', 'Selin ÇELİK ÖGE']
Yayın Yılı: 24 Ağustos 2022
Dergi ismi: Selcuk Dental Journal
Yayın sayfa url: https://dergipark.org.tr/tr/pub/selcukdentj/issue/72290/1060239
Yayın pdf linki: https://dergipark.org.tr/tr/download/article-file/2201638
