Makale Başlığı: ÇALIŞANLARIN ALGILARINA GÖRE ÖRGÜT KÜLTÜRÜ VE KURUMSALLAŞMA İLİŞKİSİ ÜZERİNE BİR ARAŞTIRMA
Özet: Bu araştırmada gelişmekte olan bir üniversitenin çalışanlarının algılarına göre yaş, cinsiyet, kadro, eğitim durumu ve kurumda çalışma süresi açısından var olan kültür değişkenleri incelenmiştir. Araştırmada üniversitede çalışan akademik ve idari personelin var olan kültüre yönelik algılarını ölçmek, örgüt kültürü ile kurumsallaşma ilişkisini tespit etmek ve farklılıklarını ortaya koymak amacıyla anket tekniği kullanılmıştır. Araştırmanın temel amacı, bir üniversite çalışanlarının algılarına göre örgüt kültürü konusunu çeşitli yönleri ve özellikleri ile ele almanın yanı sıra kurumsallaşma olgusunun örgüt kültürünün oluşmasıyla ilişkisini tespit etmektir. Alan araştırması kapsamında, akademik ve idari personele uygulanan anketlerle 202 kişiden veri toplanmıştır. Elde edilen verilerin çözümlenmesi ve değerlendirilmesinde SPSS 23 paket programından yararlanılmıştır. Ölçeklerin geçerlilik ve güvenilirlik analizleri yapılmış, ölçeklerden alınan puanlara ait frekans, aritmetik ortalama ve yüzde dağılımları ortaya konmuştur. Veri seti; faktör analizi, korelasyon analizi, t-testi ve içerik analizi ile değerlendirilmiştir. Bu noktadan yola çıkarak çalışanların algıladıkları göre mevcut örgüt kültürü durumu tespiti yapılıp, kurumsallaşmaya yönelik öneriler geliştirilmiştir. Başlıca bulgular şunlardır: Örgüt kültürü ile güç mesafesi, belirsizlikten kaçınma, bireycilik/ toplumculuk, kısa dönem/uzun döneme odaklanma arasında doğrusal ilişki vardır. Yine, algılanan kurumsallaşma düzeyi açısından üniversite mensupları arasında ortalamalar açısından anlamlı bir farklılık yoktur.
Yazar isimleri: ['Filiz MERT', 'Kurtuluş Yılmaz GENÇ']
Yayın Yılı: 30 Haziran 2022
Dergi ismi: Giresun Üniversitesi İktisadi ve İdari Bilimler Dergisi
Yayın sayfa url: https://dergipark.org.tr/tr/pub/guiibd/issue/70507/1121042
Yayın pdf linki: https://dergipark.org.tr/tr/download/article-file/2446146
