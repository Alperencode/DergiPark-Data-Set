Makale Başlığı: Hemşirelik ve Ebelik 1. Sınıf Öğrencilerinin Öğrenme Stillerinin Akran Desteği ile İlişkisi
Özet: Amaç: Bu çalışma hemşirelik ve ebelik öğrencilerinin öğrenme stillerinin akran desteği açısından incelenmesi amacıyla tanımlayıcı niteliktedir. Gereç ve Yöntem: 2017 yılı bahar eğitim-öğretim döneminde bir devlet üniversitesinin hemşirelik ebelik bölümü 1. sınıfında öğrenim gören 180 öğrenci ile gerçekleştirildi. İlgili kurumlardan ve öğrencilerden izinler alındıktan sonra gerçekleştirilen çalışmada “Öğrenci Tanıtım Formu” ve “Felder ve Soloman Öğrenme Stilleri Envanteri (FSÖSİ) ” ve “Akran Desteği Ölçeği” ile veriler toplandı. Araştırmanın istatistiği SPSS.21 programı ile yapılmıştır. Bulgular: Çalışmaya katılan öğrencilerin yaş ortalaması 19,08±1,627, %66,7’si hemşirelik, %65,6’sı Anadolu lisesi ve %79,4’si ailesinden ayrı yurt yada apartta kaldığını belirtti. Öğrencilerin %74,4’sı mesleği isteyerek seçtiği ve seçme nedeni olarak %46,1’sının “İnsanlara yardım etmek” olarak belirttiği saptandı. Öğrencilerin % 74.4’ ünün hissederek öğrenme stiline, % 25.6’ sının sezgisel öğrenme stiline, % 81.1’inin görsel öğrenme stiline, % 18.6’sının işitsel öğrenme stiline,  % 61.1’inin yaparak öğrenme stiline, % 38.9’unun düşünerek öğrenme stiline, % 68.9’unun sıralı öğrenme stiline, % 31.1’inin bütünsel öğrenme stiline sahip olduğu belirlendi. Akran desteği genel puan ortalaması 47.41±11.02 ve öğrenme stillerinden yaparak düşünerek alt boyutu ile akademik destek ölçeği toplam puanı ve duygusal yardım alt boyutu arasında pozitif yönde istatistiksel olarak anlamlı derecede bir ilişki saptandı (p< 0.05). Sonuç: Öğrencilerin öğrenme stillerine göre eğitim içeriklerinin ve öğrenme ortamlarının farklı öğrenme stillerine göre zenginleştirilmesi önemlidir. Sağlık uygulamalarında sıklıkla kullanılan akran desteği uygulamasının etkisi düşünüldüğünde geliştirilerek sürdürülmesi önerilebilir.
Yazar isimleri: ['Özlem DOĞU']
Yayın Yılı: 31 Aralık 2020
Dergi ismi: Journal of Human Rhythm
Yayın sayfa url: https://dergipark.org.tr/tr/pub/johr/issue/59272/791869
Yayın pdf linki: https://dergipark.org.tr/tr/download/article-file/1279173
