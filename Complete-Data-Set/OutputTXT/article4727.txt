Makale Başlığı: Bazı Apiaceae uçucu yağlarının Meloidogyne incognita (Kofoid & White, 1919) Chitwood, 1949 (Nematoda: Meloidogynidae)'ya karşı nematoksik etkisi
Özet: Amaç: Çalışmada Apiaceae familyasına ait kültürü yapılan ve doğal florada yayılış gösteren bazı türlerin meyve uçucu yağlarının in vitro ve in vivo koşullarda Meloidogyne incognita’ya karşı nematoksik etkilerinin belirlenmesi amaçlanmıştır.Materyal ve Yöntem: in vitro çalışmalarda 125, 250, 500 ve 1000 ppm uçucu yağ konsantrasyonlarının ikinci dönem larva (L2) üzerine etkisi araştırılmıştır. In vivo çalışmalar bitki büyütme kabinlerinde domates bitkisinde uçucu yağların 1000 ppm konsantrasyonları ile yürütülmüştür. Çalışma 9 hafta sonra sonlandırılmış ve köklerde gal ve yumurta paketi sayısı belirlenmiştir. Araştırma Bulguları: En yüksek nematoksik etki in vitro koşullarda % 83.3 ölüm oranı ile Ferulago paucuiradiata uçucu yağının 1000 ppm dozunda belirlenmiştir. Ferulago pauciradiata ve Foeniculum vulgare uçucu yağı uygulanan bitkilerin köklerinde gal ve yumurta paketi sayısı daha düşük olmuştur. Sonuç: Meloidogyne incognita’ya karşı in vitro ve in vivo koşullarda F. pauciradiata ve F. vulgare uçucu yağlarının yüksek nematoksik etki gösterdiği saptanmıştır.
Yazar isimleri: ['Fatma Gül GÖZE ÖZDEMİR', 'Bekir TOSUN', 'Arif ŞANLI', 'Tahsin KARADOĞAN']
Yayın Yılı: 30 Eylül 2022
Dergi ismi: Ege Üniversitesi Ziraat Fakültesi Dergisi
Yayın sayfa url: https://dergipark.org.tr/tr/pub/zfdergi/issue/72734/1092623
Yayın pdf linki: https://dergipark.org.tr/tr/download/article-file/2329568
