Makale Başlığı: Kitle fonlaması ile ilgili yayınlanmış makalelerin bibliyometrik analizi
Özet: Son yıllarda, fikirlerini gerçekleştirmekte zorlanan girişimciler, web siteleri (örneğin kickstarter.com, indiegogo.com, crowdfun.com) aracılığıyla fon talep edebilmektedir ve bu süreç kitle fonlaması olarak adlandırılmaktadır. Kitle fonlaması uygulamaları çok daha eskilere dayansa da kavram olarak 2006 yılından beri kullanılmaktadır. Çalışmanın amacı, kitle fonlamasıyla ilgili yayınlanmış makalelerin bibliyometrik analizinin yapılmasıdır. Bu amaçla, SCOPUS veri tabanında yayınlanmış yayınlar incelenmiştir. İncelenen veri tabanında yer alan ilk yayın 2010 yılına aittir. Çalışmada, yayın süreci tamamlanmış makaleler analize dahil edilmiştir. Makaleler analiz edildiğinde, kitle fonlamasıyla ilgili en fazla yayının 2019 ve 2020 yıllarında yapıldığı tespit edilmiştir. Amerika Birleşik Devletleri en fazla yayın yapan ülke konumundayken, Türkiye’den 20 yazar kitle fonlaması literatürüne katkıda bulunmuştur. Ayrıca Türkiye 20 yazarla ilgili literatüre katkı anlamında 81 ülke arasında 33. ülke durumundadır. Tek yazarlı makale sayısı 321’dir. En sık kullanılan anahtar kelime crowdfunding’dir. En fazla yayın yapan dergi Sustainability dergisiyken Türkiye’den hiçbir dergiden yayın yapılmamıştır.
Yazar isimleri: ['Cem GÜRLER']
Yayın Yılı: 8 Aralık 2022
Dergi ismi: Ardahan Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/aruiibfdergisi/issue/73708/1184596
Yayın pdf linki: https://dergipark.org.tr/tr/download/article-file/2689877
