Makale Başlığı: İŞ KARAKTERİSTİKLERİNİN İŞLE BÜTÜNLEŞME ÜZERİNDEKİ ETKİSİNDE KARANLIK ÜÇLÜNÜN ARACI ROLÜ
Özet: İşle bütünleşme literatürde ayrıntılı tartışılsa da çalışanların iş karakteristikleri ile karanlık üçlü arasındaki etkileşim, özellikle işle bütünleşme davranışları ışığında çok az araştırılmıştır. Bu çalışmada iş karakteristikleri profilinin işle bütünleşme davranışları üzerindeki etkileri ve karanlık üçlü profilinin söz konusu etkilerde olası aracılık rolü araştırılmıştır. Belirtilen hedefe ulaşmak için geliştirilen araştırma modeli ve modeli oluşturan yapılar arasındaki hipotetik ilişkiler incelenmiştir. Araştırma evreni İstanbul’da faaliyet gösteren sağlık işletmeleri olup, izin verilen işletmeler üzerinden örneklem oluşturuldu. Anket formu, kamu kurumlarından tesadüfi olarak seçilen 465 sağlık çalışanı üzerinde uygulandı. Toplanan veriler, IBM SPSS AMOS Sürüm 24 ve Yapısal Eşitlik Modeli (YEM) kullanılarak test edildi. Yol analizi ile aynı anda hipotezlerin tamamının değerlendirmesi yapıldı ve YEM için varsayımlar karşılanarak maksimum olabilirlik tahmini uygulandı. Araştırma sonucunda, katılımcıların %57’si erkek, %29’u bekâr, yaş ortalamasının 36,27 0,37 olduğu, %22,5 ön lisans, %55,3 lisans, %10,3’ü lisansüstü eğitim aldığı, %6,4’ünün üst düzey yönetici, %17,3’ünün orta düzey yönetici, %8,5’inin takım yöneticisi ve %67,8’inin takım üyesi olarak çalıştıkları belirlendi. İş karakteristiklerinin karanlık üçlü ve işle bütünleşme üzerinde pozitif ve anlamlı bir etkiye sahip olduğu, modelde iş karakteristikleri ile işle bütünleşme arasına aracı değişken olarak dahil edilen karanlık üçlünün işle bütünleşme üzerindeki etkisinin istatistiksel olarak anlamlı ve aracılık rolünün olduğu belirlendi.
Yazar isimleri: ['Kezban TALAK']
Yayın Yılı: 30 Temmuz 2022
Dergi ismi: Doğuş Üniversitesi Dergisi
Yayın sayfa url: https://dergipark.org.tr/tr/pub/doujournal/issue/71547/1097549
Yayın pdf linki: https://dergipark.org.tr/tr/download/article-file/2349104
