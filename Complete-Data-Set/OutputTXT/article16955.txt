Makale Başlığı: COVID-19 SALGINI SIRASINDA HASTANELERIN FINANSAL PERFORMANSI
Özet: Covid-19 salgını, İkinci Dünya Savaşı'ndan bu yana dünyanın karşılaştığı en zorlu sosyal ve ekonomik krizi beraberinde getirmiştir. Bu krizlerden en fazla etkilenen sektörlerden biriside sağlık sektörü olmuştur. Bu çalışmanın amacı Covid-19’un iki farklı özel hastanenin finansal performans üzerindeki yansımalarını incelemektedir. Bunun için Lokman Hekim Hastaneleri ve MLP (Medikal Park) Care hastanelerinin verileri yatay, dikey, oran ve trend analizine tabi tutulmuştur. Her iki hastanenin de net satışlarında ciddi bir düşüş olmasına rağmen maliyetlerinde bir azalma meydana gelmiş ve geçen yıla oranla daha fazla kâr ettikleri görülmüştür. Bu da her iki hastanenin de Covid-19 sürecinden olumlu yönde etkilendiğini göstermektedir. Her ne kadar satışlarda düşüş olduğu görülse de devlet hastanelerinin bazılarının pandemi hastanesi olması özel hastanelere olan talebin önüne açmıştır. Burada hastane yönetiminin üzerinde durması gereken konu, giderlerde olanaklar ölçüsünde tasarruf sağlamak, piyasa koşulları uygunsa satış fiyatını arttırmak veya satış fiyatında herhangi bir değişiklik yapmadan, satılan mal miktarını artırarak değişmez giderlerin birim maliyetleri üzerindeki payını azaltmak olmalıdır.
Yazar isimleri: ['Pınar UÇAKKUŞ', 'İlknur ARSLAN ÇİLHOROZ']
Yayın Yılı: 31 Ağustos 2022
Dergi ismi: Uluslararası Sağlık Yönetimi ve Stratejileri Araştırma Dergisi
Yayın sayfa url: https://dergipark.org.tr/tr/pub/usaysad/issue/72382/1080832
Yayın pdf linki: https://dergipark.org.tr/tr/download/article-file/2281832
