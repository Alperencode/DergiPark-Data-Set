Makale Başlığı: Bingöl İli Arıcılık İşletmelerinin Yapısal Özellikleri
Özet: Bu çalışmada, Bingöl ilinde yürütülen arıcılık faaliyetinin genel durumunu ve arıcıların sorunlarının belirlenerek, çözüme ilişkin önerilerin sunulması amaçlanmıştır. Arıcılık potansiyeli yüksek olan Bingöl ilinde oransal örnekleme yöntemiyle anket yapılmış ve işletme sayısı 87 olarak belirlenmiştir. Çalışma sonucuna göre; arıcıların yaş ortalaması 46.14 olarak ve arıcılık yapma süresinin ortalama 15.5 yıl olduğu belirlenmiştir. Ankete katılan arıcıların %62.8’inin gezginci arıcılık, %37.2’sinin ise sabit arıcılık yaptığı belirlenmiştir. Arıcıların mevcut kovan sayısı 219.5 adet ve kovan başı ortalama bal verimi 11.4 kg olarak belirlenmiştir. Türkiye’nin kırsal ekonomik şartları ve var olan ekolojik zenginliği dikkate alındığında teşkilatlı, bilinçli ve sürdürülebilir arıcılığın mutlaka yaygınlaştırılıp geliştirilmesi gerekmektedir.
Yazar isimleri: ['Hakan İNCİ', 'Ersin KARAKAYA', 'Osman TOPLUK']
Yayın Yılı: 18 Ekim 2022
Dergi ismi: Türk Tarım ve Doğa Bilimleri Dergisi
Yayın sayfa url: https://dergipark.org.tr/tr/pub/turkjans/issue/73036/1174465
Yayın pdf linki: https://dergipark.org.tr/tr/download/article-file/2647287
