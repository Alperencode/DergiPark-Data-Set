Makale Başlığı: Cevap Yüzey Metodolojisi Kullanılarak P(NIPAM-co-AN)/Kil Kompozit Üzerine İndigo Karmin Adsorpsiyonunun Modellenmesi ve Optimizasyonu
Özet: Bu çalışmada yeni bir polimerik adsorban olan Poli(NIPAM-co-AN)/kil kompoziti yerinde polimerizasyon ile hazırlanmıştır. N-izopropilakrilamid, akrilonitril ve uygun miktarda alınan kilin (yaklaşık %5 w/w) kopolimerizasyonu, 10 mL 1,4-dioksan varlığında 65°C'de, AIBN (azobisizobütironitril) başlatıcısı varlığında gerçekleştirildi. NIPAM-AN/kil kompoziti IC (indigo karmin) boyasını sentetik atık sulardan uzaklaştırmak için yeni bir adsorban olarak kullanılmıştır. Üç önemli proses parametresi olan başlangıç indigo karmin konsantrasyonu (5-30 mg/L), adsorban dozu (10-80 mg) ve temas süresi (10-180 dakika) yanıt yüzeyi metodolojisi (RSM) ile birleştirilmiş. Merkezi Kompozit Tasarım (CCD) kullanılarak modelleme yapıldı ve en iyi indigo karmin giderme yanıtını elde etmek için optimize edildi. Çözeltideki indigo karmin miktarı, 650 nm dalga boyunda bir UV-görünür spektrofotometre kullanılarak ölçülmüştür. ANOVA (varyans analizi) istatistiksel değerine dayalı olarak, indigo karminin P(NIPAM-co-AN)/kil kompoziti üzerine adsorpsiyonu, çok düşük olasılık değeriyle (p<0.001) oldukça önemlidir. Yirmi test yapıldı ve indigo karmin İK adsorpsiyonu için optimal koşullar, 17.68 mg/L'lik ilk indigo karmin konsantrasyonunda, 60 mg'lık adsorban dozajında ve 115.47 dakikalık reaksiyon süresinde gözlemlendi. Optimum koşullar altında maksimum indigo karmin adsorpsiyon verimi %76.21’ dir. NIPAM-AN/kil kompozitinin indigo karminin sulu çözeltilerden uzaklaştırılması potansiyeline sahip olduğu sonucuna varılmıştır.
Yazar isimleri: ['Güzin PIHTILI', 'Mehtap TANYOL']
Yayın Yılı: 30 Haziran 2022
Dergi ismi: International Journal of Pure and Applied Sciences
Yayın sayfa url: https://dergipark.org.tr/tr/pub/ijpas/issue/70506/1007938
Yayın pdf linki: https://dergipark.org.tr/tr/download/article-file/2019961
