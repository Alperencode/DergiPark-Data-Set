Makale Başlığı: YENİ DOĞAN BEBEK ANNELERİNDE EMZİRME BAŞARISI VE İLGİLİ FAKTÖRLERİN KESİTSEL BİR DEĞERLENDİRMESİ
Özet: Amaç: Çalışmamızda yeni doğum yapmış annelerin emzirme başarısını etkileyen faktörlerin değerlendirilmesi amaçlandı.Gereç ve Yöntemler: Gözlemsel kesitsel tipte olan araştırmamız 01.03.2020–31.05.2020 tarihleri arasında Gaziosmanpaşa Eğitim ve Araştırma Hastanesi Çocuk Sağlığı ve Yenidoğan İzlem Polikliniklerine başvuran bebek anneleri ile yapılmıştır. Katılımcılara, anne ve bebeklere ait demografik soru anketi, Hasta Sağlık Anketi-9, Emzirme Öz-yeterlilik Ölçeği-Kısa form, Anne Bebek Bağlanma Ölçeği ve LATCH-Emzirme Tanılama Ölçeği yüz yüze uygulanmıştır.Bulgular: Çalışmaya 332 bebek dahil edildi. Bebeklerin 169’u (%51) erkek olup 302’si (%91) sadece anne sütü ile beslenmekteydi. Bebeğini sadece anne sütü ile besleyen annelerin diğer annelere göre daha yüksek emzirme başarısı (p=0.042) ve emzirme özyeterliliği (p=0.014) olduğu izlendi. Annelerde LATCH ölçek puanı 8.80±1.38, Emzirme Öz-yeterlilik Ölçeği puanı 61.36±8.69, Anne Bebek Bağlanma Ölçeği puanı 2.10±2.36, Hasta Sağlık Anketi-9 puanı 7.70±4.70 saptandı. Depresyon riski olan annelerin Emzirme Öz-yeterlilik Ölçeği için kesim değeri 64 puanın altı (EAA:0.585, p=0.01 %95 GA:0.523-0.648) olarak hesaplandı. Emzirme Öz-yeterlilik Ölçeği puanı, parite (p=0.034, r=0.116), artan anne yaşı (p=0.031, r=0.119), uzun evlilik süresi (p=0.002, r=0.173) ve Anne Bebek Bağlanma Ölçeği puanı ile (p<0.001, r=-0.215) ilişkili bulundu. Doğum öncesi emzirme eğitimi almış ve almamış anneler arasında emzirme başarısında fark gözlenmedi (p=0.779). Emzirme başarısını etkileyen tek faktör önceden emzirme tecrübesi varlığıydı (OR:0.531 p=0.021 %95 GA: 0.310-0.910).Sonuç: Çalışmamızda annelerin emzirme özyeterliliğinin yüksek olduğu ve anne bebek bağlanması ile güçlendiği görüldü. Emzirme eğitimi almanın emzirme başarısında etkisiz olması anne bebek bağını güçlendirici eğitim gerekliliğine dikkat çekmiştir.
Yazar isimleri: ['Melike MERCAN BAŞPINAR', 'Seda GÜLEÇ GEYLANİ', 'Okcan BASAT']
Yayın Yılı: 31 Ağustos 2022
Dergi ismi: Kırıkkale Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/kutfd/issue/72091/857633
Yayın pdf linki: https://dergipark.org.tr/tr/download/article-file/1500051
