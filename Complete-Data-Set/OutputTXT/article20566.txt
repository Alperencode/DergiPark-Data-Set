Makale Başlığı: Uluslararası Hukukta Salisbury Olayının İncelenmesi
Özet: 4 Mart 2018 tarihinde İngiltere’nin Salisbury kentinde Sergei Skripal (eski Rus ajanı) ve kızı Yulia Skripal bilinci kapalı bir şekilde bulunmuşlardır. Yetkili mercilerin incelemesi ve araştırması sonucu Sergei Skripal ve kızının Novichok isimli sinir gazına maruz kaldıkları tespit edilmiştir. İngiltere Hükümeti kullanılan gazın çeşidi ve elde edilen delillerden yola çıkarak Rusya’nın bu zehirlenme vakasından sorumlu olabileceğini ifade etmiştir. Rusya olayı üstlenmemesine rağmen iddiaların aksini kanıtlayabilecek güçlü bir delil ileri sürememiştir. Salisbury olayı, basit bir zehirlenme vakasından öteye geçerek uluslararası bir krize dönüşmüş ve kuvvet kullanma yasağı, meşru müdafaa ve silahlı saldırı konularında uluslararası hukuk altında tartışmalara sebebiyet vermiştir. Bu kapsamda, Novichok gazı özelinde sinir gazı kullanımının uluslararası hukuka uygunluğunun incelenmesi, olayın kuvvet kullanma yasağına ilişkin değerlendirilmesi için önem arz etmektedir. BM Sözleşmesi madde 2(4) dikkate alınarak, Salisbury olayında incelenecek önemli hususlardan diğeri ise, kuvvet kullanma konusunda bir eşiğin var olup olmadığıdır. Salisbury olayından Rusya Hükümeti’nin sorumlu olduğu varsayımında, incelenmesi gereken diğer önemli bir husus bu olayın BM Sözleşmesi madde 51’de düzenlenen meşru müdafaa hakkı dâhilinde silahlı saldırı boyutuna ulaşıp ulaşmadığıdır.
Yazar isimleri: ['Selman ÖZDAN']
Yayın Yılı: 29 Haziran 2022
Dergi ismi: Public and Private International Law Bulletin
Yayın sayfa url: https://dergipark.org.tr/tr/pub/ppil/issue/67916/1053293
Yayın pdf linki: https://dergipark.org.tr/tr/download/article-file/2174306
