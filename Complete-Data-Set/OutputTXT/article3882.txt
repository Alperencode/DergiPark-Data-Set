Makale Başlığı: DENETİMDE TEKNOLOJİK GELİŞMELERİN DENETİM SÜRECİNE OLAN ETKİLERİNİN AKADEMİSYEN GÖRÜŞLERİYLE İNCELENMESİ
Özet: ÖzetDijitalleşmenin hızlı bir şekilde geliştiği çağımızda, birçok alanda olduğu gibi denetim alanında da köklü değişim ve dönüşümler yaşanmaktadır. İş hayatındaki teknolojik gelişmeler ve rekabet ortamı kurum ve kuruluşların faaliyetlerini yeniden gözden geçirmelerine neden olmuştur. Bütün bu gelişmeler denetim kuruluşlarının da denetim süreçlerini, kullandıkları yöntem ve teknikleri etkisi altına almaya başlamıştır. Yaşanan gelişmelere paralel olarak gelecek denetiminin geçmişin denetiminden çok farklı olduğu açıkça görülmüştür. Giderek yaygınlaşan internet ile, yapay zekâ, bulut teknolojisi, blockhain teknolojisi, dijital ikiz, akıllı sözleşmeler, veri analitiği ve büyük veri, entegre raporlama vb. teknolojilerin kullanımı da yaygınlaşmaktadır. Bu kapsamda hem denetim faaliyetini yürüten kurum ve kuruluşlar hem de denetim faaliyetleri ile yakından ilgilenen diğer kesimler ( bağımsız denetçi, eğitmen, akademisyen vb.) bu gelişmeleri yakından takip etmeye ve uygulamaya başlamışlardır. Bu kapsamda çalışmada, ortaya çıkan güncel yaklaşımlara bağlı olarak gelişen teknolojiler ve yaşanan dijitalleşme sürecinin denetime ve denetim sürecine olan etkilerinin araştırılması; iş hayatına atılan ilk adımların temelini oluşturan eğitim kuruluşlarında yer alan akademisyenlerin konuya ilişkin görüşlerinin değerlendirilmesi amaçlanmıştır. Araştırmada elde edilen sonuçlardan bazıları, kullanılan yaklaşım ve teknolojik gelişmelerin denetim süresini kısaltarak gerek denetim kalitesine gerekse verimliliğine olumlu etkisinin olduğu; istihdama ise olumsuz etkisinin olacağı buna karşın denetçilerin kendilerini sürekli yenilemelerinin kaçınılmaz olduğu gerçeğidir.  Anahtar Kelimeler: Dijitalleşme, Denetim, Denetim Süreci ve Akademisyen JEL Kodları: M15, M4
Yazar isimleri: ['Nazan GÜNGÖR KARYAĞDI']
Yayın Yılı: 15 Kasım 2022
Dergi ismi: Denetişim
Yayın sayfa url: https://dergipark.org.tr/tr/pub/denetisim/issue/73424/1077261
Yayın pdf linki: https://dergipark.org.tr/tr/download/article-file/2268136
