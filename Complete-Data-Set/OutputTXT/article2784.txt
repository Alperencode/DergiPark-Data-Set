Makale Başlığı: COVID-19 Hastalarının Hastanede Yatılı Olarak Tedavi Olma Süresine Etki Edebilecek Risk Faktörlerinin Cox-Regresyon Analizi ile İncelenmesi
Özet: Hastanede yatılı olarak tedavi gören Covid-19 hastalarının hastanede yatılı tedavi sürelerinin tahmin edilmesi, bu hastalıkla mücadelede hastane yatak kapasitelerinin belirlenmesi ve planlanması açısından oldukça önemlidir. Küresel araştırmalar hastaların hastanede yatılı tedavi sürelerinin hastanın yaşı, cinsiyeti gibi demografik özelliklerinin yanı sıra, yaşadığı ülkeye göre de farklılıklar olduğunu göstermiştir.Bu çalışma ile, Kırıkkale Üniversitesi Tıp Fakültesi Hastanesinde COVID-19 teşhisi konulan hastaların, hastanede tedavi gördüğü süre ile ilişkili faktörlerin belirlenmesi ve hayatta kalma sürelerine etki edebilecek risk faktörlerinin belirlenmesi için yaşam analizlerinden cox regresyon modeli ve ki-kare testleri kullanılmıştır.Hastanede yatılı olarak tedavi gören erkeklerin, kadınlara göre hastanede daha uzun yatılı tedavi süresine sahip olduğu belirlendi. Artan yaşın, hastanede daha uzun yatılı tedavi süresiyle ilişkili olduğu gözlemlendi. Çalışmada hastanede tedavi gören hastaların hayatta kalma sürelerine yaş, cinsiyet ve sağlık güvence siteminin etkili olduğu test edildi. İlgili faktörlerin göz önüne alınarak COVID-19 hastalığı ile ilgili mücadelede bir kriz ortamının oluşmaması için hastane yatak kapasitelerinin belirlenmesi ve planlanmasının da önemli olduğu düşünülmektedir.
Yazar isimleri: ['Serap YÖRÜBULUT']
Yayın Yılı: 30 Haziran 2022
Dergi ismi: Bilecik Şeyh Edebali Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/bseufbd/issue/70447/1020438
Yayın pdf linki: https://dergipark.org.tr/tr/download/article-file/2068846
