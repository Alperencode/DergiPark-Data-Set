Makale Başlığı: Chiari malformasyonu Tip-I’de fossa cranii posterior morfometrisinin radyolojik olarak değerlendirilmesi
Özet: Amaç:. Bu çalışmada, Chiari Malformasyonu Tip-I hastaları ve kontrol grubuna ait Manyetik Rezonans (MR) görüntülerinde fossa cranii posterior (FCP) ve cranium’ a ait morfometrik ölçümler yapılarak oluşan morfolojik değişiklikleri değerlendirmek amaçlandı.Gereç ve Yöntem: Çalışmamız retrospektif nitelikte olup çalışmaya 21 ve 47 yaş aralığında 32 kişilik kontrol grubu (16 kadın, 16 erkek) ve 12 kişilik CMI’ lı hasta grubu (6 erkek, 6 kadın) dahil edildi. CMI’ lı hasta ve kontrol grubuna ait T2 ağırlıklı MR görüntüleri üzerinde ölçümler yapıldı. Bulgular: Maksimum cranial uzunluk, maksimum cranial yükseklik, foramen magnum sagittal çapı, basis cranii uzunluğu, supraocciput uzunluğu, clivus uzunluğu, fossa cranii posterior’ un ön-arka çapı, occipital cord uzunluğu, cerebellum yüksekliği, herniasyon miktarı CMI’ lı hastalarda sırasıyla 164.13±10.67mm, 134.60 ±10.71 mm, 36.89±5.28 mm, 108.5±7.9 mm, 38.5±3.7 mm, 36.7±7.1 mm, 84.9±8.8 mm, 79.7±11.5 mm, 53.3±4.2 mm, 7.8±4.9 mm olarak ölçüldü. Sonuç: Sağlıklı bireylere ait değerlerle karşılaştırıldığında, CMI’lı hastalarda foramen magnum ön-arka çapında ve tonsiller herniasyonda artış; clivus uzunluğu, occipital cord uzunluğu ve supraocciput uzunluğunda azalma olduğu görüldü. CMI‘lı hastalara ait FCP morfometrisinin bilinmesinin hastaların takibine ve cerrahisine katkı sağlayacağı düşünüldü.
Yazar isimleri: ['Duygu VURALLI', 'Mahmut OKSÜZLER']
Yayın Yılı: 30 Eylül 2022
Dergi ismi: Cukurova Medical Journal
Yayın sayfa url: https://dergipark.org.tr/tr/pub/cumj/issue/72549/1101474
Yayın pdf linki: https://dergipark.org.tr/tr/download/article-file/2366242
