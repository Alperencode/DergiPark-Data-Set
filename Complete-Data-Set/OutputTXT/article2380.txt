Makale Başlığı: Tıbbi Beslenme Tedavisinde Güncel Bir Yaklaşım: Telenütrisyon
Özet: Günümüzde 7.83 milyarlık dünya nüfusunun büyük bir bölümü telekomünikasyon hizmetlerinden faydalanmaktadır. Telenütrisyon, lisanslı diyetisyenler tarafından tıbbi beslenme tedavisi sürecinde elektronik bilgi ve telekomünikasyon teknolojilerinin kullanılmasıdır. Bu işlemler sırasında canlı video konferans, cep telefonu, sosyal medya, mobil uygulamalar, eğitim videoları, SMS, e-posta veya faks gibi unsurlar kullanılmaktadır. Telenütrisyon, ulaşım veya etkileşim imkanlarının sınırlı olduğu yerlerde sağlık uzmanları ve hastaları bir araya getirerek tedavi ve takip sürecini desteklemektedir. Bunun yanında ulaşım, konaklama, araç kullanımı, hastane masrafları gibi pek çok ekonomik konuda maliyet azalması sağlamaktadır. Telenütrisyon yaklaşımının önündeki engeller ise fiziksel muayeneler yapamama, hasta veya uzman ev ortamlarında dikkat dağıtıcı unsurların bulunması, profesyonel ekip arasında artan bakım koordinasyonu, teknik sorunlarının yaşanması ve sınırlı telekomünikasyon becerileridir. Günümüzde pek çok hastalığın takibinde Telenütrisyon uygulamaları kullanılmakta ve birçoğunda olumlu etkileri belirtilmektedir. Bunun yanında etkinliği ve içeriği konusunda net bilgiler bulunmamaktadır. Bu çalışmada amaç hastalıkların tıbbi beslenme tedavisinde Telesağlık uygulamalarından biri olan Telenütrisyon ile verilecek hizmetlerin içeriğini, etkinliğini ve standartlarını güncel literatür ile değerlendirmektir.
Yazar isimleri: ['Mücahit MUSLU']
Yayın Yılı: 4 Ekim 2022
Dergi ismi: Balıkesir Sağlık Bilimleri Dergisi
Yayın sayfa url: https://dergipark.org.tr/tr/pub/balikesirsbd/issue/72912/957223
Yayın pdf linki: https://dergipark.org.tr/tr/download/article-file/1842059
