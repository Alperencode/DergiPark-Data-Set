Makale Başlığı: METAVERSE EVRENİNDE LÜKS MODA MARKALARINDAN UYGULAMA ÖRNEKLERİ
Özet: Teknolojiye ve günümüze en hızlı ayak uyduran alanlardan biri olan moda sektörü, sanal gerçeklik alanında da aktif bir şekilde rol almaktadır. Küresel yaşanan pandemi döneminde bile moda, hız kesmeden üretmeye devam etmiştir. Defileleri; sanal gözlükler ve avatarlar ile sunmak ya da bir oyun içerisindeki avatarlara kıyafet tasarımları hazırlamak gibi moda sektörü, erişebileceği her alanda aktifliğini devam ettirmiştir. Hızla değişen trendlerin takip edilmesi ve tasarım süreçleri, gelişen teknolojik dönemde sanal ortama daha çok yönelmiştir. Metaverse içindeki dijital avatarlar, moda sektörü için yeni bir oyun alanı ve güçlü bir yatırım konusudur. Teknolojinin öncü markaları, gelecekte Metaverse evreninin hayatımızın büyük bir bölümünü kapsayacağını öngörmekte ve bunun için girişimlerde bulunmaktadır. Ekonomik yapısı, kural ve kanun işleyişi ile bu evren, avatarları ile Metaverse evrenine giriş sağlayanların sosyoekonomik sınıflarından ve cinsiyetlerinden bağımsız olarak, yeni bir hayat kurgulama şansı sunmaktadır. Avatarlar aracılığı ile kişilerin kendilerini yeniden kurguladıkları bu evrende moda sektörü, önemli bir noktadadır. Bu çalışmada, Metaverse, sanal gerçeklik, NFT, kripto para gibi güncel terimlerinin açıklamaları yapılırken, diğer yandan da moda sektöründeki öncü markaların Metaverse evreni içerisindeki faaliyetlerine yer verilmiştir. Geleceğin dünyası olarak adlandırılan bu evrende moda sektörü, lüks marka seven tüketicinin özgür bir şekilde, avatarlar aracılığıyla giyinebileceği ortam sunmaktadır. Bu çalışma, Metaverse evrenindeki moda sektörü ve faaliyetlerini konu almaktadır ve sonrasında yapılacak olan çalışmalara katkı sağlaması amaçlanmaktadır.
Yazar isimleri: ['Burcu ABANOZOĞLU', 'Nursen GEYİK DEĞERLİ']
Yayın Yılı: 30 Eylül 2022
Dergi ismi: İstanbul Aydın Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/iausos/issue/72851/1128428
Yayın pdf linki: https://dergipark.org.tr/tr/download/article-file/2476814
