Makale Başlığı: Kısmı Dişsiz Üst Çenenin İmplant Destekli Sabit Protezlerle Rehabilitasyonu: Olgu Sunumu
Özet: Giriş: Kısmi diş eksikliği ve tam dişsiz hastaların tedavisinde dental implantlar uzun yıllardır yaygın şekilde kullanılmaktadır. İmplant destekli sabit protezler, dişsiz çenelerin tedavisinde uzun vadede yapılan klinik çalışmalarda estetik ve fonksiyonel olarak yüksek başarı oranlarıyla kabul görmüş ve gelişmeye devam eden bir tedavi yöntemidir.   Günümüzde diş eksikliğinde ideal tedavi yaklaşımı dişsiz bölgelerin implant uygulanarak sabit restorasyonla tedavi edilmesidir. Bu olgu sunumunda üst çenesinde sadece iki adet ikinci büyük azı dişleri bulunan, alt çenesinde kendi dişleri mevcut olan hastanın rehabilitasyonu anlatılmaktadır.Olgu: 30 yaşında bayan hasta diş eksikliği şikayeti ile kliniğimize başvurdu. Herhangi bir sistemik hastalığı bulunmayan hasta klinik ve radyografik olarak incelendi. Hastanın talepleri göz önünde bulundurularak hastaya implant destekli sabit protez yapılmasına karar verildi. Hastanın üst çenesine 6 adet implant yerleştirildi ve simante protez yapıldı. Alt çenesinde kesici dişlerini kaybeden hastaya kanin dişleri prepare edilerek simante protez uygulandı.    Tartışma ve Sonuç: Bu tedavi prosedürü ile hastanın estetik ve fonksiyonel beklentilerini karşılayan protetik tedavisi tamamlandı. Yapılan 1. ve 3. ay kontrollerinde herhangi bir biyolojik, biyomekanik, fonksiyonel ve estetik komplikasyonla karşılaşılmadı. Ancak plak birikimi nedeniyle ileride oluşabilecek komplikasyonlara karşı hasta biligilendirildi. Ağız bakımı konusunda tekrar motive edildi. Hasta estetik ve fonksiyonel sonuçlardan son derece memnun kaldı.
Yazar isimleri: ['Nagehan BAKİ']
Yayın Yılı: 26 Ekim 2021
Dergi ismi: Journal of Meffert Implant Institute
Yayın sayfa url: https://dergipark.org.tr/tr/pub/jmii/issue/65528/1014822
Yayın pdf linki: https://dergipark.org.tr/tr/download/article-file/2046737
