Makale Başlığı: MİLLİ SARAYLAR RESİM MÜZESİ ENDERUNLU RESSAMLAR KOLEKSİYONU VE RESSAM HAMDİ KENAN BEY
Özet: Osmanlı’da Saray mektebi denince akla gelen ilk kurum Enderun Mektebidir. 15. yy’ın ortalarında kurulan teşkilat lağvedildiği 1 Temmuz 1909 tarihine kadar Osmanlı Devleti’nin farklı kademelerinde ihtiyaç duyulan nitelikli devlet adamı yetiştirilmesine ciddi katkı vermiştir. Bir nevi üstün yetenekli çocukların devam ettiği bu mektebin hocalarının da seçkin isimler olması doğaldır. Bu bağlamda resim eğitimi için Sanayi-i Nefise Mektebi (Güzel Sanatlar Okulu) resim şubesini birincilikle bitiren Hamdi Kenan Bey’in görevlendirilmesi kadar doğal bir şey olamazdı. Osmanlı Devleti yöneticilerinin resim sanatına olan ilgisi yadsınamayacak boyutlarda olmuştur. Sarayda Fatih Sultan Mehmet’in portresini yaptırması ile başlayan resim merakı giderek artmış, zaman içinde satın almaların da katkısı ile ciddi sayılara ulaşmıştır. Günümüzde bu eserlerin bir koleksiyon olarak toplandığı ve teşhir edildiği tek kurum Milli Saraylar Resim Müzesidir. Oldukça geniş bir yelpazeye dağılan 600’ün üzerinde eseri içeren 34 temalık bu koleksiyonun “Enderunlu ressamlar” önemli başlıklarından birisidir. Enderun Mektebi hocaları ve öğrencilerinin fırçalarından çıkan bu yapıtlar dönemin üslup ve çözümlemelerini yansıtmaktadır. Mektebin resim hocası Hamdi Kenan Bey’i tanımak için kısa bir biyografik bilgiden yola çıkılarak, sanat anlayışına temel oluşturan yaklaşımlar ele alınmaya çalışılmıştır. Hamdi Kenan Bey’in koleksiyonda buluna 5 yapıtı, dönemin sanat anlayışı ışığında aydınlatılmaya çalışılmıştır.
Yazar isimleri: ['Halil ÖZYİĞİT', 'Gülsen SEVİNÇ KAYA']
Yayın Yılı: 1 Aralık 2022
Dergi ismi: Milli Saraylar Sanat Tarih Mimarlık Dergisi
Yayın sayfa url: https://dergipark.org.tr/tr/pub/msdergisi/issue/73645/1191225
Yayın pdf linki: https://dergipark.org.tr/tr/download/article-file/2717083
