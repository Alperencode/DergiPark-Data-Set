Makale Başlığı: HZ. PEYGAMBER’İN KİŞİLİĞİNİN TEMEL BİR BİLEŞENİ OLARAK EL-EMÎN SIFATI
Özet: Emanet vasfı, ilahi risaleti yüklenen peygamberlerin ortak vasfıdır. Bütüncül bir şahsiyet ve tutarlı bir karakteri ifade eden bu vasıf, peygamberlerin tebliğ ve temsil görevlerinin üzerinde yükseldiği temel niteliktir. Peygamberler, toplumlarını yönlendirmekle görevli doğal liderlerdir. Liderlerin toplumlarıyla  ilişkilerindeki ilkelilik ve tutarlılık, onların söz ve eylemlerinin toplum üzerindeki etkisiyle doğru orantılıdır. Mekke toplumunda, küçük yaşlardan itibaren söz-eylem tutarlılığı sebebiyle “el-emîn” sıfatıyla bilinen Hz. Peygamber, yeni bir toplum oluşturmada bu vasfının gerektirdiği ahlakî değerlere dayanmıştır. Bu anlamda emanet vasfı, literal anlamının ötesine geçerek nübüvvetin ontolojik değeriyle yakından irtibatlı bir kavram olarak değer kazanmaktadır. Risaletin üzerinde yükseldiği ahlakî zemin olan bu sıfat, aynı zamanda peygamberlerin  dönüştürücü liderlik gücünün de temel dayanaklarından biridir.
Yazar isimleri: ['İsmail KANBAZ']
Yayın Yılı: 26 Ekim 2022
Dergi ismi: Dicle Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/diclesosbed/issue/73179/1106761
Yayın pdf linki: https://dergipark.org.tr/tr/download/article-file/2387696
