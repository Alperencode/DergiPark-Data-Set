Makale Başlığı: Öğretmen Eğitiminde Mobil Öğrenmenin Kullanımındaki Eğilimlerin Gözden Geçirilmesi
Özet: Bu çalışma, öğretmen eğitiminde mobil öğrenmenin kullanımındaki son eğilimleri ortaya çıkarmayı amaçlamıştır. Bu kapsamda 11 Kasım 2020 tarihine kadar yayınlanmış olan ve bu araştırmanın kriterlerini karşılayan makaleler incelenmiştir. Sonuç olarak, SSCI'de indekslenen 58 makale için sistematik inceleme ve bibliyometrik analiz yapılmıştır. Araştırma sonuçlarına göre; 2016 yılı en çok çalışmanın yayınlandığı yıl olmakla beraber, incelenen araştırmalarda en çok kullanılan anahtar kelimenin “mobil öğrenme” ve özet bölümlerinde en çok kullanılan kelimenin ise “öğretmen” olduğu görülmüştür. Sonuçlar ayrıca en çok çalışmanın yapıldığı kıtanın Asya kıtası olduğunu ve ABD'nin en fazla çalışmanın yapıldığı ülke olduğunu göstermiştir. Ayrıca en çok kullanılan araştırma yöntemleri nicel araştırmalar iken, anket en çok tercih edilen veri toplama aracı olmuştur. En sık kullanılan örnekleme yöntemi, örneklem grubu ve örneklem büyüklüğü sırasıyla amaçlı örnekleme, öğretmenler ve 1-50 arasında katılımcıya sahip araştırmalardır. Ayrıca, araştırmanın diğer bulguları sunulmuş, tartışılmış ve önerilerde bulunulmuştur. Çalışma sonuçları; araştırmacılar, öğretmenler ve politika yapıcılar için öğretmen eğitiminde mobil öğrenmenin kullanımıyla ilgili araştırma eğilimleri hakkında farklı bir bakış açısı sunmaktadır.
Yazar isimleri: ['Yusuf Ziya OLPAK', 'Huseyin ATES']
Yayın Yılı: 29 Haziran 2022
Dergi ismi: Bilgi ve İletişim Teknolojileri Dergisi
Yayın sayfa url: https://dergipark.org.tr/tr/pub/bited/issue/70763/1076330
Yayın pdf linki: https://dergipark.org.tr/tr/download/article-file/2264477
