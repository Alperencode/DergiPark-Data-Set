Makale Başlığı: KLÂSİK TÜRK ŞİİRİNDE HORASAN
Özet: Klâsik Türk şiiri; kaynak, materyal ve içerik yönünden oldukça zengin bir edebiyatın mahsulüdür. Klâsik şiir, içerisinde değerli taşlar, madenler, çiçekler, halk inanışları ve bunun gibi birçok konuyu barındırması yönüyle ön plana çıkar. Tabii klâsik Türk şiirinin bu kadar geniş bir yelpazede ürün sunmasının pek çok sebebi vardır. Bunlar içerisinde Osmanlı’nın geniş bir coğrafyaya hükmetmesi, bu coğrafyada farklı kavimlerin bir arada yaşamış olması ve çeşitli inanışlara ev sahipliği yapması bu etkenler arasında sayılabilir.Bir ordu disipliniyle altı yüzyıl boyunca varlığını sarsıcı bir değişikliğe uğramadan sürdüren klâsik Türk şiirinde dikkati çeken başka bir unsur da bölge isimlerinin kullanımıdır. Bölge isimleri divanlarda farklı özellikleriyle ön plana çıkar. Bu isimlerden biri de “Horasan”dır. Tarihi, edebi ve coğrafi zeminde böylesine etkili olmuş bir merkezin Divan şairlerince de göz ardı edilmiş olması mümkün değildir. Bu sebeple Horasan’ın Divan şairlerin gözünde nasıl bir yer tuttuğu ve onların hayal dünyasında nasıl ele alındığı merak konusu olmuştur. Bu makalede “Horasan” isminin çeşitli kullanımı ve bu ismin kazanmış olduğu yeni anlamlar üzerinde durulacaktır.
Yazar isimleri: ['Süleyman Anıl TOMBAK']
Yayın Yılı: 31 Ağustos 2022
Dergi ismi: Eski Türk Edebiyatı Araştırmaları Dergisi  [Journal Of Old Turkish Literature Researches]
Yayın sayfa url: https://dergipark.org.tr/tr/pub/estad/issue/72421/1163106
Yayın pdf linki: https://dergipark.org.tr/tr/download/article-file/2600682
