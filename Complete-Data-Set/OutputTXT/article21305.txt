Makale Başlığı: EVDE EĞİTİM PROGRAMININ EISNER’IN EĞİTSEL UZMANLIK VE ELEŞTİRİ MODELİ’NE GÖRE DEĞERLENDİRİLMESİ
Özet: Bu araştırmada, sağlık durumu nedeniyle okula devam edemeyen öğrencilerin evde eğitimi uygulamalarının Eisner’ın Eğitsel Eleştiri Modeli ile görüşmeler ve ders gözlemleri yapılarak değerlendirilmesi amaçlanmıştır. Programın Eğitsel Eleştiri modeline göre derinlemesine ve bütüncül yaklaşım ile incelenmesinde olgubilim deseninden yararlanılmıştır. Araştırma 2019-2020 eğitim öğretim yılında Yalova il ve ilçelerindeki evde eğitim uygulamaları üzerinde gerçekleştirilmiştir. Araştırmada 4 öğretmen, 4 öğrenci ve velisi, 4 okul yöneticisi ile görüşmeler yapılmış, araştırmacı tarafından 2 öğretmenin dersi gözlemlenmiştir. Araştırma kapsamında verilerin toplanmasında, evde eğitim uygulamalarını gerçekleştiren öğretmen, öğrenci ve velilerin uygulamaya ilişkin görüşlerini almak amacıyla yarı yapılandırılmış görüşmelerden,  programın uygulanmasına ilişkin bilgi elde etmek amacıyla ders gözlemlerinden yararlanılmıştır. Araştırma sonucunda, Eisner’ın Eğitsel Uzmanlık ve Eleştiri Modeli’ne göre değerlendirilen Evde Eğitim Programı’nın yürütülmesinde birtakım sorunlarla karşılaşılmaktadır. Bu sorunların başında, öğrencinin sosyal etkileşimden uzak kalması, eğitim ortamındaki araç-gereç eksikliği ve evde eğitim programının yalnızca miğfer dersleri (Hayat Bilgisi, Sosyal Bilgiler, Fen Bilimleri, Matematik, Türkçe, Din Kültürü ve Ahlak Bilgisi) kapsaması gelmektedir. Ayrıca öne çıkan önemli bir sonuç da, evde eğitim programının sağlık sorunları nedeniyle okula devam edemeyen öğrencilerin eğitim haklarının temin edilmesinde büyük bir önem taşımasıdır.Evde eğitim programı sayesinde, sağlık problemi yaşayan öğrenciler, eğitimlerine ara vermek zorunda kalmamaktadır.
Yazar isimleri: ['Özgül MUTLUER', 'Mehmet GÜROL']
Yayın Yılı: 28 Eylül 2022
Dergi ismi: Trakya Eğitim Dergisi
Yayın sayfa url: https://dergipark.org.tr/tr/pub/tred/issue/72743/883811
Yayın pdf linki: https://dergipark.org.tr/tr/download/article-file/1590542
