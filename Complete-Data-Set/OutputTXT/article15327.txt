Makale Başlığı: Çanakkale Erenköy’ün Spor Turizm Potansiyelinin Değerlendirilmesi
Özet: Bu makalenin amacı Çanakkale Erenköy’ün spor turizmi potansiyelini ortaya çıkarmak ve beldenin spor turizmi bağlamında sahip olduğu güçlü, zayıf yönler, fırsat ve tehditlerini belirlemektir. Bu amaç doğrultusunda ikincil verilerden yararlanılarak, SWOT analizi ile değerlendirme yapılmıştır. Araştırma sonucunda Erenköy’ün  izcilik, oryantiring ve kampçılık faaliyetleri, olta balıkçılığı, avcılık ve atıcılık, doğa yürüyüşü (trekking), bisiklet, su altı ve üstü sporları, avcılık ve atıcılık, su altı dalışı, rüzgar ve uçurtma sörfü ve batık turizmi gibi sportif faaliyetler için elveriş olduğu sonucuna ulaşılmıştır. Spor turizmi yönünden en güçsüz yönler bölgedeki konaklama imkanlarının kısıtlı olması, spor turizmine devlet otoriteleri tarafından yeterince destek verilmemesi, spor turizmi ile ilgili yeterli reklam ve pazarlama faaliyetlerinin yürütülmemesidir. Bölgenin en büyük fırsatları İstanbul-Çanakkale-İzmir’i birbirine otoyol ve köprü projesi, Çanakkale Sıfır Atık Mavi Eylem Planı, Gençlik ve Spor Bakanlığı tarafından inşaatı yaptırılan Gençlik ve Sporcu Kamp Eğitim Merkezi ve oluşturulması planlanan uluslararası bisiklet ağının içerisinde yer almasıdır. Bölgedeki tehditler ise spor turizminin gelişimi ile hızlı nüfus artışı yaşanması ve buna bağlı olarak meydana çıkan plansız yapılaşma ve altyapı sorunları, etkin atık yönetim sistemi olmamasından kaynaklı hava, deniz ve toprak kirliliği ve kaçak avcılık faaliyetleri ile kara ve su av hayvanlarını risk altına girmesidir.
Yazar isimleri: ['Begüm EMİROĞLU']
Yayın Yılı: 31 Temmuz 2022
Dergi ismi: Turizm Çalışmaları Dergisi
Yayın sayfa url: https://dergipark.org.tr/tr/pub/tucade/issue/71597/1112631
Yayın pdf linki: https://dergipark.org.tr/tr/download/article-file/2411357
