Makale Başlığı: Görme Yetersizliği Olan Öğretmenlerin Görme Yetersizliği Olan Öğrencilerin Kaynaştırma Uygulamalarına Yönelik Deneyimleri: Fenomenoloji Çalışması
Özet: Bu çalışmanın amacı, görme yetersizliği (GY) olan öğretmenlerin, GY olan öğrencilerin kaynaştırma uygulamalarına ilişkin deneyimlerini  ortaya çıkartmaktır. Fenomenolojik desenle yürütülen bu çalışmada veriler GY olan 8 öğretmenle yapılan yarı-yapılandırılmış görüşmeler yolu ile toplanmış ve MAXQDA nitel veri analiz programı kullanılarak içerik analizi yöntemi ile analiz edilmiştir. İçerik analizinde belirlenen altı tema;  kaynaştırmanın temelindeki sorunlar, öğretmenlerin GY olan öğrenciler üzerindeki kişisel rehberliği, kaynaştırmanın kritik değerlendirilmesi, tanılamadan BEP uygulamalarına, GY olan öğrenciler için uygun eğitim modeli ve öğretmenlerin kaynaştırma algısıdır. Bulgular, GY olan öğretmenlerin GY olan öğrencilerin kaynaştırma uygulamalarına katkı sağladığını ortaya çıkartmıştır. Bununla birlikte, öğretmenler sistemsel sorunların etkili kaynaştırma uygulamalarının önüne geçtiğini vurgulamış ve kaynaştırma uygulamalarına yönelik kritik değerlendirmeler yapmışlardır. Bulgulardan yola çıkarak, kaynaştırma sınıflarının ve destek eğitim odalarının eğitsel araçlar (örn. brail alfabesi, yardımcı teknolojiler, dokunsal grafik ve haritalar) açısından donanımlandırılması, öğretim kadrosunun ve eğitimlerinin zenginleştirilmesi, okulların fiziksel açıdan erişilebilir olarak dizayn edilmesi ve GY konusunda uzman veya GY olan öğrencilerle çalışma deneyimi olan özel eğitim öğretmenleri tarafından diğer öğretmenlere süpervizyon verilmesi önerilmektedir. 
Yazar isimleri: ['Hatice ŞENGÜL ERDEM', 'Ayşe Dilşad YAKUT']
Yayın Yılı: 15 Ağustos 2022
Dergi ismi: Sakarya University Journal of Education
Yayın sayfa url: https://dergipark.org.tr/tr/pub/suje/issue/72081/1028588
Yayın pdf linki: https://dergipark.org.tr/tr/download/article-file/2100360
