Makale Başlığı: 18 Numaralı Varna Şer’iyye Sicilinin Tanıtımı ve Fihristi
Özet: Osmanlı şehir tarihi çalışmalarının önemli arşiv kaynaklarından olan şer’iyye sicilleri, ait oldukları dönem, mekân, olay ve toplum hakkında ayrıntılı bilgiler sunmaktadır. Araştırmacılar için bu kaynaklardan yararlanmak transkripsiyon zorluğu ve belge sayısı fazlalığından dolayı kimi zaman problem haline gelmiştir. Bu problemleri aşmak için yurt içinde ve yurt dışında bulunan şer’iyye sicillerinin fihristlerinin yapılması ve bu çalışmaların hızlandırılması önem arz etmektedir. Şer’iyye sicillerinde Osmanlı Devleti merkezi ile olan yazışmalar, ilam, berat, ferman, buyruldu, hüccet gibi hükümler ile halkın istekleri yer almaktadır. Mahalli konularla ilgili kayıtlar ise ahali arasında vuku bulan olaylar, nikâh, boşanma, nafaka, vesayet, tereke, gayrimenkul satışları, borç, katl, darp, hırsızlık, tecavüz, inşaat ve tamirat, atama ve görev tevcihi, vergi kayıtları, narh uygulamaları, vakıf, hibe vb. konuları ihtiva etmektedir.Bu çalışmada Osmanlı Devleti idaresinde yaklaşık beş yüzyıl kalan Varna Kazası’nın 18 numaralı şeri’yye sicilinin tanıtım ve fihristi yapılmıştır. Söz konusu sicilin kazanın sosyal ve ekonomik durumuna ilişkin zengin muhtevası bu çalışmanın temel hareket noktasını oluşturmuştur. Sicil hakkında kısa bir bilgi verdikten sonra defterde yer alan belgelerin tasnifi yapılmış ve belgeler özetler halinde verilmiştir. Söz konusu belgeler bölgenin sosyo-kültürel ve ekonomik yapısıyla ilgili önemli bilgiler vermekle beraber Osmanlı Devletiʼnin idari ve adli yapısını ortaya koymaktadır. Bu açıdan sicilin pek çok araştırma sahası için önemli bir kaynak olduğu görülmektedir.
Yazar isimleri: ['Coşkun DÖNMEZ']
Yayın Yılı: 27 Haziran 2022
Dergi ismi: Journal of International Eastern European Studies
Yayın sayfa url: https://dergipark.org.tr/tr/pub/jiees/issue/70593/1068949
Yayın pdf linki: https://dergipark.org.tr/tr/download/article-file/2235578
