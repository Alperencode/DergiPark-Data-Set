Makale Başlığı: Hematürinin nadir bir nedeni intravezikal ektopik gebelik; olgu sunumu
Özet: İntravezikal ektopik gebelik çok nadir görülen bir durumdur. Hastalar geleneksel ektopik gebeliklerden farklı olarak genellikle hematüri ile başvururlar. Olgumuz 22 yaşında olup karın ağrısı ve idrarda kanama şikayeti ile başvurdu. Fizik muayenede abdominal hassasiyeti gözlendi. ß-HCG 10033 IU/ml olarak ölçüldü. Ultrasonografide vezikouterin fistül traktı ve mesanede dış gebelik kesesi ile uyumlu görünüm izlendi. Sistoskopide mesane sağ yan ile posterior duvar birleşiminde fistül traktı ostiumu ve ektopik gebelik kesesi ile uyumlu kitle görüldü. Gözlenen yapı rezeke edildi ve koterize edilerek hemostaz sağlandı. Takiplerinde komplikasyon gözlenmeyen hasta eksterne edildi.Pelvik cerrahi öyküsü olan, adet gecikmesi ve hematüri şikâyeti ile başvuran hastalarda ayırıcı tanıda ektopik gebelik akılda tutulması gereken tanılardan biri olmalıdır.
Yazar isimleri: ['Adem TUNÇEKİN', 'Adnan İNCEBIYIK', 'Mehmet DEMİR', 'İsmail YAĞMUR', 'Eyyup Sabri PELİT', 'Bülent KATI', 'Halil ÇİFTÇİ']
Yayın Yılı: 27 Ekim 2022
Dergi ismi: Yeni Üroloji Dergisi
Yayın sayfa url: https://dergipark.org.tr/tr/pub/yud/issue/72235/1058394
Yayın pdf linki: https://dergipark.org.tr/tr/download/article-file/2194388
