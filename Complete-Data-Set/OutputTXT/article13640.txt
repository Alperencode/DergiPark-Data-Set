Makale Başlığı: Sir Steven Runciman İstanbul Üniversitesinde: İkinci Dünya Savaşı Sırasında İngiliz Politikalarının Bizans Sanatı Tarihi Kürsünün Oluşumuna Etkisi
Özet: Türkiye’deki Bizans sanatı tarihi eğitimi, konu üzerinde daha önce bazı araştırmalaryapılmış olsa da, ayrıntılı olarak çalışılmamış bir alandır. Türkiye’deki ilk ve uzun süreboyunca tek Bizans sanatı kürsüsü 1942 yılının Mart ayında İstanbul ÜniversitesiEdebiyat Fakültesinde kurulmuş ve kürsünün başkanı İngiliz bizantinist Sir StevenRunciman olmuştur. Bu kuruluşun arka planında İkinci Dünya Savaşı’nın çalkantılıpolitikaları ve ona bağlı olarak üç ana kurum bulunmaktadır: İngiliz Kültür Heyeti(The British Council), Türkiye Cumhuriyeti Milli Eğitim Bakanlığı ve İstanbulÜniversitesi. Bu makale, kürsünün kuruluşuna neden olan tarihsel ve siyasal arkaplan ile kurumlar ve kilit isimler arasındaki ilişkiyi inceler. Makalede, kapsamlı bir arşiv malzemesi, anı kitapları, dergi ve gazete makalesi incelemesinden yola çıkılarak, Steven Runciman’ın bir bizantinistolarak portresi ortaya çıkarılır; İstanbul Üniversitesinde verdiği dersleri, gezileri ve Türkiye’deki çeşitli yayınlardakiyazıları ele alınır. Çalışma, Runciman’ın İstanbul Üniversitesinde çalıştığı 1942 ve 1945 yılları arasında Türkiye’de yapılanakademik çalışmalara olan katkısına ışık tutar. Makalenin amacı, Türkiye’deki ilk Bizans sanatı kürsüsünün en erkenevrelerini ve kuruluşundaki amaçları ortaya koymak ve konuya bir giriş sunmaktır.
Yazar isimleri: ['Verda BİNGÖL', 'Zeynep KUBAN TOKGÖZ']
Yayın Yılı: 28 Haziran 2022
Dergi ismi: Sanat Tarihi Yıllığı
Yayın sayfa url: https://dergipark.org.tr/tr/pub/iusty/issue/71138/1065160
Yayın pdf linki: https://dergipark.org.tr/tr/download/article-file/2221082
