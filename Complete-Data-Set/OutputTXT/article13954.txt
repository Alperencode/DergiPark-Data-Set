Makale Başlığı: Turizm Taksonomisi: Kavram Açımlaması Tekniği ile Epistemolojik Bir Analiz
Özet: Turizm teorisindeki terim-anlam uyumsuzluğu ve zeminsizlik sorunsalı, bu araştırmanın ana çıkış noktası olmuştur. Sorunun çözümüne yönelik bilimsel bir teknik ve bu sayede de bir sınıflandırma modeli geliştirmek ise araştırmanın ana amacını oluşturmaktadır. Bu kapsamda araştırma deseni olarak nitel araştırma yöntemlerinden gömülü teoriye başvurulmuştur. Literatür dayanakları, yapılandırılmış mülakat yöntemiyle elde edilen katılımcı akademisyen görüşüyle karşılaştırılmış ve kavram açımlaması tekniğiyle epistemolojik olarak incelenmiştir. Elde edilen sonuçlara göre (1) turizm kavramları, sistematik olarak değerlendirilebilmekte, (2) tür adlandırmaları bazen tür olma gerçekliğini yansıtmamaktadır. Kavram Açımlaması (KA) yöntemi ve Hiyerarşik Turizm Taksonomisi (HTT) modeli, birlikte kullanıldıkları takdirde, turizm tür sınıflandırması için bir değerlendirme aracı olarak kullanılabileceği düşünülmektedir.
Yazar isimleri: ['Akif GÖKÇE', 'Orhan BATMAN']
Yayın Yılı: 25 Ağustos 2022
Dergi ismi: Seyahat ve Otel İşletmeciliği Dergisi
Yayın sayfa url: https://dergipark.org.tr/tr/pub/soid/issue/72226/1101866
Yayın pdf linki: https://dergipark.org.tr/tr/download/article-file/2367804
