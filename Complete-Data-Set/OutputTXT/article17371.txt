Makale Başlığı: Flexible Üreterorenoskopide Erişim Kılıfının Kullanımı Vazgeçilmez mi?
Özet: Amaç: Çalışmamızda böbrek içi toplam taş yükü 1.5 cm ve altında olan hastaların tedavisinde erişim kılıflı flexible üreterorenoskopi ve erişim kılıfsız Flexible-URS kulanımının etkinlik ve güvenilirliklerini karşılaştırmayı amaçladık.Gereç Ve Yöntem: Böbrek pelvisinde, orta ve üst kalikste toplam taş yükü 0,8 ile 1,5 cm arasında olan ve  üreterorenoskopik taş cerrahisi yapılan toplam 70 vakanın verileri geriye dönük  retrospektif olarak değerlendirildi. Üreteral erişim kılıfsız F-URS (n=32) ve üreteral erişim kılıflı F-URS (n=38) uygulanan hastaların verileri retrospektif olarak incelendi. Gruplar arasında   stone-free oranları, ameliyat süreleri, floroskopiye maruziyet süresi, kan kaybı ve komplikasyonlar açısından karşılaştırma yapıldı.Bulgular: Toplam taş yükü 1.5 cm ve altında olan 70 hastanın 32'inde (%45,7) erişim kılıfsız F-URS yapılırken, 38 (%54,3) hastaya ise erişim kılıflı F-URS yapıldı. Vakaların yaşı, cinsiyeti, toplam taş boyutu ve taş tarafı her iki grupta da anlamlı farklılık yoktu. Ortalama operasyon süresi erişim kılıfsız F-URS grubunda 98,42±8,12 dk, erişim kılıflı F-URS grubunda ise 101,23±9,08 dk idi ve istatistiksel olarak anlamlı değildi (p=0.303). İntraoperatif kullanılan floskopi süresi her iki gurupta da benzer olup aralarındaki fark anlamlı bulunmadı (p=0,313). Ameliyat sonrası 1. gün ve 1. ay takipte stone-free oranları erişim kılıfsız F-URS grubunda sırasıyla %81,48 ve % 85,18 iken, erişim kılıflı F-URS grubunda ise %81,25 ve %87,5 olup iki gurup arasında stone-free başarısı yönünden istatiksel olarak anlamlı bir fark bulunmadı (p=0,896 ve p=0,674).Sonuç: Toplam böbrek içi taş yükü 1.5 cm ve altında olan hastalarda erişim kılıfsız F-URS ile erişim kılıflı F-URS kıyaslandığında benzer ameliyat sürelerine, benzer başarı ve komplikasyon oranlarına sahiptir.
Yazar isimleri: ['Müslüm ERGÜN', 'Süleyman SAĞIR']
Yayın Yılı: 31 Ağustos 2022
Dergi ismi: Van Sağlık Bilimleri Dergisi
Yayın sayfa url: https://dergipark.org.tr/tr/pub/vansaglik/issue/72402/1125856
Yayın pdf linki: https://dergipark.org.tr/tr/download/article-file/2465969
