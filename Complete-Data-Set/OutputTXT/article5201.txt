Makale Başlığı: Diz Altı Amputasyonu Olan Hastanın Ida Jean Orlando’nun Etkileşim Modeline Göre Hemşirelik Bakımı: Olgu Sunumu
Özet: Hemşirelik mesleğinde uygulamaların bilimsel bir temelle aktarılması hemşireliğin profesyonel bir meslek olmasının sonucudur. Bireyin ihtiyaçlarına uygun bakımın verilebilmesi adına, hemşirelik kuramlarının mesleki bilgi birikiminin oluşmasında kullanılması ve hemşirelik sürecinin hemşirelik kavram ve kuramları doğrultusunda planlanması gereklidir. Ida Jean Orlando’nun Hemşirelikte Etkileşim Kuramı hasta ve hemşire arasında kurulan iletişim aracılığıyla hastanın ihtiyaçlarının karşılanması esasına dayanır. Bu olguda kalp damar cerrahisi kliniğinde yatmakta olan diz altı ampütasyon uygulanan bir hastanın hemşirelik süreci Ida Jean Orlando’nun etkileşim teorisi doğrultusunda hazırlanarak gereksinimleri belirlenmiş, hemşirelik girişimleri planlanmış ve uygulanmıştır. Hasta görüşmeleri, araştırmacı gözlemleri ve hasta dosyalarından veriler elde edilmiştir. Yardım gereksinimi karşılanan hastanın sıkıntısının önemli ölçüde azaldığı, sözel ve sözel olmayan davranışlarında olumlu yönde değişiklikler olduğu ve hastalık yönetimine uyumun arttığı gözlenmiştir. Sonuç olarak hemşirelik sürecinin uygulanmasında Orlando’nun etkileşim teorisinin kullanımının yararlı ve etkili olduğu, diz altı ampütasyonu olan hastanın günlük yaşam gereksinimlerinin karşılanmasında bu modelin kullanılmasının uygun olduğu söylenebilir.
Yazar isimleri: ['Firdevs Ebru ÖZDEMİR', 'Mualla YILMAZ']
Yayın Yılı: 30 Haziran 2022
Dergi ismi: ERÜ Sağlık Bilimleri Fakültesi Dergisi
Yayın sayfa url: https://dergipark.org.tr/tr/pub/erusaglik/issue/70863/1087692
Yayın pdf linki: https://dergipark.org.tr/tr/download/article-file/2309065
