Makale Başlığı: Kadınlarda İnterstisyel Sistit/Ağrılı Mesane Sendromu ve Hemşirelik Yaklaşımı
Özet: İnterstisyel Sistit/Ağrılı Mesane Sendromu kronik pelvik ağrı sendromları içerisinde değerlendirilen inflamatuar bir mesane hastalığıdır. Çoğunlukla mesaneyle birlikte eşlik eden başka hastalıklar olduğu görülür. Hastalığın etiyolojisi, teşhisi ve tedavisi karmaşık ve çeşitlidir. Kadınlarda erkeklerden daha fazla görülür ve her yaş grubundaki kadınlarda ortaya çıkmaktadır. Hastalığın alevlenme dönemlerinin kadınlarda erkeklerden daha sık yaşandığı bildirilmektedir. Belirtileri pelvik bölgede baskı ve basınç hissi, mesanede ağrı ve yanma, sık idrara çıkma ile idrar yolları enfeksiyonu benzeri şikâyetlerdir. Hastalığın teşhisi ve tedavisindeki karmaşık durum hastaya kendisini yalnız ve çaresiz hissettirir. İnterstisyel Sistit/Ağrılı Mesane Sendromu kadın sağlığında özellikle yaşam kalitesi ve cinsel sağlığa olan etkisi nedeni ile bakımı ve takibi gerekir. Tedavi algoritmasında pek çok güncel seçenek önerilmekte ve uygulanmaktadır. Hemşire tarafından hastaya verilecek eğitim ve danışmanlık tedavinin ilk basamağında yer almaktadır. Bu derlemenin amacı kadınlarda görülen İnterstisyel Sistit/Ağrılı Mesane Sendromunun güncel tanı ve tedavi yaklaşımları ile hasta eğitimi konusunda güncel literatür bilgisinin paylaşılmasıdır.
Yazar isimleri: ['Fatma SOYLU ÇAKMAK', 'Ümran OSKAY']
Yayın Yılı: 17 Aralık 2022
Dergi ismi: Sağlık Bilimleri Üniversitesi Hemşirelik Dergisi
Yayın sayfa url: https://dergipark.org.tr/tr/pub/sbuhemsirelik/issue/73750/1132491
Yayın pdf linki: https://dergipark.org.tr/tr/download/article-file/2493709
