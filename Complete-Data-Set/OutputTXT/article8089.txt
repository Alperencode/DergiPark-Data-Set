Makale Başlığı: MIST Ülkelerinde Satın Alma Gücü Paritesi Geçerli mi?
Özet: Satın Alma Gücü Paritesi (SAGP) ekonomi ve finans literatüründe oldukça ilgiyle incelenen konularından biridir. SAGP ülkeler arasında bulunan fiyat seviyesi farklılıklarını ortadan kaldırarak çeşitli para birimlerinin satın alma güçlerini eşitleyen değişim oranını ifade etmektedir. Çeşitli ülke veya ülkelerde çeşitli yöntemler kullanılarak SAGP hipotezinin geçerliliği test edilmiştir. Bu çalışmada ise SAGP teorisinin 1994:01-2022:01 dönemi için MIST (Meksika, Endonezya, Güney Kore ve Türkiye) ülkelerinde geçerli olup olmadığının incelenmesi amaçlanmaktadır. Bu amaç çerçevesinde reel döviz kurlarının durağan olup olmadıklarını analiz etmek için panel birim kök testleri kullanılmaktadır. Birimler arasında yatay kesit bağlılığının bulunmasından dolayı çalışmada bu bağımlılığı göz önüne alan ikinci kuşak birim kök testlerinden Carrion-i-Silvestre vd. (2005) tarafından geliştirilen PANKPSS ve Pesaran (2007) tarafından geliştirilen CADF testleri kullanılmaktadır. CADF testi ile elde edilen bulgular serinin durağan olmadığı ve SAGP teorisinin geçerli olmadığını ortaya koyarken, yapısal kırılmaları dikkate alan PANKPSS testine ait bulgular neticesinde ise serinin durağan olduğu ve SAGP teorisinin desteklendiği sonucuna varılmıştır.
Yazar isimleri: ['Ferhat KARADEMİR', 'Samet EVCİ']
Yayın Yılı: 29 Ekim 2022
Dergi ismi: İktisadi İdari ve Siyasal Araştırmalar Dergisi
Yayın sayfa url: https://dergipark.org.tr/tr/pub/iktisad/issue/72676/1144238
Yayın pdf linki: https://dergipark.org.tr/tr/download/article-file/2540108
