Makale Başlığı: Kavramsal Sanat  Bağlamında Marina Gadonneix’in “İmajdan Sonra” Serisi
Özet: Sanat eseri, gündelik yaşantımızı aktarmanın bir yolu olduğu kadar, bu dünyadaki varlığımızı ve sürekliliğimizi sağlayan ve anlamlandıran bir yol olmuştur. İnsanlık, mücadele etmek ya da ayak uydurmak zorunda olduğu doğa şartlarını tanımak ve onu gelecek nesillere aktararak türünün devamını sağlamak için kolektif bir bellek oluşturmanın yollarını aramıştır. Hikâye aktarıcı görevini üstlenen sanatçı, kendi aktarmış olduğu kişisel tecrübesi ile hem kendi neslinin hem de eserinin ölümsüzlüğü peşinde koşar. Sanat eseri bu işlevi dolayısıyla izleyeni ile, aktardığı mesaj çerçevesinde, kendi somut varlığı ve tekniği ile değerlendirilecek şekilde iletişim kurmaktadır. Bu çalışmalar zaman içerisinde hız kazanıp ikonoloji ve göstergebilim gibi, plastik sanatlar alanında üretilmiş eserlerin analizini yapmakta araştırmacılara yardımcı olan bu iki yöntemi ortaya koymuştur. Bu iki yöntemin de temelinde, sanatın bir iletişim biçimi olduğu, bu iletişim biçimi çerçevesinde kurduğu kompozisyon ile izleyiciye bir cümle aktardığı ve en nihayetinde bu cümlenin aynı dilbilgisinde olduğu gibi öğelerine ayrılabileceği yatmaktadır. Bu düşünceden yola çıkarak, çalışmada ele alınan sanatçı Marina Gadonneix’in eserleri bu analiz yöntemlerinin ışığında ve bu düşünceden yola çıkarak ortaya atılan “kavramsal sanat” olgusunun çerçevesinde incelenerek açıklanmaya çalışılmıştır. “İmajdan Sonra” çalışması sanat eserinin kendi kuramsal tanımı ve kavramsal alt zemini çerçevesinde şekillenmiş ve plastik biçimini bulmuş bir çalışmadır. Kavramsal sanatın fotoğraf alanındaki çağdaş temsilcilerinden olan Gadonneix’in eserleri, sanat eseri ile dil ilişkisi çerçevesinde incelemeye alınacaktır.
Yazar isimleri: ['Ebru Ceren UZUN UYSAL']
Yayın Yılı: 5 Eylül 2022
Dergi ismi: İnönü Üniversitesi Sanat ve Tasarım Dergisi
Yayın sayfa url: https://dergipark.org.tr/tr/pub/iujad/issue/71213/1087037
Yayın pdf linki: https://dergipark.org.tr/tr/download/article-file/2306470
