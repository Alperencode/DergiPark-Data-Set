Makale Başlığı: Fanların Performans Analizi İçin Amca 210-16 Standardına Göre Test Düzeneği Tasarımı ve Farklı Kanat Açıların Fan Performansına Etkisinin Araştırılması
Özet: Bu çalışmada günümüzde çok çeşitli ve geniş alanlarda kullanılan hem eksenel hem de radyal fanların performans eğrilerini belirlemek için ANSI/AMCA 210-16 standardına uygun olarak bir test düzeneği tasarlanmış ve kurulmuştur. Bu test düzeneğinin doğruluğunu sağlamak amacıyla Konya’da bulunan fan üreticisi bir firmada üretilen AXI800 model eksenel fanın bilinen 30o ve 35o kanat açılarındaki katalog performans değerleri ile deneysel sonuçları kıyaslanmıştır. Kıyaslama sonucunda deneysel veriler ile katalog performans verilerinin oldukça uyumlu olduğu görülmesinden sonra aynı fanın bilinmeyen 25o, 40o, 45o ve 50o kanat açılarındaki performans eğrileri için deneyler tekrarlanmıştır. Çalışmada elde edilen sonuçlar ile öncelikle ANSI/AMCA 210-16 standardına göre tasarlanan ve kurulumu yapılan test düzeneğinin doğruluğunun sağlandığı ve test amaçlı kullanımının uygun olduğu tespit edilmiştir. Bunun yanında, diğer kanat açıları için de tekrarlanan deneysel sonuçlara göre, kanat açısı arttıkça basınç aralığındaki artış oranının elektriksel güç artış oranına göre daha az olduğundan yüksek kanat açılarında kullanılan fanın verimli olmadığı görülmüştür.
Yazar isimleri: ['Aziz Hakan ALTUN']
Yayın Yılı: 25 Ekim 2022
Dergi ismi: Düzce Üniversitesi Bilim ve Teknoloji Dergisi
Yayın sayfa url: https://dergipark.org.tr/tr/pub/dubited/issue/73115/1166558
Yayın pdf linki: https://dergipark.org.tr/tr/download/article-file/2614272
