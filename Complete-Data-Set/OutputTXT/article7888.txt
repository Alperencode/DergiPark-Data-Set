Makale Başlığı: KİŞİSEL AHLAK FELSEFESİNİN VERGİ KAÇIRMA TUTUMU ÜZERİNDEKİ ETKİLERİ VE BU İLİŞKİDE MAKYAVELİZMİN ILIMLAŞTIRICI ETKİSİ
Özet: Bu çalışmanın amacı, kişisel ahlak felsefesinin (bireyin ahlaki tutumlarının) bireylerin vergi kaçırma tutumu üzerindeki etkilerini ve bu ilişkide makyavelizmin ılımlaştırıcı değişken etkisini incelemektir. Bu amaçla, Google Form kullanılarak hazırlanan anket formu İstanbul ve Yalova’da faaliyet gösteren vergi mükelleflerine hem mail yoluyla gönderilmiş hem de yüz yüze görüşmelerle mükelleflerin çalışmaya katılımı sağlanmıştır. Kolayda örnekleme yöntemi kullanılan bu çalışmada çeşitli sektörlerde faaliyette bulunan ve ulaşılabilen her birey çalışmaya dahil edilmiş bu yolla 205  mükellefin çalışmaya katılımı sağlanmıştır. Çalışma sonucunda, bireysel ahlak felsefesinin alt boyutlarından idealizm’in vergi kaçırma tutumu üzerinde negatif ve istatistiksel olarak anlamlı etkiye sahip olduğu sonucuna ulaşılmıştır. Yani bireylerin idealizm düzeyi arttıkça, vergi kaçırma tutumları azalmaktadır. Bireysel ahlak felsefesinin diğer alt boyutu olan rölativizm’in ise vergi kaçırma tutumu üzerinde anlamlı bir etkisi bulanamamıştır.Ayrıca makyavelizmin idealizm ve bireysel sebeplerden kaynaklı vergi kaçırma tutumu ile vergi sisteminden kaynaklı vergi kaçırma tutumu arasındaki ilişkide ılımlaştırıcı değişken etkisine sahip olduğu sonucuna ulaşılmıştır. Yani yüksek makyavelist bireylerde idealizm arttıkça vergi kaçırma davranışı azalmaktadır. Ayrıca makyavelizm düzeyi  yüksek olan bireylerde  eğitim düzeyi arttıkça bireylerin  vergi sisteminden kaynaklı (adaletsizlik algısı sebepli)  vergi kaçırma tutumlarının arttığı sonucuna ulaşılmıştır.
Yazar isimleri: ['Ayşe TANSEL ÇETİN']
Yayın Yılı: 26 Aralık 2021
Dergi ismi: International Review of Economics and Management
Yayın sayfa url: https://dergipark.org.tr/tr/pub/iremjournal/issue/67047/1022916
Yayın pdf linki: https://dergipark.org.tr/tr/download/article-file/2078839
