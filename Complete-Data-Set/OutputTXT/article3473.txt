Makale Başlığı: Sıçanlarda pseudomonas aeruginosa ile indüklenen kronik otitis media modelinde borik asit tedavisinin etkinliği
Özet: Amaç: Kronik otitis media (KOM), bakteriyel veya viral patojenlerin neden olduğu orta kulağın sık görülen enfeksiyöz hastalıklarından biridir. Bu çalışmanın amacı, sıçanlarda Pseudomonas aeruginosa (P. aeruginosa) ile indüklenen KOM modelinde topikal %4’lük ve %8’lik borik asit (BA) uygulamasını sistemik siprofloksasin ile karşılaştırarak KOM tedavisinde borik asidin etkinliğini araştırmaktır.Gereç ve Yöntem: 42 Sprague Dawley cinsi sıçan 7 eşit gruba ayrıldı. P. aeruginosa ile KOM modeli oluşturuldu. Kontrol grubu, KOM grubu, topikal %4’lük ve %8’lik BA tedavi grubu, sistemik siprofloksasin tedavi grubu ve topikal %4’lük ve %8’lik BA temas grubu arasında klinik, histopatolojik ve immünohistokimyasal karşılaştırmalar yapıldı.Bulgular: KOM modelinde %4’lük BA uygulaması ile orta derecede ödem, enflamasyon, dejenerasyon ve orta derecede tümör nekroz faktör-alfa (TNF-α) ekspresyonu tespit edildi. %8’lik BA uygulaması ile hafif ödem, inflamasyon, dejenerasyon ve hafif TNF-α ekspresyonu tespit edildi.Sonuç: %4’lük ve %8’lik BA tedavisinin önemli klinik, histopatolojik ve immünohistokimyasal iyileşme sağladığı görüldü. %8’lik BA uygulamasının daha yüksek tedavi etkinliğine sahip olduğu ve orta kulak mukozasına zararlı bir etkisinin olmadığı gösterildi.
Yazar isimleri: ['Abdulkadir ŞAHİN', 'Ayhan KARS', 'Korhan KILIÇ', 'Muhammed Sedat SAKAT', 'Sinan KÖYCEĞİZ', 'Serkan YİLDİRİM']
Yayın Yılı: 30 Eylül 2022
Dergi ismi: Cukurova Medical Journal
Yayın sayfa url: https://dergipark.org.tr/tr/pub/cumj/issue/72549/1126208
Yayın pdf linki: https://dergipark.org.tr/tr/download/article-file/2467450
