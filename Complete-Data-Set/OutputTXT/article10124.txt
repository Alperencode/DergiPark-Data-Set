Makale Başlığı: Zirkonyum Kaplı Su Arıtma Tesisi Çamurları ile Sudan Arsenik ve Antimon Giderimi
Özet: Bu çalışmada, arsenik ve antimon gideriminde içme suyu arıtma çamurlarının adsorban olarak yeniden kullanım potansiyeli araştırılmıştır. Zirkonyum oksit kaplı çamur termal arıtım ve zirkonyum oksit kaplama prosesleriyle üretilmiş ve adsorbanın karakterizasyonu araştırılmıştır. Sonuçlar, zirkonyum oksit kaplı çamurun ağırlıklı olarak amorf olduğu ve yüksek yüzey alanına (170 m2g-1) sahip olduğunu göstermiştir. Arsenik gideriminde optimum koşulların belirlenmesi amacıyla kesikli adsorpsiyon deneyleri gerçekleştirilmiştir. Deney sonucunda optimum pH 3 olarak elde edilmiş, 1 gL-1 adsorban dozunda 180 dk. temas süresinde arsenik konsantrasyonu 50 μgL-1 den 0.25 μgL-1’ye düşmüştür. İzoterm verisi Freundlich izoterm modeline uymuş ve adsorpsiyon kapasitesi 7.38 mgg-1 olarak bulunmuştur. Deneysel verilerin yalancı ikinci derece kinetiğe uyum sağladığı (R2≥ 0.999) saptanmıştır. Ayrıca sürekli akış koşullarında sabit yataklı kolonda arsenik ve antimon gideriminin kolon performansı araştırılmıştır. Adsorpsiyon proses davranışının Thomas ve Yoon–Nelson modelleri tarafından başarıyla tanımlanması, modellerin sabit yataklı kolon dizaynında zirkonyum oksit kaplı çamur için uygun olduğunu göstermektedir. 
Yazar isimleri: ['Berna KAVACIK', 'Deniz DÖLGEN']
Yayın Yılı: 15 Haziran 2022
Dergi ismi: Karadeniz Fen Bilimleri Dergisi
Yayın sayfa url: https://dergipark.org.tr/tr/pub/kfbd/issue/70315/1063741
Yayın pdf linki: https://dergipark.org.tr/tr/download/article-file/2215722
