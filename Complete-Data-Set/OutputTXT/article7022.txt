Makale Başlığı: Kronik Hastalıklarda Hayvan Destekli Terapi
Özet: Kronik hastalıklar hem ülkemizde hem de dünyada giderek artmakta olan 21. yüzyılın en önemli sağlık sorunlarından biridir. Kronik hastalıklar yaşam boyu bakım gerektiren, kişilerin yaşam kalitesini etkileyen çoğu zaman ilerleyici hastalıklardır. Bu süreçte hastanın fonksiyonel yeteneklerini en üst düzeyde tutmak, hastalık ile uyumunu sağlamak ve semptomların gelişmesini önlemek için multidisipliner yaklaşımların kullanılması gerekmektedir. 	Hayvan destekli tedavi, insan-hayvan etkileşimine dayanan, kronik hastalıklar ve ruhsal bozukluklara bağlı fiziksel veya psikolojik sorunları olumlu yönde etkileyen alternatif bir tedavi türüdür. Dünyada giderek kullanımı artmakta olan hayvan destekli tedavi; kardiyovasküler hastalıklar, solunum hastalıkları, kanser, demans ve inme gibi kronik hastalıklarda önemli tamamlayıcı, alternatif tedavi çeşitlerinden biridir. Hayvan destekli tedavinin, sağlığın korunmasında, geliştirilmesinde, kronik hastalıkların getirdiği psikolojik, sosyal ve fiziksel yükün hafifletilmesinde önemli etkileri bulunmaktadır. Konuyla ilgili çalışmaların artırılmasına ve geliştirilmesine ihtiyaç vardır. Bu derleme ile hayvan destekli tedavi ve kronik hastalıklarda etkisinin incelenmesi amaçlanmıştır.
Yazar isimleri: ['Rahşan ÇEVİK AKYIL', 'Beyza Nur ŞENGÜL']
Yayın Yılı: 18 Temmuz 2022
Dergi ismi: Hemşirelik Bilimi Dergisi
Yayın sayfa url: https://dergipark.org.tr/tr/pub/hbd/issue/71294/1065987
Yayın pdf linki: https://dergipark.org.tr/tr/download/article-file/2224161
