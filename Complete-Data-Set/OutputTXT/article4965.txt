Makale Başlığı: Doyumsuzluğun Sefaletine Postmodern Bir Bakış: Next Floor (2008) Filminin Analizi
Özet: 1930’lu yıllarla birlikte kendini göstermeye başlayan postmodernizm 1980’li yıllara gelindiğinde edebiyat, mimari, görsel sanatlar ve sinema alanlarında da belirgin hale gelmiştir.  Her ne kadar modernizm karşıtı bir tepki ya da duruş olarak algılansa da postmodernizm estetik algının pratikteki özgür yansıması olarak görülebilir. Postmodern sinema açısından baktığımızda da modern anlatıların varlığı ile birlikte alışılmışın dışında, izleyiciyi özgür bırakan ve farklı alımlama pratikleri üzerinde düşünmeye sevk edecek bir yapının olduğu görülebilir. Dolayısıyla postmodernizmin eklektik bu yapısı sinemasal bir yapıtın değerlendirilmesi noktasında izleyiciye belirsizlik yaratmakla birlikte; kendine has bir özgürlük alanı da yaratabilir.  Bu çalışmada postmodern öğelerin sinemaya ve izleyiciye olan etkilerini anlamak açısından postmodernizm kavramı açıklanmış,  postmodern sinema anlayışının içerik ve etkilerini analiz edebilmek amacıyla tüketim odaklı derinlikli anlatıya sahip Next Floor (2008) adlı kısa film seçilmiştir. Çalışmada Next Floor filmi öznellik ve belirsizlik kavramları üzerinden ontolojik analiz yöntemi ile incelenmektedir.
Yazar isimleri: ['Filiz ÇÖMEZ POLAT']
Yayın Yılı: 28 Haziran 2022
Dergi ismi: Elektronik Cumhuriyet İletişim Dergisi
Yayın sayfa url: http://ecider.cumhuriyet.edu.tr/tr/pub/issue/70624/1083880
Yayın pdf linki: https://dergipark.org.tr/tr/download/article-file/2294181
