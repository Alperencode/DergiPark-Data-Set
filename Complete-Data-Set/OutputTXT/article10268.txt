Makale Başlığı: MİRALAY SÜLEYMAN FETHİ BEY
Özet: Miralay Süleyman Fethi Bey’in hayatı yeterince bilinmemektedir. Bu sebeple, üzerinde yeni çalışmaların yapılması gerekmektedir. Süleyman Fethi Bey, İstanbul’da doğmuştur. Ailesinde eğitimli kişilerin olması, onun iyi yetişmesinde etkili olmuştur. Eğitim hayatında olduğu gibi askeri alanda da başarılı biridir. İzmir’in işgali öncesinde birçok savaşta yer almıştır. Süleyman Fethi Bey, kısa zamanda birden fazla görevde yer aldığı ve katıldığı savaşlarda başarılı olduğu için birçok madalya ve nişanla taltif edilmiştir. İtilaf Devletleri’nin desteğini alan Yunanistan’ın, İzmir’i işgali sürecinde, Süleyman Fethi Bey’in göstermiş olduğu tutum, vatan adına son derece önemlidir. İşgali içeriden destekleyen İzmir bölgesi Ortodokslarının baş din adamı Metropolit Hrisostomos, Aya Fotini Kilisesi’ni teşkilatlanma merkezi olarak kullanıp Yunanların Türklere saldırması için telkinlerde bulunarak büyük bir katliamın gerçekleşmesinde rol almıştı. Kadın, çocuk denilmeden binlerce günahsız insan öldürülmüştü. Bu katliam sırasında, verilen emir gereği silahsız olarak kışlada bulunan Osmanlı askerleri esir alındı. O askerlerin arasında bulunan Albay Süleyman Fethi de tüm zorlamalara karşı “Yaşasın Venizelos” demediği için defalarca süngülenerek şehit edildi. O, Fatıma Latife Hanım ile evli idi. Çocukları olmamıştı. Cumhuriyet devrinde hakkında kanun çıkartılarak eşine maaş bağlandı. Miralay Süleyman Fethi Bey’in, İzmir’de bulunan mezarı zamanla yer değiştirdi. İlk olarak Agora Örenyeri’ne defnedildi. En son, Agora Örenyeri’nden alınıp Emir Sultan Türbesi ve Zaviyesi’ne nakledildi.
Yazar isimleri: ['Tuba KOCAL']
Yayın Yılı: 31 Ekim 2022
Dergi ismi: Karatay Sosyal Araştırmalar Dergisi
Yayın sayfa url: https://dergipark.org.tr/tr/pub/karataysad/issue/73309/1173035
Yayın pdf linki: https://dergipark.org.tr/tr/download/article-file/2641224
