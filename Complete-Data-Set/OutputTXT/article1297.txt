Makale Başlığı: ÇALIŞMA YAŞAMINDA AYRIMCILIĞIN İZİNİ SÜRERKEN: HOLLANDA’DA MESLEK SAHİBİ TÜRKİYE KÖKENLİLER
Özet: Hollanda, farklı kimlik ve kültürlerden oluşan toplum yapısıyla, bir arada uyum içinde yaşamayı “vaat eden”, çokkültürcü politikaları ve dünyanın çoğu yerinde olmayan marjinallikleriyle tanınan bir ülkedir. Ancak, Hollanda’nın son yıllarda, ırkçılık ve göçmen karşıtı eylemlerle de gündeme gelmesi dikkat çekicidir. Bu çalışma, böylesine tezat bir durumun emek piyasasına nasıl yansıdığı sorusuyla ortaya çıkmıştır. Bu kapsamda, ikinci ve sonraki nesil meslek sahibi göçmen kökenlilerin iş deneyimleri eğitim, çokkültürlülük ve örtük ayrımcılık konusu etrafında ele alınmak istenmiştir. Araştırmada, kartopu yöntemi kullanılarak Hollanda’da yaşayan göçmen çocukları ile (iki ve sonraki nesil) online bir toplantı programı üzerinden yarı yapılandırılmış sorularla derinlemesine mülakatlar gerçekleştirilmiştir. Alan araştırmasından elde edilen bilgiler üç kategoride tartışılmıştır: Eğitim sisteminden kaynaklı sorunlar, çokkültürlülüğün iş yaşamına etkisi ve örtük ayrımcılık. Sonuç olarak, eğitim sisteminin yerli olmayanlar üzerinde zorlayıcı bir etkisi bulunurken, çokkültürlülüğün iş yaşamında farklı kimlikler üzerinde hem olumlu hem de olumsuz sonuçları olduğu ve çalışma hayatında görünmeyen ayrımcılığa dair bulgulara ulaşılmıştır.
Yazar isimleri: ['Derya DEMİRDİZEN ÇEVİK']
Yayın Yılı: 30 Eylül 2022
Dergi ismi: Anadolu Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/anadoluibfd/issue/72765/1131496
Yayın pdf linki: https://dergipark.org.tr/tr/download/article-file/2489669
