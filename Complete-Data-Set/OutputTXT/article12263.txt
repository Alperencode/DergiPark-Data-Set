Makale Başlığı: SANAL MARKA TOPLULUKLARINDA ALGILANAN FAYDALAR: “PLAYSTATION TÜRKİYE PLATFORMU” ÖRNEĞİ
Özet: Ortak değer ve duygularla bir marka etrafında buluşan tüketiciler marka topluluklarını oluşturmaktadır. Günümüzde sosyal medya platformlarının gelişmesi ile sanal marka topluluklarının önemi artmıştır. Tüketicilerin bu topluluklara hangi motivasyonlarla katılım sağladığını belirleyebilmek, topluluklarını etkin yönetmek isteyen işletmeler açısından önemlidir. Bu toplulukların tüketici ve marka arasında bir etkileşim yaratması tüketici marka etkileşimi konusunu ön plana çıkarmıştır. Bu araştırmanın temel amacı sanal marka topluluklarında algılanan faydaların tüketici marka etkileşimi üzerindeki etkisini belirleyebilmektir. Araştırma Facebook tabanlı bir sanal marka topluluğu olan “Playstation Türkiye Platformu” üyeleri ile gerçekleştirilmiştir. 386 katılımcıyla gerçekleştirilen araştırmanın verileri yapısal eşitlik modeli ile analiz edilmiştir. Araştırma sonucuna göre ekonomik fayda ve bilgi faydası ile tüketici marka etkileşimi arasında anlamlı bir ilişki vardır. Ayrıca katılımcıların yaşı, mesleği ve gelir durumu ile ekonomik fayda arasında istatistiki olarak anlamlı farklılıklar bulunmuştur. 
Yazar isimleri: ['Mehmet Can DOĞANER', 'Ece ARMAĞAN']
Yayın Yılı: 30 Haziran 2022
Dergi ismi: Nazilli İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/niibfd/issue/70792/1099256
Yayın pdf linki: https://dergipark.org.tr/tr/download/article-file/2356750
