Makale Başlığı: 0-12 Aylık Bebeği Olan Annelerin D Vitamini Takviyesi Kullanım ve Bilgi Düzeyleri
Özet: Amaç: Bu calışmanın amacı, annelerin D vitamini hakkındaki bilgi ve farkındalıklarını anlamak, hamilelikte kendileri ve doğumdan sonra bebekleri için D vitamini kullanımına ilişkin uygulamalarını gözlemlemektir.Gereç ve Yöntem: Tanımlayıcı tipteki bu çalışma, Temmuz-Kasım 2021 tarihleri arasında, 0-12 aylık bebeği olan 18-48 yaş arası toplam 818 anneye web tabanlı anket uygulanarak yapılmıştır.Bulgular: Annelerin çoğunluğu 25-29 yaşları arasında olup üniversite mezunudur (sırasıyla %40.2 ve %52.3). Annelerin %65.6'sı gebelikte D vitamini takviyesi kullandığını belirtmiştir. Bebeklerin çoğuna doğumdan hemen sonra veya doğumdan sonraki 15 gün içinde D vitamini desteği verilmiştir. Bebeklerin %91.9'u halen günlük D vitamini takviyesi kullanmaktadır (3.3 ± 1.30 damla). Annelerin çoğunluğu D vitamininin işlevleri ve eksikliğinde oluşabilecek hastalıklar hakkında yeterli bilgiye sahiptir.Sonuç: Bu çalışma, çoğu annenin “D Vitamini Destek Programları”nda kendileri ve bebekleri için önerilen D vitamini kullanım süre ve miktarına uyduklarını ve D vitamini takviyesi konusunda bilgili olduklarını göstermektedir.
Yazar isimleri: ['Nilgün SEREMET KÜRKLÜ', 'Gülen SUNA', 'Hülya KAMARLI ALTUN', 'Merve Şeyda KARAÇİL ERMUMCU']
Yayın Yılı: 28 Ağustos 2022
Dergi ismi: Bandırma Onyedi Eylül Üniversitesi Sağlık Bilimleri ve Araştırmaları Dergisi
Yayın sayfa url: https://dergipark.org.tr/tr/pub/boneyusbad/issue/72348/1073447
Yayın pdf linki: https://dergipark.org.tr/tr/download/article-file/2253056
