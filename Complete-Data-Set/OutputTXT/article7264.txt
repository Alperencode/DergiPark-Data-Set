Makale Başlığı: ERKEN ÇOCUKLUK DÖNEMİNDE OKUMA YAZMAYA YÖNELİK MOTOR BECERİLERİN DEĞERLENDİRİLMESİ: MOTOR SKİLLS RATİNG SCALE TÜRKÇE’ YE UYARLAMA ÇALIŞMASI
Özet: Çalışmanın amacı, erken çocukluk dönemindeki çocukların okuma yazmaya yönelik motor becerilerini ölçmek üzere tasarlanan Motor Skills Rating Scale’ın (MSRS), Türk örnekleme uyarlanarak geçerlik güvenirlik çalışmasının yapılmasıdır. Ölçeğin kapsamı doğrultusunda uzman görüşleri neticesinde Türkçe ’ye OYMBD Ölçeği olarak çevrilmiştir. Çalışma, nicel araştırma türlerinden tarama modelindedir. Örneklemini Aksaray ili merkez ve merkeze bağlı köylerde yer alan ilkokulların birinci sınıfına devam eden 66-84 aylık 368 çocuk oluşturmaktadır. Maksimum çeşitlilik örnekleme türü kullanılmıştır. Veriler, Kişisel Bilgi Formu, OYMBD Ölçeği ve Öğrenmeyi Desteklemede Gelişimsel Göstergeler_4 değerlendirme araçları ile öğretmenlerin çocukların karnelerine verdikleri notların temin edilmesi yoluyla toplanmıştır. Açımlayıcı ve doğrulayıcı faktör analizleri sonucunda ölçeğin Türkçe versiyonunun İnce Motor ve Beden Farkındalığı olmak üzere iki boyutlu bir yapı gösterdiği ve toplam 16 maddeden oluştuğu belirlenmiştir. Dil, kapsam, ölçüt ve yordama geçerliliği ile güvenirlik çalışmalarına dair analizler sonucunda ölçeğin Türk örnekleminde geçerli ve güvenilir olduğu sonucuna varılmıştır.
Yazar isimleri: ['Hatice Gözde ERTÜRK KARA', 'Başak FİLİKCİ']
Yayın Yılı: 30 Haziran 2022
Dergi ismi: Ihlara Eğitim Araştırmaları Dergisi
Yayın sayfa url: http://ihead.aksaray.edu.tr/tr/pub/issue/70649/1055160
Yayın pdf linki: https://dergipark.org.tr/tr/download/article-file/2181665
