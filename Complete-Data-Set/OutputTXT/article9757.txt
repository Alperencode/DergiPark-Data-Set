Makale Başlığı: Turist-turist etkileşimlerinde demografik faktörlerin önemi
Özet: Turist- turist etkileşimi farklı kültürlerden bir araya gelerek turistik seyahatlere katılan bireylerin turdaki davranışları sebebiyle olumlu ve olumsuz etkileşimlerini ifade etmektedir. Bu çalışma Turist-turist etkileşiminde demografik faktörlerin incelenmesi amacıyla yapılmıştır. Araştırmanın çalışma evreni olarak 1985 yılında UNESCO Kültür Mirası Listesine alınan ve doğal çekicilikleriyle ön plana çıkan Nevşehir (Kapadokya) bölgesi belirlenmiştir. Araştırmanın örneklem aşamasında kolayda örneklem yöntemi kullanılarak hazırlanan anketler online sistem üzerinden (Google form) Kapadokya bölgesini ziyaret eden yerli turistlere uygulanmıştır. Çalışma kapsamında nicel araştırma yöntemi tercih edilmiş olup, anket tekniğinden yararlanılmıştır. Son üç yıl içerisinde Kapadokya bölgesini ziyaret eden katılımcılar tarafından yanıtlanan 375 anket üzerinden analizleri yapılmıştır. Verilerin analizlerine göre, turistlerin hem cinsiyet hem de yaş faktörlerinin turist-turist etkileşimleri üzerinde anlamlı bir farklılık oluşturmadığı sonucuna ulaşılmıştır.
Yazar isimleri: ['Fatma AKBAS']
Yayın Yılı: 31 Temmuz 2022
Dergi ismi: Journal of Tourism Research Institute
Yayın sayfa url: https://dergipark.org.tr/tr/pub/jtri/issue/71514/1128547
Yayın pdf linki: https://dergipark.org.tr/tr/download/article-file/2477323
