Makale Başlığı: Kapsamlı 21. Yüzyıl Becerileri Ölçeği: Geçerlilik ve Güvenirlilik Çalışması
Özet: Bu araştırma, ortaokul öğrencileri için kapsamlı 21. yüzyıl becerileri ölçeği geliştirme amacıyla gerçekleştirilmiştir. Araştırmaya 334 ortaokul öğrencisi (5, 6, 7 ve 8’inci sınıf) katılmıştır. Ölçeğin ilk aşamasında kuramsal çalışmalar ve uzman görüşleri dikkate alınarak 63 madde belirlenmiştir. Ölçeğin geçerliliğini belirlemek için açımlayıcı faktör analizinden ve madde ayırt edicilik gücü için t-testinden yararlanılmıştır. Araştırma bulguları sonucunda 9 faktör ve 62 maddelik ölçek geliştirilmiştir.  Beşli Likert tipinde geliştirilen ölçeğin birinci faktörü “Eleştirel Düşünme ve Problem Çözme” becerilerini, ikinci faktörü “Sosyal, Sorumluluk ve Uyum” becerilerini, üçüncü faktörü “iş birlikçi” becerilerini, dördüncü faktörü  “Medya Okuryazarlığı” becerilerini, beşinci faktörü  “Bilgi, İletişim ve Teknoloji Okuryazarlığı (BİT)” becerilerini, altıncı faktörü  “Yaratıcılık ve Yenilikçilik ” becerilerini, yedinci faktörü “Girişimcilik ve Özyönetim”  becerilerini, sekizinci faktörü “İletişim” becerilerini ve dokuzuncu faktörü “Liderlik” becerilerini ölçen maddelerden oluştuğu belirlenmiştir. Ölçeğin genel Cronbach's Alpha güvenirlik katsayısı ,973 olarak belirlenmiştir. Ayrıca ölçeğin faktörlerinin Cronbach’s Alpha güvenirlik katsayısı sırasıyla Faktör1’in ,921, Faktör2’nin ,917, Faktör3’ün ,899, Faktör4’ün ,865, Faktör5’in ,850, Faktör6’nın ,687, Faktör7’nin ,674, Faktör8 ,667 ve Faktör9’un ,614 olduğu belirlenmiştir. Ölçek maddelerinin ayırt edicilik gücünü belirlemek için ise ölçek verilerinin ham puanları küçükten büyüğe sıralanarak oluşturulan alt grup %27 (90) ve üst grup %27’yi (90) maddelerin ayırt edicilik güçleri istatistiksel olarak anlamlı (p<.01) olduğu sonucuna ulaşılmıştır.
Yazar isimleri: ['Fatih KALEMKUŞ', 'Müzeyyen BULUT ÖZEK']
Yayın Yılı: 1 Temmuz 2022
Dergi ismi: Anadolu Journal of Educational Sciences International
Yayın sayfa url: https://dergipark.org.tr/tr/pub/ajesi/issue/71051/899338
Yayın pdf linki: https://dergipark.org.tr/tr/download/article-file/1647372
