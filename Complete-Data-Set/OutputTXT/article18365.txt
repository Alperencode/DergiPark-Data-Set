Makale Başlığı: SOSYOLOJİK SUÇ TEORİLERİNE KURAMSAL BİR YAKLAŞIM: SOSYAL SÜREÇ TEORİLERİ
Özet: İnsanlığın tarih sahnesindeki yerini almasıyla birlikte ortaya çıkan suç olgusu, insanın bu sahnedeki varlığı sürdükçe devam edecek bir durumdur. Suç, geçmişten günümüze daima güncel olan, toplumları etkileyen ve kamu otoritesini de özellikle bu olgunun azaltılmasında ya da önlenmesinde uğraştıran bir kavramdır. Suç olgusu tarihsel süreç içerisinde birçok bilim disiplini tarafından ele alınmıştır. Suça yönelik olarak bireysel teorilerin yanı sıra, biyolojik psikolojik teoriler ile sosyolojik teoriler perspektifinden bakılmaktadır. Sosyal süreç teorileri suçun bir toplumda bir nesilden diğer nesile, bir gruptan diğer gruba öğrenme yoluyla aktarıldığını ileri süren teorilerdir. Bu çalışmada suça yönelik olarak geliştirilen sosyolojik suç teorilerinden ‘sosyal süreç teorileri’ne kuramsal açıdan yaklaşılmaktadır. Çalışmada sosyal süreç teorilerinden; sosyal öğrenme teorileri, ayırıcı birliktelikler teorileri, nötrleştirme teknikleri ve sosyal kontrol teorileri üzerinde durulmaktadır.
Yazar isimleri: ['İlhan BİNGÖL']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1119294
Yayın pdf linki: https://dergipark.org.tr/tr/download/article-file/2439068
