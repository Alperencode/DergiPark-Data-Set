Makale Başlığı: Kamusal Alanda Sanat Uygulamalarının Öğrencilerin Tasarım ve Estetik Algılarına Etkisinin Belirlenmesi
Özet: Araştırmanın amacı, kamusal sanat uygulamalarının lisansüstü öğrencilerin tasarım ve estetik algılarına etkisini araştırmaktır. 2021‐2022 bahar dönemlerinde gerçekleştirilen araştırmanın çalışma grubu 15 lisansüstü öğrenci oluşturmaktadır. Nitel araştırma yöntemlerinden yarı yapılandırılmış görüşme tekniğine uygun olarak araştırmacılar tarafından geliştirilen form aracılığıyla veriler toplanmıştır. Araştırmada, kamusal alan olarak İzmir Katip Çelebi Üniversitesi bünyesinde belirlenen yerlerde kamusal alanda sanat faaliyetleri yürütülerek öğrencilerin bu süreci yaşayarak deneyimlemesi sağlanmıştır. Araştırmada elde edilen bulgulara dayanarak öğrencilerin kamusal sanat uygulamalarının mesleki yeterliliklerini olumlu etkilediği, özgüvenleriniartırdığı, estetik algılarına olumlu etkileri olduğunu ayrıca doğa konulu uygulamalar gerçekleştirmenin çevre sorunlarına ilişkin farkındalıklarını artırdığını ifade etmişlerdir.
Yazar isimleri: ['Sehran DİLMAÇ', 'Oğuz DİLMAÇ']
Yayın Yılı: 24 Haziran 2022
Dergi ismi: STAR Sanat ve Tasarım Araştırmaları Dergisi
Yayın sayfa url: https://dergipark.org.tr/tr/pub/stardergisi/issue/70327/1115806
Yayın pdf linki: https://dergipark.org.tr/tr/download/article-file/2424407
