Makale Başlığı: Şiddet ve Şizofreni: Ulusal Basında Yer Alan Haberlerin Niteliksel Analizi
Özet: Şizofreni yaklaşık olarak toplumun % 1’inde görülmekle birlikte etkilenen bireyler için genellikle ömür boyu sakatlık ve duygusal sıkıntı yaratan ciddi bir beyin bozukluğudur. Yapılan birçok çalışmada toplumun şizofreni hastalarını tehlikeli, ne yapacağı belli olmayan, saldırgan bireyler olarak algıladıkları gösterilmiştir. Özellikle şizofreni hastaları ile ilgili yapılan medya haberleri toplumda bu yargıların oluşmasına ve artmasında etki edebilmektedir. Bu araştırmanın amacı medyada şizofreni hastalarına atfedilen şiddet, saldırganlık ve cinayet haberlerinin içerik analizini yaparak şiddet eylemlerinin niteliğini ortaya koymaktır. Bu çalışma sonuçlarına göre şizofreni hastalarının şiddet davranışları toplumun diğer bireylerine oranla daha yüksek olmasına rağmen, eylemler toplumsal şiddet bağlamında oldukça düşüktür. Şizofreni hastaları toplumun genelinden çok birinci derece yakınlarına karşı (% 41,3) şiddet veya saldırganlık göstermektedirler. Hastaların önemli bir bölümü olay sırasında tedavi protokolüne devam etmeyen (% 65) bireylerden oluşmaktadır. Hastaların düzenli tedaviye ve ilaç kullanımına uyumu şiddet olaylarının azaltılmasında önemli bir faktördür.
Yazar isimleri: ['Günseli UZUNHASANOĞLU']
Yayın Yılı: 31 Ekim 2022
Dergi ismi: MEYAD Akademi
Yayın sayfa url: https://dergipark.org.tr/tr/pub/meyadakademi/issue/73338/1195628
Yayın pdf linki: https://dergipark.org.tr/tr/download/article-file/2735235
