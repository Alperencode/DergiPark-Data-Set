Makale Başlığı: Edgar Allan Poe’nun 'the Black Cat' Adlı Eserinin Biçembilimsel Açıdan Ayrıntılı Analizi
Özet: Hem dil hem de edebi çalışmaları kapsayan bir disiplin olarak biçembilim birçok çalışmanın odak noktası olmuştur. Kökeni retoriğe dayanan biçembilim, edebi eserlerin incelenmesinde farklı bakış açılarına sahip olmanın yolunu açmıştır.  En geniş anlamıyla, Biçembilim edebi bir figürün tarzının dilbilimsel çerçevede analizini gerçekleştiren bir bilim dalı olarak tanımlanabilir. Bu alanının içinde yeralan bu çalışma, ünlü yazar Edgar Allan Poe’nun “The Black Cat” adlı kısa hikâyesinde yansıtılan tarzını incelemeyi hedeflemiştir. Çalışmada takip edilen yöntem, edebi eserlerdeki kelime, dilbilgisi, söz sanatları, bağlam ve tutarlılık yönlerine odaklanan Leech and Short (1981)’un yöntemidir. Metinlerin titiz bir şekilde analizi ile elde edilen bulgular, Edgar Allan Poe’nun edebi bir figür olarak tarzının anlaşılmasına katkıda bulunmaktadır. Buna göre, noktalama işaretlerindeki kasıtlı seçimi, yazı yazmadaki hünerini sergileyen kelime seçimleri, okuyucuda korku ve dehşet uyandıran kelimerin tekrarını kullanması ve söz sanatlarını yetenekli bir şekide kullanması, Poe’nun biçeminin kendine özgü özellikleri arasında sayılabilir.
Yazar isimleri: ['Deniz CİVELEK']
Yayın Yılı: 30 Haziran 2022
Dergi ismi: Hacettepe Üniversitesi Edebiyat Fakültesi Dergisi
Yayın sayfa url: https://dergipark.org.tr/tr/pub/huefd/issue/67946/698487
Yayın pdf linki: https://dergipark.org.tr/tr/download/article-file/992690
