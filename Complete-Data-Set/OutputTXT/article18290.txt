Makale Başlığı: COVID-19 SALGINININ, ÇALIŞANLAR ÜZERİNE ETKİLERİ: HAVACILIK, LOJİSTİK, FİNANS, TEKSTİL VE SAĞLIK SEKTÖRLERİ BAĞLAMINDA BİR DEĞERLENDİRME
Özet: Çalışmada, kendine özgü dinamikleri nedeniyle salgın sürecinden farklı etkilenebilecek Finans, Lojistik, Havacılık, Sağlık ve Tekstil olmak üzere birbirinden bağımsız beş sektörü temsil eden çalışanların, salgın sürecinden nasıl etkilendiklerinin derinlemesine incelenmesi hedeflenmiştir. Çalışmada beş ayrı sektörü temsil eden 21’i kadın 27’si erkek olmak üzere toplam 48 katılımcıdan zoom konferans programıyla gerçekleştirilmiş 10 farklı grup odak görüşmesi aracılığıyla toplanan veriler, MAXQDA 2021 paket programıyla analiz edilmiştir. Araştırmanın en önemli katkısı, çalışma ortamını belirlemesi açısından teknolojik imkanlar ve bilgi kaynaklarının öneminin gözler önüne serilmesi ve buna bağlı olarak salgında evlerine kapanmak zorunda kalan çalışanların iş yeri kavramına dair yaşadıkları paradigma değişikliğinin açığa çıkarılmasıdır. Bu çalışmada görüşmecilerden toplanan veri setlerinin analiziyle elde edilen bulgular, araştırmada kullanılan temalar arasında yer alan “Teknoloji” ile “Bilgi Kaynakları” arasında güçlü bir ilişkinin varlığını ortaya çıkarmıştır. Bulguların yorumlanmasıyla, iş yeri sadece mekan değişikliğini gerektiren ve ulaşılan bir yer olmaktan çıkmış, tek bir tıkla erişilebilir bir ortam olarak da tanımlanır olmuştur. Çalışmada ayrıca salgınla mücadele etmek için alınan önlemlerin kurumsallaştırılamadığı ve buna bağlı olarak salgınla başa edebilmek için yürürlüğe konulan kuralların da çalışanlarca tam anlamıyla içselleştirilemediği görülmüştür.
Yazar isimleri: ['Özlem ÇAPAN ÖZEREN', 'Çağlar ÇABUK', 'Hülya ŞİMGA']
Yayın Yılı: 1 Haziran 2022
Dergi ismi: Beykoz Akademi Dergisi
Yayın sayfa url: https://dergipark.org.tr/tr/pub/beykozad/issue/71287/1040217
Yayın pdf linki: https://dergipark.org.tr/tr/download/article-file/2146817
