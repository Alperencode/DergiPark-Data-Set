Makale Başlığı: COVİD-19 PANDEMİ SÜRECİNDE BÜYÜKŞEHİR BELEDİYELERİNİN GERÇEKLEŞTİRDİĞİ ÇALIŞMALAR
Özet: Büyükşehir belediyeleri kanunlarda belirtilen toplum sağlığı ile ilgili birçok hizmeti yerine getirirler. Hastalık ve salgın dönemindeki görevleri Umumî Hıfzıssıhha Kanunu, 5216 sayılı Büyükşehir Belediye Kanunu ve 5393 sayılı belediye kanununda belirtilmiştir. Bu çalışmada Türkiye’de otuz büyükşehir belediyesinin 11 Mart 2020 ve Haziran 2021 tarihleri arasında Covid-19 Pandemi sürecinde virüsün yayılım hızını düşürmek ve önlemek, şehrin temizliğini sağlamak, kamu ulaşım düzenini sağlamak, 65 yaş ve üzeri ve özel gurupta yer alan ve virüsten olumsuz etkilenen diğer guruplara yönelik yaptığı çalışmalar incelenmiştir. Bu çalışmanın temel amacı Covid-19 pandemi sürecinde büyükşehir belediyelerinin yapmış oldukları özgün çalışmaları ortaya koymaktır. Bu çalışmada literatür tarama yanında doküman analizi yöntemi kullanılmıştır. Türkiye’de 30 büyükşehir belediyesi yanında dünyadan, Madrid, Milan, Paris, Tokyo gibi metropoliten kentlerde salgınla mücadele çalışmaları da incelenmektedir. Çalışmada elde edilen bulgular genel olarak şu şekildedir; büyükşehir belediyelerinin şehrin temizliği ve virüsün yayılımın önlenmesine; 65 yaş üstü ve 20 yaş altı gençlere; esnafa ve çiftçiye; ihtiyaç sahibi bireylere; ve evde kalan vatandaşlara yönelik dijital platformlar üzerinden yürütülen çalışmaları öne çıkmaktadır Büyükşehir belediyeleri Covid-19 salgınına karşı gerek merkezi idarenin kararları doğrultusunda gerek ise kendi özgün çalışmaları ile pandemi ile mücadelede önemli rol üstlenmişlerdir
Yazar isimleri: ['Ezgi ATİK', 'Fatma Neval GENÇ']
Yayın Yılı: 31 Mayıs 2022
Dergi ismi: Artuklu Kaime Uluslararası İktisadi ve İdari Araştırmalar Dergisi
Yayın sayfa url: https://dergipark.org.tr/tr/pub/artuklu/issue/68418/1093897
Yayın pdf linki: https://dergipark.org.tr/tr/download/article-file/2334585
