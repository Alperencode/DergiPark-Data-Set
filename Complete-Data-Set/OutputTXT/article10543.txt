Makale Başlığı: Spor Yöneticilerinin Covid-19 Kavramına İlişkin Metaforik Algılarının İncelenmesi
Özet: Dünya’da ilk olarak 2019 senesinin Aralık ayında meydana gelen ve Covid-19 olarak tanımlanan salgın hastalık, ülkemizi de etkisi altına almıştır. Salgın tüm sektörleri etkilediği gibi spor sektörünü de etkisi altına almıştır.  Spor yöneticiliği bölümlerinden mezun veya bu alanda görev yapan bireylerin Covid-19 kavramına yönelik metaforik algılarını ortaya çıkarmayı amaçlayan bu araştırmada temel nitel araştırma deseni kullanılmıştır.  Çalışma grubunu, 2021 yılında Türkiye’nin farklı illerinde görev yapmakta olan 105 spor yöneticisi oluşturmaktadır. Veriler “Covid-19 ......... gibidir, çünkü .......” dır.  cümlesini içeren açık uçlu bir anket formuyla toplanmıştır. Araştırma verileri, içerik analizi aşamalarına dikkat edilerek kodlama ve ayıklama, kategori geliştirme, geçerlik ve güvenirlik, verilerin yorumlanması başlıkları altında analiz edilmiştir. Spor yöneticilerinin Covid-19 kavramına ilişkin ürettiği 90 metaforun ortak özelliklerine göre oluşturulan gruplama sonucunda metaforlar; Bilişsel, Duygusal, Fiziksel ve Sosyal durum adı altında 4 farklı kategoride toplanmıştır. Spor yöneticilerinin ürettikleri metaforlar arasında en fazla kullanılanların Hapis, Ölüm, Korku ve Belirsizlik olduğu görülmektedir. Spor yöneticilerinin görüşlerinden elde edilen sonuçlara göre olumsuz metaforların çokluğu dikkat çekmektedir. Bu durumun, kısmi olarak sekteye uğrayan spor etkinliklerinden kaynaklandığı düşünülmektedir.
Yazar isimleri: ['Ebru ARAÇ ILGAR', 'Batıkan KARAVELİOĞLU', 'Şeyma Bahar AKDENİZ']
Yayın Yılı: 30 Haziran 2022
Dergi ismi: Kilis 7 Aralık Üniversitesi Beden Eğitimi ve Spor Bilimleri Dergisi
Yayın sayfa url: https://dergipark.org.tr/tr/pub/besbid/issue/70846/1093477
Yayın pdf linki: https://dergipark.org.tr/tr/download/article-file/2332837
