Makale Başlığı: Okullarda Şiddetin Ayak İzleri ve Alınabilecek Önlemler
Özet: Eğitim en genel olarak “bireyin davranışlarında olumlu yönde istendik davranış değişikliği meydana getirme süreci” olarak tarif edilmektedir. Eğitim öğretim faaliyetlerinin birincil ve temel amacı bireyin davranışlarında olumlu yönde değişiklik meydana getirebilmektir. Bu amaca ulaşamayan eğitim faaliyetlerinin başarısı eleştiri ve tartışma konusudur. Şiddet ise öğrenilmiş, olumsuz bir davranıştır. Eğer olumsuz bir davranış öğrenilmişse bunun eğitim yoluyla olumlu bir davranışla değiştirilmesi mümkündür. Öte yandan yarının toplumunu oluşturacak bireyler günümüzde öğrenci olarak eğitim öğretimini sürdüren öğrencilerimizdir. Toplumda görülen şiddet olaylarını azaltmanın, bu konuda önleyici tedbirlerin alınmasının yolu okullarımızdan geçmektedir. Hastalıkların tedavisinde erken teşhis ne denli önemliyse; şiddet eğilimindeki bireylerin tespiti ve rehabiletesi bağlamında okullarımızda yapılacak çalışmalar da o denli öneme sahiptir. Birçok konuda olduğu gibi şiddet konusunda da okullarımız bir nevi açık laboratuvar işlevi görmektedir/görmelidir. Çalışma daha çok uzun yılların verdiği mesleki birikimin, saha gözlemlerinin, öğretmen, veli, öğrenci görüşmelerinin, konuyla ilgili farklı okul türlerinde farklı görevlerin icrası sırasında hazırlanan rapor ve tutanakların ürünüdür.
Yazar isimleri: ['Ali KOCADAYI', 'Yasin YEŞİLYURT']
Yayın Yılı: 10 Haziran 2022
Dergi ismi: Akademik Platform Eğitim ve Değişim Dergisi
Yayın sayfa url: https://dergipark.org.tr/tr/pub/apjec/issue/70228/1102016
Yayın pdf linki: https://dergipark.org.tr/tr/download/article-file/2368392
