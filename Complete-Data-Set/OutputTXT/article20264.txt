Makale Başlığı: Atakum (Samsun) engelli atlası
Özet: Engelli bireylerin sosyalleşerek ekonomiye katkı sağlayabilmeleri için cadde, sokakları rahatça kullanabilmeleri gerekmektedir. Samsun’un merkez ilçelerinden olan Atakum önemli miktarda engelli ve yaşlı nüfusu barındırmaktadır. Bu çalışmada Atakum’un cadde ve sokaklarının engelli konforu açısından değerlendirilmesi, CBS ile engelliler için en uygun güzergâhların belirlenmesi amaçlanmıştır. İlçenin en işlek güzergâhları örneklem seçilerek, kaldırımlar niteliklerine göre sınıflandırılmıştır. Bunun yanı sıra engelli konforuna yönelik kriterlere göre “engelsiz güzergâhlar” belirlenerek, bir engelli atlası oluşturulmuştur. Çalışmanın veri kaynaklarını, saha çalışmaları, mülakatlar ve ikincil veriler oluşturmaktadır. Engelsiz güzergâhlar, ilçedeki sosyal donatıların konumlarına göre uygunluk analiziyle belirlenmiştir. Atakum’da seçili güzergâhlarda kaldırımlardan iyi niteliğe sahip olanların oranı: Atatürk Bulvarı’nda % 12; İsmet İnönü Bulvarı’nda % 10; Cağaloğlu Caddesinde ise % 9’dur. Bu güzergâhlardaki 314 noktada kaldırım rampalarının eksik ya da kullanılamayacak durumda olduğu tespit edilmiştir. Konumları ve özellikleri değerlendirilerek ilçenin iç kesimlerinden sahile uzanan 8 ana 8 ara olmak üzere 16 engelsiz güzergâh belirlenmiştir. Örneklem güzergâhlardaki sorunlar ve engelsiz güzergâhlarda yapılması gereken iyileştirmeler tespit edilmiştir.
Yazar isimleri: ['Harun Reşit BAĞCI', 'Ebru KARAKAYA']
Yayın Yılı: 30 Eylül 2022
Dergi ismi: lnternational Journal of Geography and Geography Education
Yayın sayfa url: https://dergipark.org.tr/tr/pub/igge/issue/72781/1106430
Yayın pdf linki: https://dergipark.org.tr/tr/download/article-file/2386333
