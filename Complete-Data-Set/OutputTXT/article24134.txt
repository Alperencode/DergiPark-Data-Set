Makale Başlığı: “Tabata  Antrenmanlarının Erkek ve Kadın Futbolcularda Fiziksel Uygunluk Değişkenleri Üzerine Etkisi”
Özet: Giriş: Yüksek yoğunluk İnterval antrenmanları içerisinde tabata antrenmanlarının popülerliği artmaktadır. Tabata antrenmanlarının, futbol sezonu içerisinde erkek ve kadın futbolcuların, atletik performanslarının üzerine etkisi halen araştırılmaktadır. Malzeme ve Yöntem: Bu araştırmaya 22 erkek ve 22 kadın futbolcu gönüllü olarak katılmıştır. Erkek ve kadın futbolcular rastgele tabata eğitim grubu (TEG) ve kontrol grubu (KG) olarak ikiye ayrılmıştır. Her iki takımdaki futbolcuların düzenli olarak futbol antrenman programları devam ederken, TEG grubunun antrenmanlarına ek olarak 8 hafta boyunca haftanın 5 günü, 4 dakikadan oluşan 4 set tabata antrenmanı yaptırılmıştır. Erkek ve kadın futbolcuların tümüne ön test ve son test olarak, Yo-Yo Aralıklı Toparlanma Testi-1, Illinois Çeviklik Testi, Eurofit Durarak Uzun Atlama Testi, İzometrik Sırt Kuvveti Testi, Otur Eriş Testi, 30 Metre Sprint Testi uygulanmıştır.Sonuç: Tabata eğitim grubunda olan erkek ve kadın futbolcuların diğer gruptakilerle oranla bazı test sonuçlarının pozitif yönde daha anlamlı çıktığı görülmektedir. Tabata antrenmanlarının erkek ve kadın futbolcular üzerinde bazı fiziksel uygunluk düzeylerinin artışına katkı sağladığı için antrenman programlarının içinde alternatif antrenman modeli olarak kullanılabilir.
Yazar isimleri: ['Deniz ÜNVER']
Yayın Yılı: 27 Ekim 2022
Dergi ismi: Yalova Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/yalovaspor/issue/73210/1184409
Yayın pdf linki: https://dergipark.org.tr/tr/download/article-file/2689010
