Makale Başlığı: Yeşilçam Sineması’nda geleneksel-modern ikiliğinin sembolizasyonunda mekan kullanımı
Özet: Türk sinemasının 1960-1975 yılları arasındaki dönemi 'Yeşilçam' olarak kabul edilir. Bu dönemin filmleri, Türkiye'nin modernleşme sürecini somutlaştıran filmler olmuştur. Yeşilçam Sineması literatürde ve medyada genellikle, yaratıcılıktan ve sanatsal duyarlılıktan yoksun olduğu ve mekansal kurgunun zayıflığı doğrultusunda eleştirilmiştir. Bu doğrultuda Yeşilçam Sineması’nda mekân kullanımı söz konusu olduğunda, ilgili literatürde çalışma sayısının azlığı göze çarpar. Bu yazının temel amacı, Yeşilçam’da geleneksel-modern ikileminin mekansal izlerini sürmektir. Çalışma kapsamında, bu dönemde çekilmiş olan filmlerden “mekan” kullanımına ilişkin güçlü göstergeler taşıyan ve modernite kritiğinin gerçekleştirilebileceği 66 tanesi seçilerek detaylı incelenmiştir. Çalışmanın ana savı, Yeşilçam melodramlarındaki mekân kullanımının, kanıksandığı ölçüde rastgele ve kurgudan yoksun olmadığı ve Yeşilçam mekanlarının dönemlerinin modernleşme tartışmalarını güçlü bir biçimde yansıttığıdır.
Yazar isimleri: ['Didem AKYOL ALTUN']
Yayın Yılı: 29 Temmuz 2022
Dergi ismi: GRID - Mimarlık Planlama ve Tasarım Dergisi
Yayın sayfa url: https://dergipark.org.tr/tr/pub/grid/issue/71505/1061060
Yayın pdf linki: https://dergipark.org.tr/tr/download/article-file/2204877
