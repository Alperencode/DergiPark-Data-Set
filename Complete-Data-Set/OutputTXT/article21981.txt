Makale Başlığı: Okulda Öznel İyi Oluşun Yordayıcıları Olarak Akademik Öz-yeterlik ve Umut
Özet: Olumlu duyguların daha çok ve olumsuz duyguların daha az yaşandığı durumu ifade eden öznel iyi oluş farklı değişkenlerle ilişkilidir. Bu çalışmada ortaöğretim öğrencilerinin akademik öz-yeterlik ve umut düzeyleri ile okulda öznel iyi oluş düzeyleri arasındaki ilişkilerin incelenmesi amaçlanmaktadır. Araştırmaya 2020-2021 eğitim-öğretim yılında Erzincan ilinde öğrenim gören 413 (%57) kadın, 311 (%43) erkek olmak üzere toplam 724 öğrenci katılmıştır. Araştırma ilişkisel tarama modeline göre tasarlanmıştır. Araştırmada ortaöğretim öğrencilerinin akademik öz-yeterlik ve umut düzeylerinin okulda öznel iyi oluşlarını yordamasını belirlemek amacıyla standart çoklu regresyon analizi uygulanmıştır. Çalışmadan ortaya çıkan sonuçlar akademik öz-yeterlik ve umut düzeylerinin okulda öznel iyi oluşu anlamlı düzeyde açıkladıklarını göstermektedir. Araştırmadan elde edilen sonuçlara göre akademik öz-yeterlik ve umut okulda öznel iyi oluşun % 30’unu açıklamaktadır. Ortaya çıkan sonuçlar genel olarak literatür bulguları ile benzerlik göstermektedir.
Yazar isimleri: ['Alaattin CİMİNLİ']
Yayın Yılı: 4 Temmuz 2022
Dergi ismi: Uluslararası Türk Kültür Coğrafyasında Sosyal Bilimler Dergisi
Yayın sayfa url: https://dergipark.org.tr/tr/pub/turksosbilder/issue/71158/1063908
Yayın pdf linki: https://dergipark.org.tr/tr/download/article-file/2216390
