Makale Başlığı: Kaylıdere Kalesi Urartu Çanak Çömleği: 2018/2019 Yılı Kazıları
Özet: Urartu Krallığının merkezi bölgesinin batısında yer alan Kayalıdere Kalesi Muş ili Varto ilçesinin 20 km kuzeybatısındadır. Kale ilk olarak 1956 yılında Burney’in bölgede yaptığı yüzey araştırmaları sırasında tespit edilmiş ve kale Burney tarafından 1965 yılında tek sezonluk bir kazı çalışması yapılmıştır.  Uzun bir aranın ardından 2018 ve 2019 yılları arasında Alparslan II Barajı yapımı sırasında Kayalıdere Kalesi’nde temizlik ve sondaj çalışmalarını kapsayan kurtarma kazıları gerçekleştirilmiştir. Bu çalışmada kurtarma kazıları sırasında ele geçirilen çanak çömlek buluntuları değerlendirilmiştir. Ana formlar arasında; çanak, çömlek, tepsi, pithos ve minyatür kaplar yer alır.  Urartu Kaleleri’nin klasik özelliği olarak ön palana çıkan mühür baskısı, hiyeroglif ve piktogramlar Kayalıdere Kalesi’nde pithoslar ve bir libasyon kabı üzerinde de görülerek kalede özel üretimli kaplara işaret eder. Mal özelliklerine göre Kırmızı Perdahlı Mal, Kahve Kiremit Mal, Kiremit Astarlı Mal, Kahve Astarlı Mal, Krem Astarlı Mal, Krem Mal ve Gri Mal olmak üzere yedi farklı mal grubuna ayrılmıştır. Muş Havzası’nın yerel özelliği olarak beliren bitki ve saman katkı ayrıca taşçık katkı Kayalıdere Kalesi’nde yerel özellikler olarak ön plana çıkar.
Yazar isimleri: ['Enisa TAYFUR', 'Sabahattin ERDOĞAN']
Yayın Yılı: 30 Eylül 2022
Dergi ismi: Yüzüncü Yıl Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/yyusbed/issue/72889/1156719
Yayın pdf linki: https://dergipark.org.tr/tr/download/article-file/2579393
