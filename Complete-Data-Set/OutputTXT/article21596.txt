Makale Başlığı: Buzağılarda Tespit Edilen Cerrahi Hastalıkların Değerlendirilmesi: 350 Olgulu Retrospektif Bir Çalışma
Özet: Bu çalışmada; cerrahi kliniğine getirilen buzağılarda tespit edilen cerrahi hastalıkların genel olarak bir değerlendirilmesi yapıldı. Çalışma materyalini yaşları 1 gün ile 7 ay arasında değişen farklı ırk ve cinsiyette toplam 350 adet buzağı oluşturdu.Hastalar ırklara göre değerlendirildiğinde Simmental 179 adet (%51.14), Montofon 151 adet (%43.14), yerli 8 adet (%2.29), Holstein 6 adet (%1.71), Şarole 4 adet (%1.14) ve diğer ırk buzağılar 2 adet (%0.58) olarak tespit edildi. Vakaların 227’sini (%64.86) erkek, 123’ünü (%35.14) ise dişi buzağılar oluşturdu.Toplam 350 vaka cerrahi hastalıklar yönünden değerlendirildiğinde göbek bölgesi lezyonuna sahip buzağılar (omfalitis, omfaloflebitis, omfaloarteritis, hernia umbilikalis, göbek apsesi, urakus fistülü, evantratio umbilikalis) 100 adet (%28.57), artritis 80 adet (%22.86), kırık olguları 54 adet (%15.43), iskelet sistemi (kemik, bağ, kas, tendo) doku travması 33 adet (%9.43), kongenital intestinal anomali 32 adet (%9.14),  arqure-bouleture 16 adet (%4.57), angular deformite 7 adet (%2), idrar yolu problemi 7 adet (%2), luksasyon 5 adet (%1.43), parapleji 4 adet (%1.14), bursitis 3 adet (%0.86), prolapsus rekti 2 adet (%0.57), kist dermoid 2 adet (%0.57), palatoşizis 2 adet (%0.57) ve diğer hastalıklar 3 adet (%0.86) olarak tespit edildi.Sonuç olarak hastalıklar yönünden bir değerlendirme yapıldığında sırasıyla göbek bölgesi lezyonları, artrit, kırık olguları, iskelet sistemi (kemik, bağ, kas, tendo) doku travmaları, intestinal anomali ve arqure-bouleture olguları buzağılarda en çok görülen hastalıklar olarak belirlendi.
Yazar isimleri: ['İbrahim YURDAKUL', 'Kadri KULUALP', 'Mustafa YALÇIN']
Yayın Yılı: 3 Eylül 2021
Dergi ismi: Turkish Veterinary Journal
Yayın sayfa url: http://tvj.cumhuriyet.edu.tr/tr/pub/issue/64824/884768
Yayın pdf linki: https://dergipark.org.tr/tr/download/article-file/1594046
