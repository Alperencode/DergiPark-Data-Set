Makale Başlığı: Din ve Devlet İlişkileri Bağlamında Cemaatlerin Laikliğe Bakışı: İsmailağa Cemaati Örneği
Özet: Türk siyasal tarihinin önemli tartışmalarından biri olan laiklik, bilhassa darbelerle beraber ülke gündemini-her daim meşgul etmiştir. Osmanlı ile birlikte başlayan modernleşme serüveni Cumhuriyetle beraber hız kazanmış ve Cumhuriyet’in devrimci kadrosu yeni bir döneme imza atmıştır. Bu köktenci anlayış beraberinde pek çok devrim getirerek dini alanda radikal değişimlere kapı aralamıştır. Laiklik prensibine bağlı olarak yürütülen siyasi politikalar, siyasilerle cemaat mensuplarının ayrı bir çizgide konumlanmalarına neden olmuştur. Dini alanda denetimi elinde tutan devlet anlayışı, cemaatlerin bir süreliğine faaliyet alanlarını kısıtlamıştır. Ancak çok partili hayatın sunmuş olduğu demokratik ortam, dini yapılanmaların önünü açmış-tır. Darbelerle özgürlük alanları daralan cemaatler, hâkim siyasal söylemin karşısında durmuşlardır. Bu çalışmada ise din-devlet ilişkileri bağlamında İsmailağa Cemaati’nin laikliğe olan bakış açısı ele alınmıştır. Araştırmanın kapsamı nitel verilere dayandırılarak içerik analizi tekniği uygulanmıştır.
Yazar isimleri: ['Hande USTAMAHMUT']
Yayın Yılı: 20 Ekim 2022
Dergi ismi: Din Sosyolojisi Araştırmaları
Yayın sayfa url: https://dergipark.org.tr/tr/pub/disar/issue/73103/1168621
Yayın pdf linki: https://dergipark.org.tr/tr/download/article-file/2622915
