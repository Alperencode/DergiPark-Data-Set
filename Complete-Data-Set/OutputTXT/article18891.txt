Makale Başlığı: Değer Yönelimlerine İlişkin Faktörlere Yönelik Sınıf Öğretmenleri Üzerine Bir Uygulama
Özet: Son dönemlerde insan davranışlarını şekillendirmek ve izah etmek için değerler önemli olmakla birlikte toplumsal yapının sürdürülebilir olması ve yaşamın bir parçası haline gelmesi dolayısıyla değerlerin kazandırılmasında değer yönelimleri eğitim süreçlerinin önemli bileşenleri haline gelmiştir. Öyleki güncel çalışmalara bakıldığında değerlerin sosyal bilimlere yönelik araştırma konusu kapsamında işlendiği görülmektedir. Çünkü değerler bireylerin duygu, düşünce ve davranışlarını içine alan bir yapıda olması değerler yönelimi üzerindeki etkiyi artıran bir unsur olarak karşımız çıkmaktadır.Yukarıda verilen öneminden ötürü bu çalışmada sınıf öğretmenleri gözüyle değer yönelimlerine ilişkin faktörlerin belirlenmesi hedeflenmiştir. Belirlenen sorunların önem düzeylerinin tespit edilmesi için Giresun İlinde çalışan sınıf öğretmenlerine uygulama yapılmıştır. Kompleks bir sorun olarak görülen bu hususlardaki aksaklıkların giderilmesi için Çok Kriterli Karar Verme Yöntemlerinden (ÇKKV), Analitik Hiyerarşi Prosesi (AHP)’den yararlanılmıştır. AHP yönteminden elde edilen analiz sonuçlarına göre değer yönelimlerinde en önemli faktörlerin sırasıyla “Geleneksellik”, “Yardımseverlik”  ve “Güvenlik” olmuştur. En az öneme sahip olan değerler yönelimlerine ilişkin faktörler ise sırasıyla “Başarı”, “Uyarılım / Dürtü”, “Yaşamdan Haz Alma”, “Uyma” ve “Evrensellik” olduğu tespit edilmiştir.
Yazar isimleri: ['Suadiye YEŞİLTEPE', 'Berna KORUCUK']
Yayın Yılı: 30 Haziran 2021
Dergi ismi: Eğitim ve Teknoloji
Yayın sayfa url: https://dergipark.org.tr/tr/pub/egitek/issue/60570/863176
Yayın pdf linki: https://dergipark.org.tr/tr/download/article-file/1516303
