Makale Başlığı: Türkiye’de Kamu Eğitim Harcamalarının Suç Oranları Üzerindeki Etkisi
Özet: Eğitim seviyesi, ülkelerin refah seviyesinde önemli bir belirleyicidir. Eğitimin ülkelerin refahını yükseltmesinde; işgücü piyasasının etkinliğini arttırarak ekonomik kalkınmaya yaptığı faydalardan toplum düzenini sağlayan sosyal faydalara kadar birçok neden bulunmaktadır. Toplumların gelişmesine ve değişmesine olan faydaları ile eğitim, devletlerin başlıca görevleri arasında yer almaktadır. Günümüzde eğitim seviyesi yüksek, gelişmiş ülkelerde yüksek güven ortamının sağlanmış olduğu dikkat çekmektedir. Bu husus, toplumun refahının öncelikli belirleyicilerinden biri olan eğitime yapılan kamu harcamalarının suç oranları ile ilişkisini değerlendirmeye elverişli bir konu haline getirmektedir.  Çalışma, Türkiye’de yapılan eğitim harcamalarının suç oranları üzerindeki etkilerini analiz etmeyi amaçlamaktadır. Bu doğrultuda çalışmada 1983-2020 dönemine ait kamu eğitim harcamalarının milli gelire oranı ile suç oranını göstermek üzere hükümlü sayılarının nüfusa oranı arasındaki ilişki, kesirli frekanslı Fourier Gecikmesi Dağıtılmış Otoregresif (ARDL) sınır testiyle analiz edilmiştir. Analiz sonucunda, Türkiye’de kamu eğitim harcamalarının suç oranları üzerinde etkili olmadığı sonucuna ulaşılmıştır. Literatürde eğitim ve suç ilişkisini ele alan çalışma sayısı oldukça fazla olmasına karşın, eğitim harcamalarının suç oranlarına etkilerini değerlendiren ampirik çalışmaların sayısı oldukça azdır. Çalışmanın eğitim harcamaları ve suç ilişkisini ele alan ampirik bir çalışma olması sebebiyle literatüre katkı sunması hedeflenmektedir.
Yazar isimleri: ['Serkan IŞIK', 'Beliz Su SEZGİN', 'Mehtap ÖKSÜZ']
Yayın Yılı: 30 Eylül 2022
Dergi ismi: Biga İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/biibfd/issue/72826/1180488
Yayın pdf linki: https://dergipark.org.tr/tr/download/article-file/2672494
