Makale Başlığı: Diş Hekimliği Öğrencilerinin Metal Seramik Kron Preparasyonlarının Total Okluzal Konverjans ve Basamak Genişliklerinin Dijital Olarak Değerlendirilmesi
Özet: Amaç: Bu çalışmanın amacı, diş hekimliği fakültesi 2.sınıf öğrencilerinin preklinik şartlarında fantom model üzerinde hazırladıkları diş preparasyonlarının dijital olarak ölçülmesi, incelenmesi ve değerlendirilmesi ve değerlendirmeler sonucunda pratik eğitime katkı sağlamaktır.Gereç ve yöntemler: Bu çalışmada, rastgele seçilmiş 20 farklı öğrenciye ait fantom çenelerdeki 360 diş preparasyonu kullanılmıştır. Bu çeneler ağız içi tarayıcı ile taranmıştır. Prepare edilen dişlerin total okluzal konverjans(TOC) açısı ve basamak genişliği dijital ortamda hesaplanmış ve değerlendirilmiştir.Bulgular: Elde edilen sonuçlar değerlendirildiğinde, en yüksek TOC değeri alt molar dişlerin mesio-distalinde ve en düşük TOC değeri ise alt keser dişlerin mesio-distalinde ölçülmüştür. Basamak genişliklerine ait en yüksek değer alt premolar dişlerde, en düşük değer ise alt keser dişlerde ölçülmüştür.Sonuç: Diş hekimliği öğrencilerinin hazırladığı preparasyonlardaki basamak genişliği ve TOC değerlerinin kabul edilebilir aralıkta olduğu hesaplanmıştır.
Yazar isimleri: ['Mehmet Esad GÜVEN', 'Hümanur İNAL']
Yayın Yılı: 31 Ağustos 2022
Dergi ismi: Necmettin Erbakan Üniversitesi Diş Hekimliği Dergisi
Yayın sayfa url: https://dergipark.org.tr/tr/pub/neudhfdergisi/issue/72415/1149125
Yayın pdf linki: https://dergipark.org.tr/tr/download/article-file/2558894
