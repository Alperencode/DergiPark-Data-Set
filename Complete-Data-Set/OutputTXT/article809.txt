Makale Başlığı: Farklı azot formlarının ve hümik asit dozlarının çeltikte (Oryza sativa L.) verim ve verim ögeleri üzerine etkisi
Özet: Amaç: Bu araştırma, farklı azotlu gübrelerin ve hümik asit dozlarının çeltikte (Oryza sativa L.) verim ve verim ögeleri üzerine etkisini belirlemek amacıyla 2018 yılı bahar üretim döneminde Ordu Üniversitesi Ziraat Fakültesi Tarla Bitkileri Bölümü’ne ait ısıtmasız plastik örtülü araştırma serası ve laboratuvarlarında yürütülmüştür. Materyal ve Yöntem: Çalışmada materyal olarak Osmancık-97 çeşidi kullanılarak, hümik asit (0, 2, 4, 6 l/da) dozları ve azotlu gübreler (Amonyum nitrat, Amonyum sülfat ve üre) uygulanmıştır. Denemede tesadüf parsellerinde faktöriyel deneme desenine göre kurulmuştur. Araştırma Bulguları: Yapılan çalışmada bitki boyu 82.64-90.90 cm, kardeşlenme sayısı 1.42-1.90 adet, gövde çapı 5.38-6.39 mm, m2 deki salkım sayısı 209.05-386.22 adet, salkım uzunluğu 11.22-11.88 cm, salkımda tane sayısı 53.77-66.37 adet, salkım tane ağırlığı 1.62g-2.07g, bin tane ağırlığı 30.31-31.65 g, dekara tane verimi 396.09-754.37 kg/da, hasat indeksi %51.40-%59.19 arasında bulunmuştur. Sonuç: Çalışmada uygulanmış olan azot formları ve hümik asidin incelenen parametreler arasında bitki boyu, kardeşlenme sayısı, gövde çapı, metrekarede salkım sayısı ve dekara tane veriminde önemli farklılıklara neden olduğu gözlenmiştir. Hümik asit ve azotlu gübrelerin beraber kullanılmaları durumunda 2 mg/l hümik asit dozunun azotlu gübrelerin amonyum nitrat (AN) veya amonyum sülfat (AS) formlarında uygulanmasının uygun olacağı kanaatine varılmıştır.
Yazar isimleri: ['Nuri YILMAZ']
Yayın Yılı: 31 Temmuz 2022
Dergi ismi: Akademik Ziraat Dergisi
Yayın sayfa url: https://dergipark.org.tr/tr/pub/azd/issue/71633/898755
Yayın pdf linki: https://dergipark.org.tr/tr/download/article-file/1645271
