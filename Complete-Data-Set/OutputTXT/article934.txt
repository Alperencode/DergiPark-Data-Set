Makale Başlığı: CORSIA uyumluluğu kapsamında AB-28'de havacılık kaynaklı CO2 emisyonlarını azaltma verimliliği
Özet: CORSIA, ICAO tarafından küresel havayolu endüstrisi için uygulanan bir emisyon azaltma programıdır. Program, uluslararası hava taşımacılığı ağından kaynaklanan CO2 emisyonunu azaltmak için uygulanan önleyici faaliyetlere katkıda bulunmayı amaçlamaktadır. Bu kapsamda çalışmamız hava taşımacılığındaki CO2 emisyon düzeylerini etkileyen önemli faktörleri ve emisyonun azaltılmasında en etkin olan ülkeleri ortaya çıkarmayı amaçlamaktadır. İlk olarak, panel veri tabanlı stokastik sınır analizi ve Malmquist verimlilik endeksi yaklaşımlarını kullanarak AB üyesi olan 28 ülkenin analizi yapılmaktadır. Sonuçlar, havacılık kaynaklı emisyonların belirleyicilerinin 2008-2017 dönemi için; uçuş başına enerji tüketimi; taşınan milyon yolcu/kilometre, taşınan milyon ton yük ve posta ton/kilometre; yaş gruplarına göre ticari uçak filosu sayısı; ülkelerin havaalanlarının sayısı; ve ilgili ülkenin küreselleşme endeksi olduğunu göstermiştir. Ayrıca stokastik sınır analizi ve Malmquist verimlilik endeksi ile elde edilen etkinlik puanları ülkeler arasında farklılık göstermektedir. Doğu Avrupa ülkelerinin teknik verimlilik açısından daha üstün olduğu görülmektedir. Ancak, AB 28 ülkeleri için teknik verimlilikte önemli bir artış veya azalış eğilimi yoktur. Bu sonuç, özellikle küreselleşmiş ülkelerde havacılığın yaygın kullanımı düşünüldüğünde CORSIA'nın emisyon azaltım beklentilerinin hızlı bir şekilde gerçekleştirelemeyeceğinin bir göstergesi olabilir.
Yazar isimleri: ['Gizem KAYA', 'Özgür KAYALICA']
Yayın Yılı: 29 Ekim 2022
Dergi ismi: Akıllı Ulaşım Sistemleri ve Uygulamaları Dergisi
Yayın sayfa url: https://dergipark.org.tr/tr/pub/jitsa/issue/73253/1164739
Yayın pdf linki: https://dergipark.org.tr/tr/download/article-file/2607147
