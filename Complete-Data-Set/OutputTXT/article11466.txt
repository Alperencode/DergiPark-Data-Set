Makale Başlığı: Tarihi Mekânlarda Bitki Varlığı: Diyarbakır Örneği
Özet: Bu çalışmada, Diyarbakır ili Sur ilçesinin 12 cami ve 1 kilisesindeki bitki varlığının tespit edilmesi ve değerlendirilmesi amaçlanmıştır. Bu amaçla, çalışma alanlarındaki bitkiler teşhis edilmiş, dendrolojik özellikleri belirlenmiş, gövde çapları ölçülmüş ve tarihi nitelikli alanda kullanıma uygunlukları değerlendirilmiştir. Çalışmada toplam 199 ağaç ve çalı belirlenmiştir. Çalışma alanlarında en yaygın karşılaşılan türler doğu çınarı (Platanus orientalis L.) ve ak duttur (Morus alba L.). Ayrıca, tarihi mekânların iyileştirilmesi ve korunması açısından bu tür alanların çevresiyle birlikte korunması konusundaki çalışmaların yetersiz olduğu tespit edilmiştir. Bu anlamda, yanlış kullanılan türler bozkır bitki örtüsü içinde bulunan doğal bitkiler ile değiştirilebilir.
Yazar isimleri: ['Zeynep TOPRAK', 'Cengiz YÜCEDAĞ']
Yayın Yılı: 1 Aralık 2022
Dergi ismi: Mehmet Akif Ersoy Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/makufebed/issue/71318/1160871
Yayın pdf linki: https://dergipark.org.tr/tr/download/article-file/2591798
