Makale Başlığı: Matematikte öğretim sürecine yönelik algı ölçeğinin Türkçeye uyarlanması
Özet: Bu çalışmanın amacı, Nelson, Demers ve Chris (2004) tarafından öğretim sürecinde öğretmenlerin davranışlarını ölçmek amacıyla geliştirilmiş olan Öğretim Sürecine Yönelik Algı Ölçeği’ni matematik dersi özelinde Türkçeye uyarlamak ve yapı geçerliliği ile ölçekten elde edilen puanların güvenirlik düzeylerini belirlemektir. Araştırmanın çalışma grubunu ortaokul altıncı sınıfa devam eden 302 öğrenci oluşturmaktadır. Ölçeğin Türkçeye uyarlanmasında ilk olarak etik kurallar çerçevesinde gerekli izinler alınmış ve ölçek Türkçeye çevrilmiştir. Dilsel geçerlilik boyutunda gerekli uzman görüşü alınmış ve ardından ölçek 302 kişilik bir gruba uygulanmıştır. Ölçeğin yapısal geçerliliğinin test edilmesi için keşfedici faktör analizi ve elde edilen modelin geçerliliğini doğrulamak için doğrulayıcı faktör analizi yapılmıştır. Keşfedici faktör analizi sonucunda ölçeğin Türkçe formu üç faktör ve 18 maddeden oluşmuş ortaya konulan bu model doğrulayıcı faktör analizi ile de teyit edilmiştir. Ölçekten elde edilen puanların güvenirliği için Cronbach Alfa katsayısı hesaplanmış ve ölçeğin geneli için (α) ,89 olarak bulunmuştur. Elde edilen sonuçlar doğrultusunda öğretim sürecine yönelik algı ölçeğinin matematik dersinde öğretmenlerin öğretim sürecine yönelik davranışlarını belirlemek için gerekli niteliklere sahip bir ölçme aracı olduğu görülmüştür.
Yazar isimleri: ['Hilal YILMAZ', 'Sümer AKTAN']
Yayın Yılı: 30 Haziran 2022
Dergi ismi: Balıkesir Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/baunsobed/issue/70843/962982
Yayın pdf linki: https://dergipark.org.tr/tr/download/article-file/1861793
