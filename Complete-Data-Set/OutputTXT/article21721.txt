Makale Başlığı: Pandemi Sürecinin Kas İskelet Sistemi Üzerine Etkisi
Özet: Bu araştırma; 18 yaş ve üstü bireylerde, Covid-19 pandemi sürecinde yaygınlaşan masa başı çalışma durumunun kas-iskelet sistemi üzerine etkisini saptamak amacı ile gerçekleştirilmiştir. Araştırma 23-31 Mart 2021 tarihleri arasında çevrimiçi platform üzerinden hazırlanan veri toplama formu yolu ve 1050 kişinin katılımı ile gerçekleşmiştir.  Cinsiyet bakımından kadın birey oranı %65.5 olan katılımcıların %53.7’si 18-24 yaş aralığında yer almaktadır. Kadın bireylerin %27.6’sı, erkek bireylerin ise %42.4’ü masa başı çalışırken oturma pozisyonuna dikkat etmektedir. Cinsiyet bakımından kas-iskelet sistemi ağrıları, pandemi öncesi ve pandemi sonrası dönemler olarak karşılaştırıldığında anlamlı olarak artış göstermiştir (p<0.05). Katılımcıların %53.2’si kas-iskelet sistemi ağrılarının günlük hayatlarını olumsuz yönde etkilediğini beyan etmesine rağmen katılımcılardan sadece %14.1’i ağrıları nedeniyle bir sağlık kuruluşuna başvurmuştur.  Sağlık adına sosyal izolasyon süreci yaşamakta olduğumuz Covid-19 pandemi sürecinde, masa başında geçirilen saatlerin uzunluğu ve dikkat edilmeyen oturuş pozisyonları sebebiyle bireylerde kas-iskelet sistemi ağrıları, yapılan çalışma doğrultusunda pandemi öncesine kıyasla artış gösterdiği saptanmıştır.
Yazar isimleri: ['Ömer KARBUŞ', 'İrem KORKMAZ', 'Elif ERTUĞ', 'Şevval DUMLU', 'Nesime Ayşenur GÜLAYDIN', 'Kadriye ÖNEŞ']
Yayın Yılı: 2 Kasım 2022
Dergi ismi: Türk Tıp Öğrencileri Araştırma Dergisi
Yayın sayfa url: https://dergipark.org.tr/tr/pub/toad/issue/73208/1038142
Yayın pdf linki: https://dergipark.org.tr/tr/download/article-file/2138328
