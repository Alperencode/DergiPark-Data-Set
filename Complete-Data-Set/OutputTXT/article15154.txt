Makale Başlığı: İstanbul Boğazı Gemi Boğaz Geçişi Kuyruk Teorisi Uygulaması ve Süreç Optimizasyonu
Özet: Dünya ekonomisi içerisinde deniz ulaşımının büyük etkisi olduğu yadsınamaz bir gerçektir. Deniz ulaşımı için gemiler ve limanlar kadar dar su yolları da önem arz etmektedir. Bu bağlamda dar su yollarının da dünya ekonomisi içerisinde etkili olduğunu söylemek mümkündür. İstanbul Boğazı dünya ekonomisi için etken rol oynayan dar su yollarının en önemlilerindendir. Her dar su yolunda olduğu gibi İstanbul Boğazı’nda da beklemeler oluşabilmekte, meydana gelen beklemeler dünya ekonomisini etkilemektedir. Bu çalışma ile İstanbul Boğazı gemi bekleme kuyruklarının mevcut durumu yasal mevzuat çerçevesinde değerlendirilmektedir. Güncel mevzuat göz önünde bulundurularak İstanbul Boğazı gemi geçişi için bir kuyruk modellemesi tasarlanmakta, 2020 yılı gemi geçiş verileri tanımlayıcı analizleri ile sürecin değerlendirilmesi sağlanmaktadır. Tasarlanan modelleme 2020 yılı gemi geçiş verileri ile kıyaslanarak mevcut durum ortaya konulmaktadır. Makalede bekleme kuyruklarının önüne geçmek amacıyla önerilerde bulunulmakta İstanbul Boğazı gemi geçişi için süreç optimizasyonu gerçekleştirilmektedir. Böylelikle İstanbul Boğazı deniz trafiği süreçlerinin optimizasyonunu sağlamak hedefinde dünya ekonomisine katkı sağlayacağı öngörülen önerilerde bulunmak amaçlanmaktadır.
Yazar isimleri: ['İsmail KARACA', 'Özcan ARSLAN', 'Ömer SÖNER']
Yayın Yılı: 31 Ekim 2022
Dergi ismi: Trafik ve Ulaşım Araştırmaları Dergisi
Yayın sayfa url: https://dergipark.org.tr/tr/pub/tuad/issue/73271/1123017
Yayın pdf linki: https://dergipark.org.tr/tr/download/article-file/2454354
