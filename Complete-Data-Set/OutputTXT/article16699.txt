Makale Başlığı: İş Tatminin Örgütsel Vatandaşlık Davranışları Üzerindeki Rolü: Ordu/Türkiye Otel Sektöründen Bir Ön Çalışma
Özet: Konaklama sektöründe rekabetin artmasıyla birlikte işletmelerin en çok arzu edilen çalışan tipi, gönüllü çalışan, işini severek yapan, iletişim gücü yüksek, sabırlı, dürüst, işletmenin amaçlarına uygun nitelikli çalışanlardır. Çünkü bu özelliklere sahip çalışanlar örgütün verimliliği, etkinliği ve geleceği için çok önemlidir. Bu nedenle, işletmeler için gerçekleştirilmesi durumunda büyük fark yaratacak bir örgütsel hedef olarak görülen örgütsel vatandaşlık davranışının ve örgütsel vatandaşlık davranışını olumlu yönde etkilediği düşünülen itici güçlerin araştırılması kritik önemini korumaktadır. Bu bağlamda, mevcut çalışma örgütsel vatandaşlık davranışlarını ve bu davranışların önemli bir itici gücü olarak iş tatmininin rolünü incelemeyi amaçlamaktadır. Verilerin toplanmasında rastgele örnekleme tekniği kullanılmıştır. Araştırma lokasyonu Ordu Türkiye'de toplam 100 adet kullanılabilir anket elde edilmiştir. Bu çalışmada nicel bir yöntem kullanılmış ve betimsel stitistik, faktör analizi, korelasyon ve regresyon gibi çalışma analizleri için SPSS 20 versiyonu uygulanmıştır. Bulgular, iş tatmininin örgütsel vatandaşlık davranışlarının önemli ve olumlu bir itici gücü olduğunu göstermektedir. Bu bağlamda çok az araştırma vardır, bu nedenle mevcut çalışma son literatüre ışık tutmakta ve sektördeki rol oyuncuları için çıkarımlar sağlamaktadır. Bu araştırma bir ön araştırma olduğundan ve araştırma kısıtlamaları nedeniyle bu çalışmanın yalnızca konaklama hizmeti çalışma ortamına dâhil edilmesi gibi bazı sınırlılıkları vardır. Gelecekteki çalışmalara daha fazla örneklem büyüklüğü ile çeşitli servis düzenleri dahil edilebilir. Örgütsel vatandaşlık davranışlarının diğer boyutları da farklı öncüllerle bir sonraki çalışmada yer alabilir.
Yazar isimleri: ['Kenan PALA', 'Mustafa DASKİN']
Yayın Yılı: 7 Haziran 2022
Dergi ismi: Uluslararası Global Turizm Araştırmaları Dergisi
Yayın sayfa url: https://dergipark.org.tr/tr/pub/ijgtr/issue/70189/1100962
Yayın pdf linki: https://dergipark.org.tr/tr/download/article-file/2364071
