Makale Başlığı: HÂB-NÂME-İ RÂSİM HİKMET ADLI ESERDE YER ALAN KERBELA HADİSESİ ÜZERİNE BİR DEĞERLENDİRME
Özet: İslâmî edebiyatlarda Kerbela hadisesi, birçok müellif tarafından kaleme alınan bir konudur. Bu hadiseyi dile getiren metinlerde Hz. Hüseyin ve aile fertlerinin Kerbela’da şehit edilmesi konusu ele alınmıştır.61/680 yılında Hz. Hüseyin’in şehâdetiyle sonuçlanan Kerbela Savaşı meydana geldiği günlerden beri Müslümanlar arasında derin bir etki bırakmıştır. Bu hadise tarih ve siyer kitaplarında yer aldığı gibi edebî metinlerin muhtevasına da girmiştir.  Kerbela hadisesi İslamî edebiyatların yanında klasik Türk edebiyatının bazı metinlerine de konu olmuştur. Bu konu bazen müstakil eserleri teşkil etmiş bazen de eserlerin içinde bir bölüm olarak yer almıştır. Kerbela vakası bakış açısı olarak birçok noktadan değerlendirilebilir. Bu olayda şehit edilen Hz. Hüseyin, metanet ve yiğitliği ile İslâm âleminde çok sevilmiş, yüceltilmiştir. Edebî eserlerde Kerbela olayı anlatılırken, hem olayın cereyan şekline yer verilirken hem de Hz. Hüseyin’e olağanüstü vasıflar yüklenmiştir.  Böylece tarihî bir olay olan Kerbela hadisesi,  efsanevî niteliğe bürünmüştür.  Tarihî bir şahsiyet olan Hz. Hüseyin ise, olağanüstü  vasıflara sahip menkıbevî bir kişi olarak tarihe geçmiştir.Bu çalışmanın konusu, İstanbul Üniversitesi Nadir Eserler Kütüphanesi Türkçe Yazmalar Bölümü T 06739  numarasıyla kayıtlı Hvâb-nâme-i Râsim Hikmet adlı eserin Kerbela hadisesini anlatan bölümüdür. Çalışmada adı geçen müellifin Kerbela hadisesi hakkındaki görüşlerinden oluşan metin transkiribe edilerek dil içi çevirisi yapılmıştır.
Yazar isimleri: ['Abdulsamet ÖZMEN']
Yayın Yılı: 30 Ağustos 2022
Dergi ismi: KÜLLİYAT Osmanlı Araştırmaları Dergisi
Yayın sayfa url: https://dergipark.org.tr/tr/pub/kulliyat/issue/72392/1134438
Yayın pdf linki: https://dergipark.org.tr/tr/download/article-file/2501759
