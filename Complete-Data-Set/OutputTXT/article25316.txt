Makale Başlığı: Eko-Okul Olan ve Olmayan Anaokullarının Bahçe Özellikleri ile Öğretmenlerin Bahçe Özellikleri ve Kullanımına İlişkin Görüşleri
Özet: Bu çalışmanın amacı, eko-okullar etiketi bulunan ve eko-okullar etiketi bulunmayan anaokullarının bahçelerini karşılaştırmalı olarak incelemektir. Bu araştırmada nitel araştırma yöntemlerinden biri olan durum çalışması kullanılmıştır. Araştırmaya Denizli il ve ilçelerinde bulunan dokuz eko-okulda görev yapan 66 öğretmen ve dokuz eko-okul olmayan anaokulunda görev yapan 70 öğretmen katılmıştır. Araştırmanın verileri Öğretmen Soru Formu, Okul Gözlem Formu, yarı yapılandırılmış görüşme ve okul bahçesinin fotoğraflanması ve video kaydına alınması ile elde edilmiştir. Araştırmanın sonucunda eko-okulların zemin özeliklerinin daha fazla çeşitlilik gösterdiği, bahçe özelliklerinin tırmanma duvarı, oyun evi, kamelya şeklinde çeşitlendiği ve daha fazla doğal unsura sahip olduğu belirlenmiştir. Buna karşılık her iki okul türünde de bahçede geçirilen süre ve gerçekleştirilen etkinlikler açısından birbirine benzer özellikler taşımakla birlikte, eko-okul olmayan anaokulundaki öğretmenlerin çocukların serbest oyunlarına katılım oranının daha yüksek olduğu görülmüştür. Araştırmada elde edilen bulgular alanyazın ışığında tartışılmış ve araştırmacılar ve uygulayıcılara yönelik birtakım önerilerde bulunulmuştur.Anahtar Sözcükler: Eko-Okul, Okul Bahçesi, Dış Mekanda Eğitim, Çevre Eğitimi.
Yazar isimleri: ['Nilgün KALBURAN']
Yayın Yılı: 16 Ağustos 2017
Dergi ismi: İlköğretim Online
Yayın sayfa url: https://dergipark.org.tr/tr/pub/ilkonline/issue/31371/342979
Yayın pdf linki: https://dergipark.org.tr/tr/download/article-file/356441
