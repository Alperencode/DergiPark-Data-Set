Makale Başlığı: Asparagaceae Familyası Altında Yer Alan Bazı Cinslere (Scila, Puschkinia, Chionodoxa, Prospero, Muscari ve Bellevalia) Yönelik Sistematik Bir Yaklaşım
Özet: Bu çalışmada, Asparagaceae familyasından Puschkinia Adams (karsümbülü), Chionodoxa Boiss. (karyıldızı), Scilla L. (sümbülcük), Prospero Salisb. (yılansoğanı), Muscari Mill. (müşkürüm) ve Bellevalia Lapeyr. (kırsümbülü) cinslerinde bazı yeni ve geçerli olan diyagnostik karakterler sunulmuştur: Chionodoxa çiçek (salkımdaki çiçek sayısı; perigon tüpü/tepal boyu oranı; tepal rengi ve boyutları; merkezi zonun varlığı ve büyüklüğü; filament rengi); kapsül (şekli); tohum (boyutları). Scilla soğan (tünik dokusu ve rengi; etli soğan pullarının rengi); yaprak (sayısı, kanallı ya da düz oluşu, orta damarın belirgin olup olmadığı); çiçek (salkımdaki çiçek sayısı; tepal rengi ve boyutları; çiçeğin toprak düzlemine göre duruşu; perigonun yalancı tüp oluşturup oluşturmadığı; filament rengi, boyu, tabanda kıvrık olup olmayışı; anter rengi; ovaryum rengi, sitilus boyu, rengi); kapsül (şekli); tohum (boyutları, rengi; testa yüzeyinin ultrastrüktürel yapısı; dış besi dokunun varlığı, yapısı, rengi, bulunduğu konum, testaya bağlı olup olmadığı). Puschkinia çiçek durumu (şekli); çiçek (perigon rengi; boyutları; korona şekli, dişlerinin varlığı/yokluğu; perigon tüpü boyutları); kapsül (şekli); tohum (rengi). Prospero soğan (boyutu; tünik rengi ve dokusu); yaprak (sayısı, boyutları; çiçeklerin açması ile eş zamanlı mı, öncemi yoksa sonra mı ortaya çıkmakta, hangi mevsimde ortaya çıkmakta; katafil varlığı/yokluğu, mevcutsa sayısı); çiçek (boyutları, rengi; sonbahar mı (bazen yaz sonu) yoksa ilkbahar’da mı çiçekler ortaya çıkar). Muscari soğan (boyutları; tünik rengi ve dokusu); yaprak (sayısı, boyutları, kanallı ya da düz oluşu, orta damarı belirgin veya değil); pedisel (boyu); çiçek (rengi, şekli [tübülat, çansı, globoz]; perigon omuzlu mu, düz mü; tüp uzunluğu, rengi; lop uzunluğu, rengi, geriye kıvrık mı?; filamentlerin bağlandığı yer; stamenler belirgin 2 halkada mı? değil mi?); kapsül (şekli, boyutları); tohum (boyutları; testa yüzeyi papillalımı?, testa yüzeyinin ultrastrüktürel yapısı). Bellevalia soğan (boyutları, tünik rengi ve dokusu); yaprak (sayısı, boyutları, kanallı ya da düz oluşu, kenarlarındaki tüylülük durumu); pedisel (boyu); çiçek (tomurcuk ve olgun iken renkleri, şekli tüpün uzunluğu, rengi; lopların uzunluğu, rengi, tüpe oranı; anter rengi; filamentlerin bağlandığı yer; ovaryum şekli); kapsül (şekli, boyutları); tohum (rengi, boyutları; testa yüzeyinin ultrastrüktürel yapısı).
Yazar isimleri: []
Yayın Yılı: 9 Mayıs 2022
Dergi ismi: Herbarium Turcicum
Yayın sayfa url: https://dergipark.org.tr/tr/pub/hturcicum/issue/69939/1118402
Yayın pdf linki: https://dergipark.org.tr/tr/download/article-file/2435394
