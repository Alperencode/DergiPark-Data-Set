Makale Başlığı: Trafik Simülasyon Yazılımlarına Genel Bakış
Özet: Bu çalışma, günümüzde araç sayısının artmasına bağlı olarak meydana gelen trafik yoğunluğu durumunu değerlendirmek ve modellemek için kullanılan trafik simülasyon yazılımları arasından seçilen bir grup programın (SUMO, Quadstone Paramics Modeller, Aimsun, Trafficware SimTraffic, CORSIM TRAFVU, PTV Vissim) genel özelliklerini incelemek amacıyla hazırlanmıştır.  Trafik bilgisayar simülasyonu, trafik ağlarının ve sistemlerinin trafik modellemesi, planlaması ve geliştirilmesi araştırmalarında yaygın olarak kullanılan bir yöntemdir. Mikroskobik, makroskopik, mezoskopik ve nanoskopik olarak dört kategoride incelenirler. Bazıları sadece bir kategori özelliğine sahipken bazıları da entegre sistemlerdir. Taşıt trafiği sistemleri ve ürettiği sorunlar, küresel olarak artan bir ilgi ve endişe kaynağı olarak öne çıkmaktadır. Karmaşık trafik sistemlerinin modellenmesi ve oluşan karmaşanın çözümü zor bir problemdir. Gerçek hayatta yapılacak denemeler pratik ve kısa zamanlı olmaz. Trafik simülasyon yazılımları uygulama açısından oldukça pratik ve daha kısa zamanlıdır. Bununla birlikte de öngörülen uygulamaların simülasyon ortamında denenmesi ve taşıt trafiğine uyarlanması çok daha çabuk olur. Dolayısıyla oluşan karmaşanın veya sıkışıklığının daha kısa zamanda çözümlenmesi hem mali açıdan hemde zamandan tasarruf sağlar.
Yazar isimleri: ['Sinem AKKAYA', 'Taylan ENGİN']
Yayın Yılı: 29 Ekim 2022
Dergi ismi: Akıllı Ulaşım Sistemleri ve Uygulamaları Dergisi
Yayın sayfa url: https://dergipark.org.tr/tr/pub/jitsa/issue/73253/1090209
Yayın pdf linki: https://dergipark.org.tr/tr/download/article-file/2319497
