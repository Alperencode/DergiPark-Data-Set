Makale Başlığı: Öğretmen Adaylarının Gözünden Öğretmenlik Uygulaması: Bir Durum Çalışması
Özet: Bu araştırmanın amacı öğretmen adaylarının öğretmenlik uygulamasına yönelik görüşlerini ortaya koymaktır. Araştırmada nitel araştırma yöntemleri arasında yer alan durum çalışması yöntemi kullanılmıştır. Araştırmanın örneklemini 2021-2022 eğitim öğretim yılında Bolu merkezde öğretmenlik uygulaması yapan Bolu Abant İzzet Baysal Üniversitesi Eğitim Fakültesi 4. sınıf öğrencileri ve aynı üniversitede pedagojik formasyon eğitimi alan toplam 20 öğretmen adayı oluşturmaktadır. Araştırma verileri araştırmacı tarafından geliştirilen yarı yapılandırılmış görüşme formları ile toplanmış ve içerik analizi ile çözümlenmiştir. Araştırma sonucunda öğretmen adaylarının uygulama öğretmenlerinin kendilerine katkıları ile okuldaki diğer öğretmen ve okul yöneticilerinin kendilerine karşı tutumlarına yönelik büyük oranda olumlu ve yeri geldiğinde olumsuz görüş içinde oldukları sonucuna ulaşılmıştır. Buna ek olarak, öğretmen adayları öğretmenlik uygulaması sürecinde; öğrencilerin disiplinsiz davranışları, iletişim sorunları, zaman yetersizliği gibi sorunlarla karşılaştıklarını belirtmişlerdir. Bu sonuçlar bağlamında öğretmen adayları öğretmenlik uygulamasının daha etkili olması için öğretmen adaylarına daha fazla sorumluluk verilmesi, iletişimin geliştirilmesi, uygulama sınıflarının farklılaştırılması gibi önerilerde bulunmuştur. Araştırma sonuçları göz önünde bulundurulduğunda; paydaşlar arasında iletişimin arttırılması, öğretmen adaylarına maddi destek verilmesi, öğretmenlik uygulamasına daha erken sınıflarda başlanması gibi önerilerde bulunulmuştur
Yazar isimleri: ['Ayhan KANDEMİR']
Yayın Yılı: 29 Ekim 2022
Dergi ismi: Iğdır Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/igdirsosbilder/issue/73256/1131863
Yayın pdf linki: https://dergipark.org.tr/tr/download/article-file/2491088
