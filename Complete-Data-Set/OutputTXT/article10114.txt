Makale Başlığı: Türkiye’nin Ordu İlinde Yetiştirilen Farklı Kiraz (Prunus avium L.) Çeşitlerinin Meyve Kalite Özellikleri
Özet: Bu çalışmada, Ordu ilinde yetiştirilen kiraz çeşitlerinin (0900 Ziraat, Kordia, Lambert, Regina, Sweetheart) meyve kalite özellikleri incelenmiştir. Kordia çeşidinin meyve ağırlığı, eni ve boyu, Lambert ve 0900 Ziraat çeşidine kıyasla daha yüksek ölçülmüştür. Ancak Kordia çeşidinin meyve ağırlığı, eni ve boyunun, Regina ve Sweetheart ile benzer olduğu görülmüştür. 0900 Ziraat, Regina ve Sweetheart çeşitlerinin meyve sertliği benzer düzeyde bulunmuştur. Fakat bu çeşitlerden ölçülen sertlik değerlerinin, Kordia ve Lambert çeşitlerinden daha yüksek olduğu belirlenmiştir. Aynı zamanda Kordia çeşidinden, Lambert çeşidine kıyasla önemli derecede daha yüksek sertlik ölçülmüştür. En yüksek a* değeri Lambert çeşidinden ölçülürken, en düşük a* değeri Kordia çeşidinden elde edilmiştir. 0900 Ziraat, Lambert ve Regina çeşitlerinin benzer seviyede suda çözünür kuru madde (SÇKM) içeriği belirlenmiştir. Ancak çeşitlerden ölçülen içeriğin Lambert ve Sweetheart çeşidinin SÇKM içeriğinden daha yüksek olduğu tespit edilmiştir. Çeşitlerin titre edilebilir asitlik içeriği birbirinden (Regina ve 0900 Ziraat benzer) farklı bulunmuştur. En yüksek titre edilebilir asitlik Lambert, en düşük ise Sweetheart çeşidinde ölçülmüştür. Benzer şekilde tüm çeşitlerin C vitamini içeriği birbirinden farklı bulunmuş olup, en yüksek C vitamini içeriği Kordia, en düşük ise Sweetheart kiraz çeşidinde ölçülmüştür.
Yazar isimleri: ['Umut ATEŞ', 'Burhan ÖZTÜRK']
Yayın Yılı: 15 Haziran 2022
Dergi ismi: Karadeniz Fen Bilimleri Dergisi
Yayın sayfa url: https://dergipark.org.tr/tr/pub/kfbd/issue/70315/1000507
Yayın pdf linki: https://dergipark.org.tr/tr/download/article-file/1993683
