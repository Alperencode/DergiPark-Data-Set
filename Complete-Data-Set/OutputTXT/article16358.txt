Makale Başlığı: ALİ EKREM’İN DÂRÜLFÜNÛN’DA EDEBİYAT DERSLERİ’NDE HALİT ZİYA NESRİ ÜZERİNE TENKİTLERİ
Özet: Ali Ekrem Bolayır, Türk siyaset ve bürokrasisi içerisinde uzun yıllar hizmet etmenin yanı sıra hem nazım hem de nesir türünde eserler vermiş bir münevverdir. Nâmık Kemal’in oğlu olması dolayısıyla erken yaşta siyaset, bürokrasi ve edebiyat çevreleriyle tanışan Ali Ekrem, aynı zamanda sahip olduğu kültürel birikim sayesinde Dârülfünûn’da edebiyat dersleri de vermiş bir müderristir. Dârülfünûn’daki müderrisliği süresince edebiyatın teorik yönüyle ilgilenen Ali Ekrem, derslerinde döneminin ünlü ediplerini de müspet ve menfi yönleriyle incelmiştir. Nitekim Dârülfünûn’daki birinci sene ders notlarından oluşan Dârülfünûn’da Edebiyat Dersleri (1330-1331)’nde üzerinde durduğu yazarlardan biri de Halit Ziya Uşaklıgil’dir. Halit Ziya, Türk edebiyatına nesir türünde getirmiş olduğu yenilikler dolayısıyla Dârülfünûn’da Edebiyat Dersleri’nin nesir bölümünde önemli bir yer teşkil etmektedir. Ali Ekrem, Dârülfünûn’da Edebiyat Dersleri’nde Halit Ziya’ya yönelik eleştirilerini dile getirirken Türk edebiyatına katkılarını ise göz ardı etmemiştir. Bu çalışmada Dârülfünûn’da Edebiyat Dersleri hakkında bilgi verildikten sonra Ali Ekrem’in Halit Ziya nesrine; kelimeler, terkipler, mürekkep fiiller ve cümleler bağlamında eleştirileri ele alınmıştır.
Yazar isimleri: ['Seçkin ÖZKAN']
Yayın Yılı: 13 Aralık 2022
Dergi ismi: Türklük Bilimi Araştırmaları
Yayın sayfa url: https://dergipark.org.tr/tr/pub/tubar/issue/73822/1181335
Yayın pdf linki: https://dergipark.org.tr/tr/download/article-file/2676294
