Makale Başlığı: Matematik ile Dil Arasındaki İlişkinin Ortaokul Öğrencilerinin Sınav Puanları Yardımıyla İncelenmesi [Examining the Relationship between Mathematics and Language with the Help of Secondary School Students' Exam Scores]
Özet: Bu çalışmada matematik ile dil arasındaki ilişki incelenmiştir. Teorik olarak felsefi literatürde iddia edilen matematik ile dil arasındaki ilişkinin temellendirilmesine yönelik olarak gerçekleştirilen çalışmada öğrencilerin okuldaki sınav puanları araştırılmıştır. Araştırmada kullanılan puanlar, araştırmanın yapıldığı ilde üç adet eğitim bölgesindeki yedi tane ortaokuldan rastlantısal olarak elde edilmiştir. Bunun için seçilen ortaokullarda öğrenim görmüş 1683 öğrencinin matematik, Türkçe ve İngilizce yazılı sınav puanlarına ait ortalamalar incelenmiştir. Bu ortalamalar arasındakikorelasyon düzeyine bakılmıştır. Çalışmada hem matematik-Türkçe hem de matematik-İngilizce ilişkisi için pearson korelasyon katsayısı hesaplanmıştır. Sonra matematik dersineait puanların, Türkçe ve İngilizce derslerine ait puanları yordama oranlarına bakılmıştır. Ayrıca araştırılan ilişkilerin beş, altı, yedi ve sekizinci sınıfta nasıl farklılaştığı incelenmiştir. Analiz sonucunda matematik ile Türkçe dersi arasında beş, altı ve yedinci sınıfta pozitif yönde ve yüksek düzeyli, sekizinci sınıfta ise çok yüksek düzeyli ilişki bulunmuştur. Matematik dersinin Türkçe ’ye ait puanların iyibir yordayıcısı olduğu görülmüştür. Matematik ile İngilizce dersi arasında bütün sınıf düzeylerinde pozitif yönlü yüksek bir ilişkinin olduğu görülmüştür. Ayrıca matematik dersininİngilizce ’ye ait puanların iyi bir yordayıcısı olduğu görülmüştür. Elde edilen sonuçların, matematik ile dil arasındaki ilişkinin temellendirilmesi açısından önemli birzemin oluşturabileceği söylenebilir. Bu zeminin güçlendirilebilmesi için benzer çalışmaların öğretimin her kademesinde daha büyük örneklemlerle yapılmasına ihtiyaçduyulmaktadır. 
Yazar isimleri: ['Habip TAŞ']
Yayın Yılı: 31 Mart 2022
Dergi ismi: Eğitim Yansımaları
Yayın sayfa url: https://dergipark.org.tr/tr/pub/eduref/issue/69172/1067943
Yayın pdf linki: https://dergipark.org.tr/tr/download/article-file/2231578
