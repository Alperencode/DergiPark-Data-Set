Makale Başlığı: TOPKAPI SARAYI AVRUPA PORSELENLERİ KOLEKSİYONU
Özet: Topkapı Sarayı Avrupa Porselenleri Koleksiyonu’nda yaklaşık 5.000 adet obje bulunmaktadır. Bu eserler, yumuşak hamurlu ve sert hamurlu porselenler olarak iki ayrı grupta ele alınmıştır. Avrupa’nın farklı ülkelerinde yapılmış, 15. yüzyıl ile 20. yüzyıl arasındaki döneme tarihlenen porselenlerden müteşekkil olan saray koleksiyonu, hem nicelik hem de çeşitlilik açısından son derece zengindir. Ayrıca Avrupa porselen sanatının kronolojisini en iyi veren koleksiyon olma özelliği taşımaktadır. Sert hamurlu porselenler, 1710 yılından itibaren Almanya’da üretilmeye başlanmıştır. Bunu kronolojik sırayla Avusturya, İtalya, Fransa, Rusya, Polonya, Çekya, İngiltere, Hollanda, Macaristan ve İsveç gibi diğer Avrupa ülkeleri takip etmiştir. Sultan II. Abdülhamid’in himayesinde 1894’te Yıldız Sarayı bahçesinde kurulan Yıldız Çini Fabrika-i Hümâyûnu ile Osmanlı Devleti de porselen üreten ülkeler arasına girmiştir. Osmanlı Devleti sert hamurlu porselen üretimini diğer ülkelerden daha geç gerçekleştirmiş olsa da Avrupa’dan diplomatik hediye olarak takdim edilen veya satın alınan porselenler, Topkapı Sarayı’nda farklı tarihlere ait nadide eserlerin bir arada görülebildiği zengin bir Avrupa Porselenleri Koleksiyonu’nun oluşumuna vesile olmuştur.
Yazar isimleri: ['Ömür TUFAN']
Yayın Yılı: 1 Aralık 2022
Dergi ismi: Milli Saraylar Sanat Tarih Mimarlık Dergisi
Yayın sayfa url: https://dergipark.org.tr/tr/pub/msdergisi/issue/73645/1191004
Yayın pdf linki: https://dergipark.org.tr/tr/download/article-file/2716076
