Makale Başlığı: Hakkı Baha ve ‘Genç Müslüman’ Dergisi
Özet: II. Meşrutiyet Dönemi’nin oluşturduğu özgürlük ortamının, etkilerini en güçlü hissettirdiği alanlardan biri dönemin basın-yayın faaliyetleridir. Dönemin aydınları arasında gündem olan İslamcılık, Batıcılık, Türkçülük, Halkçılık ve Sosyalizm gibi akımlar çıkarılan dergi ve gazetelerde çokça tartışılmış, basın yayın faaliyetleri yoluyla halk da bu konularda bilgilendirilmiştir. II. Meşrutiyet Dönemi’nin önemli isimlerinden biri de Hakkı Baha Pars (1879-1942)’tır. Dönemin basınında sol görüşlü yazılar yayımlamıştır. Bu dönemdeki yayım faaliyetleri arasında Hakkı Baha tarafından çıkarılan Genç Müslüman adlı dergi de yer almaktadır. Hakkı Baha bu dergide yayınladığı iki yazısında özgürlük, eşitlik, adalet, kardeşlik gibi konuları İslamiyet bağlamında ele almış; İslamiyet’in ilerlemeye engel bir din olmadığını açıklamaya çalışmıştır. Genç Müslüman dergisi, İlmi Etüdler Derneği tarafından yürütülen İslamcı Dergiler Projesi kapsamında ortaya çıkarılmış bir dergidir. Proje kapsamında derginin içeriğine başlıklar halinde değinildiği ama metinlerin analiz edilmediği tespit edilmiştir. Bu çalışmada, dergideki Hakkı Baha imzasıyla çıkarılan metinler Latinize edilerek içerik analizi yapılmış, diğer metinlerin konularına değinilmiştir. Bu vesileyle dönemin dinî, sosyal ve kültürel zihniyetine ışık tutularak literatüre katkı sağlama hedeflenmiştir.
Yazar isimleri: ['Nihayet Kübra KİRAZ', 'Yakup ÇOŞTU']
Yayın Yılı: 17 Haziran 2022
Dergi ismi: Antakiyat
Yayın sayfa url: https://dergipark.org.tr/tr/pub/antakiyat/issue/70344/1097823
Yayın pdf linki: https://dergipark.org.tr/tr/download/article-file/2350334
