Makale Başlığı: Unilateral Dudak-Damak Yarıklı Erişkin Hastada Estetik Tedavi: Olgu Sunumu
Özet: Dudak damak yarıkları (DDY) embriyonik ve erken fetal dönemde oluşan, gelişim varyasyonlarının sonucu olarak gelişmektedir. DDY'li hastalar ilerleyen yaşamları boyunca sosyal, fonksiyonel ve psikolojik problemlerle karşılaşırlar. Bu olgu sunumunun amacı, estetik beklentisi yüksek unilateral DDY'li bir hastanın protetik tedavisini sunmaktır. Yirmi bir yaşında dudak damak yarıklı erkek hasta Marmara Üniversitesi Protetik Diş Tedavisi Anabilim Dalı Kliniği’ne ön dişlerinin estetik olmayan görüntüsü nedeniyle başvurdu.  Hastanın yapılan klinik ve radyografik muayenesinde maksiller sol santral ve lateral dişler arasında yarık hattının mevcut olduğu gözlendi. Ortodontik tedavi görmesine rağmen yarık hattının varlığı sebebiyle 21 ve 22 nolu dişler arasında 8 mm’lik diastema mevcut olduğu tespit edildi.  Bu nedenle estetik problemler yaşayan hastanın 11 ve 12 nolu dişine laminate veneer ve 21-22 ve 23 nolu dişlere 4 üyeli zirkonyum alt yapılı seramik köprü planlandı. Tam seramik restorasyonlar adeziv rezin siman ile simante edildi. Sabit tedavi sonrası, ideal estetik görünüş, fonksiyon, stabilite ve optimum fonasyon sağlandığı gözlendi. Dudak damak yarığı hastalarında erişkin dönemde uygulanan bir çok daimi protetik rehabilitasyon yaklaşımı mevcuttur. Tam seramik sistemlerle planlanan sabit köprü protezler yüksek estetik sonuçlar vermektedir.
Yazar isimleri: ['Elcin KESKİN ÖZYER', 'Mine HELVACİOGLU ÖZKARDEŞ', 'Erkut KAHRAMANOĞLU']
Yayın Yılı: 22 Haziran 2022
Dergi ismi: European Journal of Research in Dentistry
Yayın sayfa url: https://dergipark.org.tr/tr/pub/erd/issue/70464/1075339
Yayın pdf linki: https://dergipark.org.tr/tr/download/article-file/2260666
