Makale Başlığı: Diz Osteoartritinde Farklı Molekül Ağırlıklı Hyaluronik Asit Uygulamalarının Etkilerinin Karşılaştırılması
Özet: Amaç: Bu çalışmanın amacı, diz osteoartritinde (OA) farklı moleküler ağırlıklı (MA) hyaluronik asit (HA) uygulamasının ağrı ve fonksiyonel parametreler üzerindeki etkisini değerlendirmektir.Yöntemler: Bu çalışma geriye dönük olarak planlandı. Merkezimizde intraartiküler HA enjeksiyon tedavisi alan hastaların hastane kayıtları tarandı. Preparatların MA'sına göre hastalar aşağıdaki gibi 3 kategoriye ayrıldı; Grup 1: 0,6-1,2 Milyon Da MA (N=26); Grup 2: 1,1- 2,2 Milyon Da MA (N=25); ve Grup 3: 1,7-2,1 Milyon Da MA (N=25). Tüm hastalar, tedaviden önce ve enjeksiyondan bir ay sonra Görsel Analog Skala (VAS) ve Western Ontario ve McMaster Universities Arthritis Index (WOMAC) kullanılarak değerlendirildi.Bulgular: Yaş ortalaması 62,1 yıl (minimum-maksimum: 50-70 yıl) olan toplam 76 hasta (61 kadın, 15 erkek) dahil edildi. VAS ve WOMAC skorları tüm gruplarda anlamlı olarak iyileşti (tümü için p<0,001). Ancak gruplar arasında VAS ve WOMAC puanlarının delta değerleri açısından gruplar arasında anlamlı bir fark gözlenmedi (sırasıyla p: 0,721 ve p: 0,595).Sonuç: Sonuç olarak, çalışmamızda her 3 hasta grubunda da VAS ve WOMAC skorlarında anlamlı düşüşler gözlendi. Ancak, HA preparatlarının MA'sı ile ilgili önemli bir fark yoktu.
Yazar isimleri: ['Ali ÇOŞTU']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1123734
Yayın pdf linki: https://dergipark.org.tr/tr/download/article-file/2457356
