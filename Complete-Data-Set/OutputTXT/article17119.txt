Makale Başlığı: Ortaokul Matematik Ders Kitaplarının Tahmin Becerisi Bakımından İncelenmesi
Özet: Bu araştırmanın amacı ortaokul matematik ders kitaplarında yer verilen tahmin beceri türlerini belirlemek, öğrenme alanlarına ve ders kitabındaki bölümlere göre dağılımını incelemektir. Araştırmada, 2020-2021 eğitim öğretim yılı içerisinde devlet ortaokullarında derslerde kullanılan, özel yayınevleri basımlı ve Milli Eğitim Bakanlığı onaylı matematik ders kitaplarından her sınıf seviyesi için birer adet örnek kitap olmak üzere dört kitap incelenmiştir. Araştırmada nitel araştırma desenlerinden doküman incelemesi kullanılmıştır. Bulgularda ders kitaplarında tahmine yer verilen içeriklerin 5. ve 6.sınıf seviyelerinde, 7. ve 8. sınıf seviyelerine göre daha yoğun olduğu tespit edilmiştir. Her sınıf seviyesinde en çok kullanılan tahmin türü işlemsel tahmin iken yığın tahminine sınırlı sayıda içerikte yer verildiği görülmüştür. Sayılar ve işlemler öğrenme alanı tüm sınıf seviyelerinde tahmin becerisi içeren tek öğrenme alanı olarak belirlenmiştir. Ders kitaplarında tahmin ile ilgili içeriklerin genel olarak alıştırmalar ve çözümlü örnekler gibi bölümlerde yoğun olduğu görülür iken etkinlik bölümlerinde çok az içerik olduğu hatta 7. sınıf ders kitabında hiç yer verilmediği görülmüştür. Özel yayınevlerinin hazırladığı ders kitaplarının incelenmesi ile ulaşılan sonuçlara göre ders kitaplarında yer verilen tahmin ile ilgili içeriklerin yeterli sayıda olmadığı görülmüştür. Bu araştırmaya MEB yayınevlerinin hazırladığı ders kitapları da eklenerek araştırmanın kapsamı genişletilebilir, ortaokul seviyesinde yapılan çalışma ilkokul ve lise seviyelerinde de yapılabilir. Ders kitaplarının tahmin becerisi bakımından nasıl bir gelişim gösterdiğini görmek açısından geçmiş yıllardaki ders kitaplarının incelenmesi araştırmacılara önerilmektedir.
Yazar isimleri: ['Emre EV ÇİMEN']
Yayın Yılı: 30 Ekim 2022
Dergi ismi: Uluslararası Türk Eğitim Bilimleri Dergisi
Yayın sayfa url: https://dergipark.org.tr/tr/pub/goputeb/issue/73270/1171458
Yayın pdf linki: https://dergipark.org.tr/tr/download/article-file/2634484
