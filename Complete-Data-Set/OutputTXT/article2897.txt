Makale Başlığı: Ortaokul Öğrencilerinin Enerji Okuryazarlığının Demografik Değişkenler ile İlişkisinin İncelenmesi
Özet: Küreselleşme ve endüstriyel gelişmeler enerjiye olan ihtiyaç giderek artmaktadır. Bunun neticesinde enerji okuryazarı bireyler yetiştirmek için ülkeler eğitimsel, sosyal ve ekonomik politikalar geliştirmektedir. Bu çalışmanın amacı ortaokul öğrencilerin enerji okuryazarlıklarının demografik değişkenler ile ilişkisini incelemektir. İlişkisel tarama modelinin kullanıldığı çalışmaya gönüllü olarak Muğla İlinden 702 ortaokul yedinci sınıf öğrenci katılmıştır. Veriler demografik bilgi formu ile Enerji Okuryazarlığı Ölçeği ile toplanmıştır. Betimsel istatistiklerle beraber veriler bağımsız örneklem t-testleri ve tek yönlü ANOVA testi ile analiz edilmiştir. Bulgular öğrencilerin kendilerini enerji konusunda biraz bilgili olarak tanımladıkları göstermektedir. Katılımcıların enerji okuryazarlığında davranışsal alt boyuta yüksek düzeyde, duyuşsal boyutta orta düzey ve bilişsel boyutta düşük düzeyde oldukları belirlenmiştir. Bağımsız örneklem t-testi sonuçları davranışsal boyutta kızlar ve bilişsel boyutta merkez okullardaki öğrenciler lehine istatistiksel olarak anlamlı farklılık olduğunu göstermiştir. ANOVA sonuçları öğrencilerin bilişsel boyutta anne-baba eğitim seviyesinin önemli olduğunu ve üniversite mezunu ebeveyn çocukları lehine istatistiksel olarak anlamlı fark olduğunu göstermiştir. Bu çalışmanın sonuçları bilişsel boyutta öğrencilerin enerji okuryazarlığı geliştirilmesi için daha fazla çaba harcanması gerektiğini önermektedir.
Yazar isimleri: ['Semra AYATA', 'Görkem OYLUMLUOĞLU', 'Muhammet Mustafa ALPASLAN']
Yayın Yılı: 14 Eylül 2022
Dergi ismi: Bilim Eğitim Sanat ve Teknoloji Dergisi
Yayın sayfa url: https://dergipark.org.tr/tr/pub/bestdergi/issue/72561/1114170
Yayın pdf linki: https://dergipark.org.tr/tr/download/article-file/2417567
