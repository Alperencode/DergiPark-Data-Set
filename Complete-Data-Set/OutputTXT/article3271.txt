Makale Başlığı: Beden Eğitimi Öğretmeni ve Gelecekteki Öğretmenlere Yönelik Bir Araştırma
Özet: Sınıf öğretmenlerinin oyun ve fiziki etkinlikler derslerini işledikleri için beden eğitimi ve spor öğretmeniyle doğal bir etkileşim içerisindedirler. Araştırmada sınıf öğretmenlerinin beden eğitimi ve spor öğretmenlerine ve geleceğin öğretmeninin nasıl olması gerektiği ile ilgili nitel araştırma yöntemlerinden olan olgu bilim deseni kullanılarak metaforların ortaya çıkarılması amaçlanmıştır. Çalışma grubunu, 2021-2022 eğitim-öğretim yılında Ankara ili, Altındağ ilçesinde bulunan ilköğretim okullarında görev yapan 80 sınıf öğretmeninden oluşmaktadır. Yapılan araştırmada sınıf öğretmenlerinin “Beden eğitimi ve spor öğretmeni … gibidir. Çünkü …” ve “Geleceğin öğretmeni … olmalıdır. Çünkü …” ifadelerini kişisel olarak algılarının ortaya çıkarılması amacıyla kısa formlara gönüllü olarak katılmaları istenmiştir. Yapılan incelemeler sonucunda beden eğitimi ve spor öğretmenlerine yönelik 58, geleceğin öğretmenine yönelik 41 metafor algıladıkları ortaya çıkmıştır. Sınıf öğretmenlerinin beden eğitimi ve spor öğretmeni algıları kategorik olarak incelendiğinde, “arkadaş”, “hayata renk katan”, “fiziki güç”, “örnek/model”, rahat”, “rehber” ve “sporcu” kategorileri şeklinde ayrıldığı görülmüştür. Geleceğin öğretmeni algıları kategorisinde ise “aydınlatıcı, “çalışkan”, “çözüm odaklı”, “merhametli”, “teknolojik” ve “yol gösterici” kategorileri şeklinde ayrıldığı sonucuna ulaşılmıştır. Araştırmada sınıf öğretmenlerinin beden eğitimi ve spor öğretmenlerinin okul ve öğrenciler için çok önemli olduğu, geleceğin öğretmeninin ise teknolojik gelişmelerle kendisini geliştiren ve öğrencilere rehberlik eden özelliklere sahip olması gerektiği vurgulanmıştır.
Yazar isimleri: ['Bekir ÇAR']
Yayın Yılı: 30 Haziran 2022
Dergi ismi: CBÜ Beden Eğitimi ve Spor Bilimleri Dergisi
Yayın sayfa url: https://dergipark.org.tr/tr/pub/cbubesbd/issue/70079/1093357
Yayın pdf linki: https://dergipark.org.tr/tr/download/article-file/2332375
