Makale Başlığı: Öğrenme Analitiklerinin Öğrenme Tasarımı ile Çerçevelendirilmesi Üzerine Bir Derleme Çalışması
Özet: Öğrenme Tasarımı, öğrenci hangi aktiviteyi ne zaman, ne kadar sürede ve hangi sırada yaparsa daha iyi öğrenebilir sorusunun yanıtlanması için bir topluluk etkileşimini tanımlamaktadır. Öğrenme tasarımının iyileştirilmesi için öğrenme analitikleri kanıta dayalı olarak içgörü oluşturulması, karar alınması ve eyleme geçilmesi yönünden önemlidir. Bu içgörü, karar ve eylemlerin farklı durumlara transfer edilebilmesi için öğrenme analitiklerin hangi öğrenme tasarımı bağlamında kullanıldığına daha fazla odaklanılması gereksinimi ortaya çıkmaktadır. Bu çalışmada, öğrenme analitikleri sürecinin niçin öğrenme tasarımı ile çevrelenmesi gereksiniminden ve alanyazındaki çerçevelerin sunduğu geniş bakış açılarından yola çıkarak; öğrenme analitiklerine dayalı içgörü, karar ve eylemlerin daha işlevsel olması için, öğrenme analitiklerinin hangi bağlamda ele alındığını kolaylaştıracak çerçeveler özetlenmiş ve daha işlevsel bulunanlar tartışılmıştır. E-öğrenme için öğrenme türleri ve etkinlik tasarımı olarak önerilen öğrenme tasarımı çerçeveleri, Öğrenme Yönetim Sistemi (ÖYS) içerisinde online derslerin tasarımında kolaylıkla kullanılabilecek sınıflamalar içermektedir. Analitik Katmanları Çerçevesi bir öğrenme analitiği uygulamasında hangi analitiklere odaklanılacağı konusunu çok boyutlu bir perspektiften örneklendirmektedir. Tartışılan çerçevelerin gelecekteki çalışmalar için temel alınması, öğrenme tasarımı ve öğrenme analitikleri etkileşiminden doğan içgörü, karar ve eylemlerin farklı bağlamlar için güncellenerek uygulanmasını mümkün hale getirebilir.
Yazar isimleri: ['Denizer YILDIRIM']
Yayın Yılı: 1 Aralık 2022
Dergi ismi: Erzincan Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/erziefd/issue/73343/1054405
Yayın pdf linki: https://dergipark.org.tr/tr/download/article-file/2178866
