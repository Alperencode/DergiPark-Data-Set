Makale Başlığı: Amasra Müzesi’nden Antropomorfik Bir Candelabrum
Özet: Çalışmanın konusunu Amasra Müzesi’ne satın alma yoluyla kazandırılmış antropomorfik bronz bir candelabrum oluşturmaktadır. Roma Dönemi’nde kandil taşımaya yarayan çok kollu büyük bir şamdan olan candelabrum, kandilin içine yerleştirildiği bir tabak ve onu zeminden yükselten bir ayaktan oluşmaktadır. Amasra Müzesi’nde korunan antropomorfik candelabrumun üzerinde küçük bir çocuk figürü yer almaktadır. Dört yönden de özenle işlenmiş ve vurgulanmış bu çocuk figürü Roma plastik sanatının güzel örneklerinden birini içermesi açısından önemli bir yere sahiptir. Çalışma kapsamında öncelikli olarak figürlü candelabrumun kullanım amacı, mevcut durumu ve genel özellikleri üzerine durulmuş ardından Roma plastik stili ve tipolojisi ile üretim tekniği bakımından ayrıntılı bir şekilde değerlendirilmiştir. Çalışma sonucunda, candelabrumun benzer örneklerle karşılaştırılması yapılmış, figürün özelliği ve üretim tekniği de göz önüne alınarak İS 2. yüzyılın sonları ve İS 3. yüzyılın başlarında üretilmiş olduğuna ve candelabrumun üzerine neden küçük bir çocuk figürünün yapılmasının tercih edilmiş olabileceği konusuna değinilmiştir.
Yazar isimleri: ['Ersin ÇELİKBAŞ', 'Kasım OYARÇİN']
Yayın Yılı: 15 Kasım 2022
Dergi ismi: Gephyra
Yayın sayfa url: https://dergipark.org.tr/tr/pub/gephyra/issue/71901/1113822
Yayın pdf linki: https://dergipark.org.tr/tr/download/article-file/2416183
