Makale Başlığı: Beylikdüzü İlçesinde (İstanbul) Sanayi Faaliyetlerinin Gelişimi, Yapısı ve Dağılışı Üzerine Coğrafi Bir İnceleme
Özet: Beylikdüzü, İstanbul’un 1990’lı yıllardan sonra gelişmeye başlayan ilçesidir. İstanbul’da ortaya çıkan konut açığını kapatma adına atılan toplu konut hamlelerinin ilk adımı Beylikdüzü’nde gerçekleşmiştir. Uzun dönem İstanbul merkezine olan uzaklığından dolayı yeterli ilgiyi görmeyen Beylikdüzü, özellikle 1999 Marmara Depremi’nden sonra İstanbul merkezindeki insanların yerleştiği bölgelerden biri olmuştur. 2000’li yıllardan itibaren metrobüsle birlikte ulaşımın kolaylaşması bölgenin yerleşim açısından cazibesini artırmıştır. 1960’lı yıllardan itibaren başlayan ve 1980’lerde yoğunlaşan göç hareketi İstanbul’da kent yapısını olumsuz yönde etkilemiştir. Kent merkezinde plansız olarak yapılanan sanayileşme sonucunda konut – sanayi alanları iç içe geçmiş ve bunun sonucunda alınan kararla sanayi alanlarının kent dışına taşınma planı devreye girmiştir. Bu plan kapsamında İstanbul’un batı yakasında Beylikdüzü ve yakın çevresi yeni sanayi bölgesi olarak tasarlanmıştır. 2002 yılında kurulan Beylikdüzü Organize Sanayi Bölgesi ile İstanbul’un önemli sanayi merkezlerinden biri olan Beylikdüzü ilçesinde 2022 yıl ortası itibariyle İstanbul Sanayi Odası’na (İSO) kayıtlı 776 adet sanayi kuruluşu faaliyet halindedir.
Yazar isimleri: ['Fatih AYHAN']
Yayın Yılı: 15 Ekim 2022
Dergi ismi: HUMANITAS - Uluslararası Sosyal Bilimler Dergisi
Yayın sayfa url: https://dergipark.org.tr/tr/pub/humanitas/issue/73028/1159892
Yayın pdf linki: https://dergipark.org.tr/tr/download/article-file/2587741
