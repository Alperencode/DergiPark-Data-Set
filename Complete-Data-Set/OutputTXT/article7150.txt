Makale Başlığı: Hemşirelik Öğrencileri ile Yapılan Hatha Yoganın Stres, Yaşam Doyumu ve Yaşam Kalitesi Üzerine Etkisi
Özet: Yoganın nihai amacı zihin ve ruhta bütünlük sağlayarak, huzur elde etmektir. Bu yönüyle stres yönetimi ve yaşam kalitesini geliştirmede önemli fırsatlar sunar. Yarı deneysel, kontrol gruplu, ön test- son test müdahale çalışması olarak gerçekleştirilen bu araştırma ile hemşirelik öğrencileri ile yapılan 8 haftalık Hatha yoganın stres, yaşam doyumu ve yaşam kalitesi üzerine etkisinin incelenmesi amaçlanmıştır. Araştırmaya deney grubunda 22, kontrol grubunda 18 olmak üzere toplam 40 öğrenci hemşire katılmış, veriler Tanıtıcı Bilgi Formu, Depresyon Anksiyete Stres-21 Ölçeği Stres Boyutu, Yaşam Doyum Ölçeği ve SF-12 Yaşam Kalitesi Ölçeği ile toplanmıştır. Deney ve kontrol grubunun tanıtıcı özelliklerinin karşılaştırılmasında Fisher’s Exact Test kullanılmış, ön test-son test karşılaştırması Wilcoxon Signed Ranks Test ile yapılmıştır. Deney grubunda Hatha yoga sonrasında son test ile ön test ölçümlerindeki değişim analiz edildiğinde öğrenci hemşirelerde stres puanlarının anlamlı düzeyde azaldığı (p=0,001), yaşam doyumlarının arttığı (p=0,006), yaşam kalitesi fiziksel boyut puanının arttığı (p=0,014) ve yaşam kalitesi mental boyut puanının arttığı (p=0,012) arttığı; kontrol grubunda ise aynı dönemde anlamlı farklılığın olmadığı görülmüştür (p>0,050). Bu sonuçlar doğrultusunda Hatha yoganın öğrenci hemşirelerin stres yönetiminde, yaşam doyumu ve yaşam kalitelerini geliştirmede etkili bir yöntem olduğu söylenebilir. Daha geniş örneklemlerle, takip izlemlerini de içeren çalışmaların yapılması önerilir.
Yazar isimleri: ['Hilal SEKİ ÖZ', 'Vahit CİRİŞ']
Yayın Yılı: 31 Ekim 2022
Dergi ismi: Humanistic Perspective
Yayın sayfa url: https://dergipark.org.tr/tr/pub/hp/issue/73001/1158945
Yayın pdf linki: https://dergipark.org.tr/tr/download/article-file/2583997
