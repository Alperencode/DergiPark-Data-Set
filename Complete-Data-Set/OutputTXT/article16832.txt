Makale Başlığı: Avrupa Birliği Turizm Politikalarının Türk Turizmine Etkilerinin Çevre ve Sürdürülebilirlik Bağlamında Analizi: Marmara Denizi Müsilaj Sorunu
Özet: Denizlerin kirlenmesinin hem ekonomik hem de sosyal etkileri bulunur. Avrupa Birliği’nin (AB) çevre politikaları kirliliği azaltılmasını amaçlarken, doğal kaynakları dengeli şekilde kullanmayı ve sürdürülebilir kalkınmayı da içerir. Çalışmanın amacı Marmara Denizinde yaşanan kirliliğin, Avrupa Birliği turizm politikaları ve AB müktesebatı içinde yer alan “tüketicinin ve tüketici sağlığının korunması” ile “çevre” maddeleri çerçevesinde değerlendirilmesidir. Çalışma betimsel olup ikincil verilere dayandırmıştır. Yaşanan çevre sorununun AB politikaları ve Türk turizmi üzerindeki etkilerinin analiz edilmesi yönüyle literatüre katkı sağlaması beklenmektedir. Türkiye turizm stratejisi 2023 ile uluslararası markalaşarak, istihdamı arttırmayı ve sürdürülebilir bir gelişimi hedeflemiştir. AB turizm politikaları ile Türkiye turizm stratejileri 2023’ün genel olarak uyumlu olduğu görülmektedir. Bununla birlikte tüketicinin korunması ile ilgili kurallara nispeten daha az yer verilmiştir. Çevresel etkilerin en aza indirgenmesi ve Marmara Denizi’nin kirlenmesinin önlenebilmesi için, yetkililerin kirliliği kaynağında tespit ederek gerekli önlemleri alması, geri dönüşüm yapılarak, atık suların arıtılması ve sulama işlemlerinde kullanılması gerektiği sonucuna ulaşılmıştır.
Yazar isimleri: ['Nihan GARİPAĞAOĞLU UĞUR', 'Fatma Füsun İSTANBULLU DİNÇER']
Yayın Yılı: 29 Haziran 2022
Dergi ismi: Uluslararası Kültürel ve Sosyal Araştırmalar Dergisi
Yayın sayfa url: https://dergipark.org.tr/tr/pub/intjcss/issue/70727/1067853
Yayın pdf linki: https://dergipark.org.tr/tr/download/article-file/2231262
