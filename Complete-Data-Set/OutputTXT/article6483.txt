Makale Başlığı: Gökkuşağı alabalığı gonad hücre hattı-2 (RTG-2) üzerinde Eruca vesicaria'dan elde edilen gümüş nanoparçacıkların sitotoksisitesi
Özet: Gümüş (Ag) nanoparçacıklarının gıda, ilaç, tarım gibi birçok sektörde artan kullanımı ekolojik çevre üzerinde toksik etkilere yol açmaktadır. Bu nedenle Ag nanoparçacık sentez yöntemlerinin neden olduğu toksisiteyi azaltmak için biyolojik sentez yöntemleri üzerinde çalışmalar yapılmaktadır. Bununla birlikte, balık hücre hatlarında biyosentezlenmiş Ag nanoparçacıklarının toksisitesi üzerine yapılan çalışmalar çok azdır. Bu çalışmanın amacı, Eruca vesicaria bitki özü ile Ag nanoparçacıklarının biyolojik sentezini gerçekleştirmek ve gökkuşağı alabalığı gonad hücre hattı-2'de (RTG 2) toksisitelerini incelemektir. E. vesicaria'dan elde edilen Ag nanoparçacıklarının karakterizasyonu UV-vis, TEM ve XRD ile yapılmıştır. Ag nanoparçacıklarının (100 µg/mL- 6,25 µg/mL) 24 saat boyunca RTG-2 hücresindeki toksisitesi sülforodamin B tahlili ile belirlendi. Küre, üçgen, küp ve 5-20 nm boyutlarında elde edilen Ag nanopartiküller, p≤0,001 seviyelerinde doza bağlı olarak RTG-2 balık hücreleri üzerinde önemli toksik etki göstermiştir. Bu çalışma, biyolojik sentez yoluyla elde edilen Ag nanoparçacıklarının balık hücre hatları üzerinde toksik etkisinin olduğunun kanıtlanması ve sentez yöntemlerinden ziyade Ag nanoparçacıklarının çevreye salınımını azaltacak çalışmalara ihtiyaç olduğunu göstermesi açısından önemlidir.
Yazar isimleri: ['Semra ÇİÇEK']
Yayın Yılı: 15 Ekim 2022
Dergi ismi: Gümüşhane Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/gumusfenbil/issue/72979/1104370
Yayın pdf linki: https://dergipark.org.tr/tr/download/article-file/2377892
