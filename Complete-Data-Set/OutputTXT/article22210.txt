Makale Başlığı: Koruyucu Gıda Katkı Maddeleri ve Sağlığa Etkisi
Özet: Günümüzde işlenmiş ve paketli gıdaların üretiminin artışıyla koruyucu gıda katkı maddelerinin kullanımı oldukça hız kazanmıştır. Bu maddelerin gıdalara katılmasıyla besinlerin mikrobiyal bozulmasına karşı korunması ve raf ömrünün uzatılması, aynı zamanda besinlerin doğal renginin ve aromasının da koruması amaçlanmaktadırlar. Her ülke koruyucu gıda katkı maddesi katılabilecek gıdaları ve katkı maddesinin dozunu kendi şartları doğrultusunda düzenlemektedir. Koruyucu gıda katkı maddelerinin önerilen limit değerlerin üzerinde kullanılmasıyla ödem, kronik ürtiker atopik dermatit, kızarıklıklar, karın ağrısı, diyare, hipotansiyon, astım ve anafilaktik reaksiyonlar, hiperaktivite, deride döküntü ve kaşıntıyla sonuçlanan alerjik etkiler görülebilmektedir. Bu çalışmada, koruyucu gıda katkı maddelerinin insan sağlığı üzerindeki etkileri tüketiciyi ve toplumu bilinçlendirmek amacıyla bilimsel çalışmalardan derlenmiştir.
Yazar isimleri: ['Damla ÜNLÜ', 'Ayşe GÜNEŞ BAYIR']
Yayın Yılı: 30 Eylül 2022
Dergi ismi: Akademik Et ve Süt Kurumu Dergisi
Yayın sayfa url: https://dergipark.org.tr/tr/pub/aeskd/issue/72720/1076663
Yayın pdf linki: https://dergipark.org.tr/tr/download/article-file/2265847
