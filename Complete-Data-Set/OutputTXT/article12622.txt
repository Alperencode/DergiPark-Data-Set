Makale Başlığı: Türkiye’de Hemşirelik Esasları Alanında Simülasyon ile İlgili Yapılan Tezlerin Sistematik İncelenmesi
Özet: Bu çalışma, Türkiye’de Hemşirelik Esasları alanında simülasyon ile ilgili yapılan lisansüstü tezlerin incelenmesi amacıyla yapılmıştır. Çalışmanın evrenini Ağustos-Eylül 2021 tarihlerinde “simülasyon”, “simülatör”, “standart hasta”, “standardize hasta”, “simüle hasta” ve “senaryo” anahtar sözcükleri kullanılarak “Yükseköğretim Kurulu Ulusal Tez Merkezi” veri tabanında yıl sınırlaması olmaksızın hemşirelik alanında yapılan çalışmalar oluşturmuştur. Anahtar sözcükler kullanılarak, yapılan tarama sonucunda 49 kayıtlı teze ulaşılmış bu tezlerden araştırma kriterlerini karşılayan 18 lisansüstü tez inceleme kapsamına alınmıştır. İnceleme sonucunda Hemşirelik Esasları alanında simülasyon ile ilgili ilk lisansüstü tez çalışmasının 2014 yılında yapıldığı ve yıllar içinde artarak devam ettiği görülmektedir. Tezlerin yarısından fazlasının (n:11) doktora tezi olduğu, büyük çoğunluğunun deneysel tasarımda yapıldığı (n:14), tezlerin neredeyse tamamının örneklem grubunu hemşirelik öğrencilerinin (n:16) oluşturduğu ve tezlerin yarısının (n:9) simülasyonun psikomotor öğrenme alanına etkisini incelediği belirlenmiştir. Simülasyonun ülkemizde Hemşirelik Esasları alanında kullanımı artarak devam etmekle birlikte, hala istendik düzeyde değildir. Ayrıca simülasyon uygulamasının sadece öğrenciler ile değil hemşireler ile de çalışılması gerektiği özellikle de mesleğe yeni başlayan hemşireler ile oryantasyon eğitimlerinde simülasyona yer verilmesi gerektiği düşünülmektedir.
Yazar isimleri: ['Hatice ERDEM', 'Nihal TAŞKIRAN', 'Dilek SARI']
Yayın Yılı: 5 Aralık 2022
Dergi ismi: Ordu Üniversitesi Hemşirelik Çalışmaları Dergisi
Yayın sayfa url: https://dergipark.org.tr/tr/pub/ouhcd/issue/73709/1020511
Yayın pdf linki: https://dergipark.org.tr/tr/download/article-file/2069116
