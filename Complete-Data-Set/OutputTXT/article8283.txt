Makale Başlığı: YENİ SÜPER KAHRAMANLAR: COVID-19 SÜRECİNDE GRAFİK TIPTA SAĞLIK ÇALIŞANLARININ TASVİRLERİ
Özet: Tüm dünyaya yayılarak dünya tarihinde yeni bir sayfa açan Covid-19, 11 Mart 2020 tarihinde Dünya Sağlık Örgütü (WHO) tarafından pandemi olarak ilan edilmiştir Covid-19 salgını beş milyondan fazla ölüme ve kalıcı sağlık sorunlarına sebep olmuş ve ekonomiyi ve toplumu etkilemiştir. Maske takmak, fiziksel mesafeyi korumak ve hatta sokağa çıkma yasağı yeni normal haline gelmiştir. Bu bulaşıcı hastalığın önlenmesi için çalışan bilim insanlarının yanı sıra felsefe, sosyoloji, sanat, edebiyat gibi diğer alanlardan akademisyenler de Covid-19'un hayatımızdaki yansımasına odaklanan çalışmalara katkı sağlamıştır.Çizgi roman, insanlık tarihindeki felaketleri anlatmak, farkındalık yaratmak ve toplumu eğitmek için her zaman bir araç olarak kullanılmıştır. Tıbbi beşeri bilimleri ve çizgi romanı harmanlayan bir alan olan grafik tıp, Covid-19 pandemisi döneminde toplumun tüm kesimlerine duygularını veya deneyimlerini ifade etmeleri için geniş bir alan sunmuştur. Graphic Medicine internet sitesinde, ortak yöneticiler MK Czerwiec ve Alice Jaggers, bu dönemde üretilen çizgi romanları "Covid-19 Çizgi romanları" başlığı altında sınıflandırmıştır. Temalarına ve yaratıcılarına göre eğitici, aşıya özel çizgi romanlar, etik/sosyal adalet ile ilgili çizgi romanlar, sağlık çalışanları tarafından/onlar hakkında veya hastalar tarafından üretilen çizgi romanlar, başa çıkma ve mizah son olarak da tarihsel çizgi romanlar olarak adlandırılmışlardır. Bu çalışma, hem yayınlanmış hem de sosyal medya paylaşımlarından seçilen Covid-19 çizgi romanlarında sağlık çalışanlarının süper kahramanlar olarak tasvir edilmesine odaklanacaktır. Çizgi romanlardaki süper kahraman metaforu grafik tıp bağlamında ele alınacaktır.
Yazar isimleri: ['Kenan KOÇAK', 'Ebru TÜRK ÖZTOPAL']
Yayın Yılı: 30 Haziran 2022
Dergi ismi: İnönü Üniversitesi Uluslararası Sosyal Bilimler Dergisi
Yayın sayfa url: https://dergipark.org.tr/tr/pub/inijoss/issue/70601/1017037
Yayın pdf linki: https://dergipark.org.tr/tr/download/article-file/2055591
