Makale Başlığı: Türkiye Güneydoğu Anadolu Bölgesinde Pediatrik Yanık Vakalarının Analizi: 10 Yıllık Retrospektif Çalışma
Özet: Giriş: Yanıklar, özellikle gelişmekte olan ülkelerde olmak üzere tüm dünyada ciddi bir küresel halk sağlığı sorunu olmaya devam etmektedir.Gereç ve Yöntemler: 1 Ocak 2010-1 Ocak 2020 tarihleri arasında yanık merkezimize yatırılan 1.038 hastanın yaş, cinsiyet, yaralanma nedeni ve toplam vücut yüzey alanı (TBSA), komplikasyon ve ölüm oranı, analiz edildi.Bulgular: Erkeklerde yanık yüzey alanı kızlara göre daha fazlaydı. Tüm hastalar için ortalama yanık vücut yüzey alanı 9.2±6.35 ve ölüm oranı %1.45 idi. Çay, sıcak süt, sıcak su ve yağlı yiyecekler gibi sıcak sıvılar hastaların %84.7’sinde yanık nedeniydi. Sıcak nesneler, sıcak erimiş naylon, sıcak tandır ve közler ve sıcak asfalt yanıkların %7.7’sini oluşturuyordu. Ayrıca alev yanıkları, elektrik yanıkları ve donma ve diğer yanık nedenleri yanık yaralanmalarının sırasıyla %5.6, %1.2 ve %0.8’inden sorumluydu.Sonuç: Pediatrik yanıklar bölgemizde daha çok üç yaş altı erkek çocuklarda ve kırsal kesimde yaşayan anne-babası eğitim düzeyi düşük olan çocuklarda görülmektedir. Yanık önleme programının bu sonuçlara göre ayarlanması gerektiğine inanıyoruz.
Yazar isimleri: ['Yasemin DEMİR YİĞİT', 'Ebral YİĞİT']
Yayın Yılı: 2 Kasım 2022
Dergi ismi: Kahramanmaraş Sütçü İmam Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/ksutfd/issue/73295/1024318
Yayın pdf linki: https://dergipark.org.tr/tr/download/article-file/2083984
