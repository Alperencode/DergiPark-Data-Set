Makale Başlığı: Olive and Olive Oil Production the Democratic Party in The Period (1950 – 1960)
Özet: Tarih boyunca toplumların yaşamlarında bölgesel tarım ürünlerinin büyük önem taşıdığı görülmüştür. Türkiye’de sahip olduğu coğrafi konumun etkisi ve iklim özellikleriyle zeytin ve zeytinyağı üretiminde önemli bir potansiyele sahip olmuştur. Millî Mücadele sonrası yeni devletin kurulmasında bağımsız ekonomi anlayışı benimsenmiştir. Ekonomisi tarıma dayanan Türkiye’de Cumhuriyet dönemi ile zeytin tarımına önem verilmiştir. Zeytinciliği geliştirmek ve zeytin ağacı sayısını artırmak amacıyla yeni kanun ve düzenlemeler yapılmış, modern zeytincilik kursları düzenlenmiş ve bu kurslara yurtdışından zeytincilik alanında uzman kişiler getirilmiştir. 1950’de iktidara gelen Demokrat Parti (DP)’nin ekonomi politikalarında tarım büyük öneme sahip olmuştur. Bu çalışmada DP’nin 10 yıllık iktidarında büyük önem taşıyan ekonomi politikaları içinde zeytin tarımı ele alınmıştır.1950-1960 yılları arasında Türkiye’de zeytin ve zeytinyağı üretimi, zeytinciliği geliştirmek için yapılan çalışmalar, bu çalışmaların sonuçları ve zeytin üretiminin Türkiye ekonomisine etkileri çalışmanın konusunu oluşturmaktadır. Zeytin üretimi ve üretimin ekonomiye etkilerinin sayısal verilerle desteklendiği çalışmada sayısal veriler konusunda dönemin TUİK verilerinden (Türkiye İstatistik Kurumu), Başbakanlık İstatistik Yıllıklarından, tarım ve ekonomi dergilerinden yararlanılmıştır. Ayrıca zeytin ile ilgili çıkarılan kanunlar, kanun hükmünde kararnameler ve resmi düzenlemeler ile ilgili olarak Başbakanlık Cumhuriyet Arşivi, Resmî Gazete, Türkiye Büyük Millet Meclisi Zabıt Ceridelerinden, Kanunlar ve Tutanak Dergilerinden yararlanılmıştır.
Yazar isimleri: ['Dilsen İNCE ERDOGAN', 'Banu BERBER BABALIK']
Yayın Yılı: 30 Eylül 2022
Dergi ismi: Tarih ve Gelecek Dergisi
Yayın sayfa url: https://dergipark.org.tr/tr/pub/jhf/issue/72784/1158394
Yayın pdf linki: https://dergipark.org.tr/tr/download/article-file/2581809
