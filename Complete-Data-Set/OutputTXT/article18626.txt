Makale Başlığı: Çocukluk Dönemi Din Eğitimine Gelişimsel Bir Bakış Açısı
Özet: Gelişimsel din eğitimi, psikoloji ve eğitim bilimleri alanlarındaki gelişmeler çerçevesinde şekillenmiş bir eğitim faaliyetidir. Çalışmamızda tarihsel süreç içerisinde psikoloji ve pedagoji alanındaki gelişmeler ve teoriler bu alandaki öncü şahsiyetler üzerinden sunulmuştur. Bu alanlardaki çalışmalar dini gelişim ve din eğitimine uyarlanmıştır. Bu çerçevede çalışmamızda psikoloji ve eğitim bilimlerindeki çalışmaların verilerinden hareket eden din eğitimi çalışmalarının metodolojisi, ilkeleri ve problemleri incelenmiştir. Çalışmamız yöntem olarak öncelikle genel gelişimde kuram geliştiren şahsiyetlerin temel görüşlerini, ardından bunlar esas alınarak geliştirilen dini gelişim ve din eğitimi teorilerini incelemiştir. Çalışmamız literatür tarama ve doküman incelemesine dayanmaktadır. Konuyla ilgili birincil kaynaklar incelenmiş ve bunların din eğitimine etkileri farklı alan araştırmaları ile birlikte değerlendirilmiştir. Sonuç olarak, din eğitiminin gelişim teorileriyle birlikte ele alınması ve bilimsel ölçütler çerçevesinde programlanması gerektiği görülmüştür. Böyle bir din eğitimi faaliyetinin birçok yönüyle olumlu katkılarının olacağı açıktır. Bununla birlikte dini gelişim ve eğitim konusunu salt bilimsel ölçütlerle sınırlamanın maneviyat ve kutsallık gibi din eğitiminin önemli bileşenlerini ihmal etmek gibi bir sorunla karşı karşıya olduğunu belirtmemiz gerekir.
Yazar isimleri: []
Yayın Yılı: 15 Aralık 2021
Dergi ismi: Çocuk ve Medeniyet
Yayın sayfa url: https://dergipark.org.tr/tr/pub/cm/issue/67605/1051419
Yayın pdf linki: https://dergipark.org.tr/tr/download/article-file/2167808
