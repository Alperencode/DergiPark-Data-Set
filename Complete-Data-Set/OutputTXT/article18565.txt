Makale Başlığı: STEAM Dijital Oyun Platformunda Bulunan Eğitici İçerikli Dijital Oyunların Elektrik-Elektronik Mühendisliği Öğretim Müfredatına Entegrasyonu İçin Öneriler
Özet: Bu makalede eğitici içeriğe sahip dijital video oyunları ele alınmış olup Elektrik-Elektronik Mühendisliğine entegrasyonu için STEM (Bilim, Teknoloji, Mühendislik, Matematik) felsefesi içinde bazı değerlendirilmeler yapılmıştır. STEM kavramına daha sonradan sanat kavramı da eklenerek genişletilen STEAM (Bilim, Teknoloji, Mühendislik, Sanat, Matematik) felsefesiyle aynı ismi taşıyan STEAM dijital oyun dağıtım platform 30.000’i geçen sayıda oyun sunmaktadır. Bu platform ayrıca en fazla eğitici içerikli dijital video oyunu sunan platform olarak dikkat çekmektedir. Eğitici içeriğe sahip dijital oyunlar öğrencilerin derse daha fazla katılımını sağlayarak motivasyonun arttırılmasına, alan yeterliliğine ve takım çalışmasına olumlu katkı sunmaktadır. Eğitici içerikli oyunların belirlenmesi için STEAM oyun platformu içinde 100’den fazla oyun değerlendirmeye alınmış ve eğitici içeriğe sahip olanlar belirlenmiştir. Örnek olarak seçilen bazı oyunlar için incelemeler sunulduktan sonra en fazla indirilme ve olumlu yorum alma durumlarına göre değerlendirilmiştir. Literatürde seçilen eğitici içerikli oyunlar için bir sınıflandırma yapılmadığı için öneride bulunulmuştur. Yapılan incelemeler sonunda belirtilen oyunların Elektrik-Elektronik Mühendisliği bölümü müfredatına eklenebileceği ancak dikkate alınması gereken eksiklikler bulunduğu belirtilmiş ve öneriler sunulmuştur.
Yazar isimleri: ['Şehmus FİDAN', 'Ömer Ali KARAMAN', 'Abdullah YILDIRMAZ']
Yayın Yılı: 15 Aralık 2022
Dergi ismi: Journal of Advanced Research in Natural and Applied Sciences
Yayın sayfa url: https://dergipark.org.tr/tr/pub/jarnas/issue/73467/1064673
Yayın pdf linki: https://dergipark.org.tr/tr/download/article-file/2219211
