Makale Başlığı: 2015’TEN GÜNÜMÜZE TÜRKİYE-RUSYA İLİŞKİLERİNDEKİ GÜVENLİK SORUNSALINA DAİR SÖYLEM ANALİZİ
Özet: Köklü bir geçmişe dayanan Türkiye-Rusya ilişkileri her dönem içinde bulunduğu şartlara göre şekillendiği görülmektedir. Rekabet ve işbirliği içerisinde geçen bu süreçte Sovyetler Birliği’nin yıkılması ve yerine yeni bir devlet olan Rusya Federasyonu’nun kurulması Türkiye-Rusya ilişkilerinde yeni bir dönemin başlangıcını beraberinde getirmiştir. 2000’li yıllarda iki devletinde yeni liderlerle yeni bir döneme başlaması ve benzer dış politika siyaseti izlemeleri bu işbirliği alanlarını genişletmiştir. Ancak 2010 yılında bölgesel sorunlar bağlamında yaşanan kırılmalar ve güvenlik sorunları her iki tarafı da etkilemiştir. 2015 yılında yaşanan uçak krizi ise güvenlik sorunsalını daha da derinleştirirken Rusya ve Türkiye için tam bir güvensizlik ortamının oluşmasına neden olmuştur. Rusya’nın sert önlemlerine karşı Türkiye’nin tek taraflı çabaları ile düzeltilmeye çalışılan bu güvensizlik 2016 yılında meyvelerini vermeye başlamış ve normalleşme sürecine girilmiştir. Ancak her ne kadar taraf devletler için ilişkiler eskiye döndürülmeye çalışılsa da fikir ayrılıkları yaşadıkları konular bu güvensizlik ortamının devam etmesine neden olmakta ve karar alıcıların söylemlerine yansımaktadır.
Yazar isimleri: ['Merve Nilay SAYGI', 'Kürşat KORKMAZ']
Yayın Yılı: 24 Haziran 2022
Dergi ismi: Ekonomi İşletme Siyaset ve Uluslararası İlişkiler Dergisi
Yayın sayfa url: https://dergipark.org.tr/tr/pub/kkujebpir/issue/70509/1117764
Yayın pdf linki: https://dergipark.org.tr/tr/download/article-file/2432601
