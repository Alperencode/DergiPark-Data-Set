Makale Başlığı: Dijital Vatandaşlığa Yönelik Başarı Testi Geliştirme Çalışması
Özet: Amaç: Bu çalışmanın amacı günümüz gerekliliklerinden olan dijital vatandaşlığa yönelik geçerliği ve güvenirliği sağlanmış bir başarı testi geliştirmektir. Yöntem: Araştırma nicel araştırma yöntemlerinden tarama modeli ile yürütülmüştür. Araştırmanın çalışma grubunu uygun örnekleme tekniği ile belirlenen 200 üniversite öğrencisi oluşturmaktadır. Veriler taslak olarak hazırlanan başarı testi ile toplanmıştır. Başarı testi 5 uzmanın görüşüne sunulmuş uzman görüşlerine göre madde havuzundan soru çıkartılmamış bazı maddelerdeki anlatım bozuklukları giderilmiştir. Esas uygulama yapılmadan önce 12 öğrenciye ön uygulama yapılarak soruların anlaşılırlığı ve cevaplama süresi gibi hususlar gözlemlenmiştir. Verilerin analizinde madde güçlük ve ayırt edicilik indeksleri ile KR-20 ve KR-21 madde güvenirlik indeksleri kullanılmıştır. Bulgular: Madde analizleri sonucunda testten 2 soru çıkartılmıştır. 21 sorudan oluşan 5 seçenekli, güçlük indeksi 0,553 ayırt edicilik indeksi 0,563 KR-20 değeri 0,935 KR-21 değeri 0,926 olan geçerli ve güvenilir bir başarı testi elde edilmiştir. Test orta güçlükte, yüksek ayırt edicilik ve güvenirlik indeksine sahiptir. Sonuçlar ve Öneriler: Elde edilen başarı testinin lise, üniversite ve daha üst yaş gruplarının dijital vatandaşlıkla ilgili akademik başarılarının ölçülmesi, ihtiyaçların belirlenmesi, farklı gruplar için hazırlanacak başarı testleri için yardımcı olabilecek bir çalışma olarak kullanılması önerilebilir.
Yazar isimleri: ['Akın KARAKUYU', 'Gürbüz OCAK']
Yayın Yılı: 16 Ekim 2022
Dergi ismi: İnönü Üniversitesi Eğitim Bilimleri Enstitüsü Dergisi
Yayın sayfa url: https://dergipark.org.tr/tr/pub/inujgse/issue/73007/1151934
Yayın pdf linki: https://dergipark.org.tr/tr/download/article-file/2568479
