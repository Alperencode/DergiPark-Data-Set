Makale Başlığı: KAYNAŞTIRMA/BÜTÜNLEŞTİRME YOLUYLA EĞİTİM GÖREN ORTAÖĞRETİM ÖĞRENCİLERİNİN İNTERNETE İLİŞKİN BİLİŞSEL KURGULARININ BELİRLENMESİ
Özet: Bu araştırmada kaynaştırma/bütünleştirme yoluyla eğitim gören ortaöğretim öğrencilerinin internete ilişkin bilişsel kurgularının belirlenmesi amaçlanmıştır. Bu amaç doğrultusunda araştırma kapsamında elde edilen veriler, Bursa’nın Gürsu ve Kestel ilçelerinde kaynaştırma/bütünleştirme yoluyla öğrenim gören ortaöğretim öğrencilerinden (12 Kız, 8 Erkek) Repertory Grid görüşme tekniği kullanılarak elde edilmiştir. Yapılan çözümlemeler sonrasında katılımcılara ait sekiz bilişsel kurgu grubu oluşturulmuştur. Bu bilişsel kurgu grupları Sosyal Medya ve İletişim, Eğitim ve Araştırma, Eğlence ve Hobi, Donanım ve Erişim, Olumsuz Etki, Alışveriş, Kolaylaştırma ve Fırsat ve Gündem olarak belirlenmiştir. Katılımcılardan elde edilen bilişsel kurgu gruplarının önem derecesi cinsiyete göre farklılaşmıştır. Kız katılımcılar için görece en önemli bilişsel kurgu grupları Eğitim ve Araştırma, Sosyal Medya ve İletişim ile Gündem; erkek öğrenciler için görece en önemli bilişsel kurgu grupları Kolaylaştırma ve Fırsat, Eğlence ve Hobi ile Sosyal Medya ve İletişim olarak saptanmıştır. Kız katılımcılar için görece en az önemli bilişsel kurgu grupları Alışveriş ile Olumsuz Etki; erkek öğrenciler için görece en az önemli bilişsel kurgu grupları Gündem ile Olumsuz Etki olarak saptanmıştır. Bu araştırma kapsamında internete ilişkin üretilen bilişsel kurgu grupları incelendiğinde katılımcıların interneti kolaylaştırıcı, eğitim ve öğretime yardımcı, sosyalleşme, gündemi takip etme ve keyifli vakit geçirme aracı olarak gördükleri sonucuna ulaşılabilir. Ulaşılan bulgular benzer araştırma sonuçları ile tartışılarak çeşitli öneriler sunulmuştur.
Yazar isimleri: ['Fuat AYDOĞDU', 'Yücel ALTAY']
Yayın Yılı: 30 Temmuz 2021
Dergi ismi: Milli Eğitim Özel Eğitim ve Rehberlik Dergisi
Yayın sayfa url: https://dergipark.org.tr/tr/pub/ozelegitimrehberlikdergisi/issue/66067/1032325
Yayın pdf linki: https://dergipark.org.tr/tr/download/article-file/2114802
