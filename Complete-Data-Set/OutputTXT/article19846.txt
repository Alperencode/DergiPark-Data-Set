Makale Başlığı: Bir Devlet Üniversitesinde Okuyan Hemşirelik Öğrencilerinin Engelli Bireylere Karşı Tutum ve Davranışları
Özet: Amaç: Bu araştırma bir devlet üniversitesinde okuyan hemşirelik öğrencilerinin engelli bireylere karşı tutum ve davranışlarını belirlemek amacıyla yapılmıştır. Yöntem: Bu tanımlayıcı araştırma Ekim 2021-Nisan 2022 tarihinde bir devlet üniversitesinde öğrenim gören 568 hemşirelik öğrencisi ile yürütüldü. Veriler: Sosyodemografik Anket Formu, Engelli Bireye Karşı Duyarlılık Formu, Engellilere Yönelik Çok Boyutlu Tutum Ölçeği ile toplandı, yüzdelik dağılım, ortalama, Mann Whitney U, Kruskal Wallis ile değerlendirildi. Bulgular: Öğrencilerin engelli bireylere karşı duygu alt boyutunda orta, davranış ve düşünce alt boyutunda olumlu tutuma sahip oldukları bulundu. Kadınların düşünce alt boyut puanı ve davranış alt boyut puanı erkeklere göre yüksek olduğu tespit edildi (p=0,000). İlde yaşayan öğrencilerin düşünce alt boyut puanı ve davranış alt boyut puanı ilçe ve köyde yaşayan öğrencilere göre anlamlı derecede yüksekti (p<0.05). Engellilerle ilgili ders almayan öğrencilerin duygu alt boyut puan ortalaması, ders alan öğrencilere göre yüksek olduğu görüldü (p<0.05). Sonuç: Öğrencilerin engelli bireylere yönelik tutumları olumlu bulundu. Bu tutumların daha olumlu yönde değişmesi için sivil toplum kuruluşları ve üniversiteler işbirliği içinde engellilere yönelik farkındalığı arttıracak panel, seminer gibi programlar düzenleyebilir, öğrencilerin engelli bireylerle temasını arttırmak için engelli bireyler okula davet edilebilir.
Yazar isimleri: ['Nihat SUBAY', 'Ahmet DEMİRCİOĞLU', 'Şeyma KARAKAYA', 'Abdulaziz GÜLER', 'Nursima BAYRAM', 'Saliha Simge İNTEPE', 'Esma SADAK', 'Mustafa İLHAN', 'Erkan KİRAZ', 'Cansu NİRGİZ', 'Kamer GÜR']
Yayın Yılı: 30 Eylül 2022
Dergi ismi: Journal of Health Sciences and Management
Yayın sayfa url: https://dergipark.org.tr/tr/pub/johesam/issue/73061/1137828
Yayın pdf linki: https://dergipark.org.tr/tr/download/article-file/2515127
