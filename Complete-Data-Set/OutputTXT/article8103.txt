Makale Başlığı: Bilgi İletişim Teknoloji (BİT) Kullanımının Sağlık Çıktıları Üzerine Etkisi: BRICS-T Ülkeleri Örneği
Özet: Bu çalışmada BRICS ülkelerinde ve Türkiye’de BİT’lerin sağlık çıktısı üzerine etkisi 1990-2018 dönemine ait veriler kullanılarak hem panel geneli hem de ülke bazlı olarak analiz etmiştir. Çalışmada üç model oluşturulmuştur. Panel geneli için elde edilen bulgulara göre Model II dışında diğer modellere ait hata düzelme katsayıları negatif ve istatistiki açıdan anlamlıdır. Model I’de kontrol değişkenleri olarak kullanılan gelir düzeyi, doktor sayısı, eğitim düzeyi ve CO2 düzeyi değişkenlerinden doktor sayısı ve eğitim düzeyi teorik beklentinin tersi yönünde hem kısa dönemde hem de uzun dönemde negatif etkilerken; gelir düzeyi pozitif ve CO2 düzeyi ise negatif etkilemektedir. BİT’leri temsil eden değişkenlerden cep telefon kullanımı hem uzun hem de kısa dönemde negatif etkilemektedir. İnternet kullanımın yer aldığı Model III’te doktor sayısı dışında tüm değişkenler teorik beklentiyi desteklemektedir. Buna göre eğitim ve gelir düzeyi pozitif, CO2 düzeyi negatif etkilemektedir. İnternet kullanımı ise hem uzun hem de kısa dönemde negatif etkiye sahiptir. Gruplara göre bulgular değerlendirildiğinde ise tüm ülkelerde gelir düzeyi değişkeni pozitif, CO2 emisyonu ise negatif etkilemektedir. Doktor sayısı değişkeni Model II’de Çin dışında tüm model ve ülkelerde negatif işarete sahiptir. Benzer şekilde eğitim düzeyi değişkeni de Model III hariç diğer modellerde genel olarak negatif işarettedir. Çalışmanın konusunu oluşturan BİT’e ait değişkenlerin hepsi negatif değere sahip olup yaşam beklentisini olumsuz etkilemektedir.
Yazar isimleri: ['Munise ILIKKAN ÖZGÜR', 'Cuma DEMİRTAŞ', 'Zekiye ÖRTLEK']
Yayın Yılı: 29 Ekim 2022
Dergi ismi: İktisadi İdari ve Siyasal Araştırmalar Dergisi
Yayın sayfa url: https://dergipark.org.tr/tr/pub/iktisad/issue/72676/1023768
Yayın pdf linki: https://dergipark.org.tr/tr/download/article-file/2081928
