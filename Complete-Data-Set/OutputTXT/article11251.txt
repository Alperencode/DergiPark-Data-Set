Makale Başlığı: Öğretmen Adaylarının Covid-19 Pandemisi Sürecinde Çevrimiçi Eğitime Yönelik Algılarının İncelenmesi: Bir Metafor Analizi
Özet: Dünya Sağlık Örgütü tarafından 11 Mart 2020’de duyurulan Covid-19 küresel pandemisi eğitimi vurduğunda Dünya’da ve ülkemizdeki öğretmenlerin birçoğu bu ani değişime hazır değildi ve buna rağmen alternatif bir politika veya çözüm olmadığı için itiraz etmeden öğretimlerini online olarak sunmaya mecbur kalmışlardır. Bu bağlamda çalışmada öğretmen adaylarının Covid-19 pandemisi sürecinde yürütülen çevrimiçi eğitim ile görüşlerini oluşturacakları metaforlar aracılığıyla belirlemek amaçlanmıştır. Bu çalışmanın kavramsal çerçevesi Moore’un (2019) etkileşimsel uzaklık kuramına dayanmaktadır. Etkileşimsel uzaklık öğretenler ile öğrenenler bir teknoloji aracılığı ile iletişim kurduğunda aralarında ortaya çıkan davranışların etkileşimini ifade etmektedir. Araştırmanın çalışma grubunu bir devlet üniversitesin farklı bölümlerindeki 129 öğretmen adayı oluşturmaktadır. Katılımcılar amaçlı örnekleme yöntemine göre belirlenmiştir. Elde edilen verilerin analizi sonucunda öğretmen adaylarının çevrimiçi eğitime yönelik olarak 29’u olumlu ve 100 tanesi olumsuz olmak üzere toplam 129 tane metafor üretmişlerdir. Öğretmen adayları çevrimiçi eğitimin tekrar izleme imkanı sunması, destekleyici olması ve zaman-mekan esnekliği sağlaması yönlerini olumlu olarak değerlendirmişlerdir. Tek yönlü anlatım – öğrenci pasifliği, öğrenmenin yetersiz düzeyde olması ve etkileşim yetersizliği ise öğretmen adaylarının çevrimiçi eğitimin olumsuz yönleri olarak belirtmişlerdir. Etkileşim türleri açısından bakıldığında öğretmen adayları en çok öğrenen-içerik ve öğrenen-arayüz etkileşimine ilişkin olumlu metaforlar üretmişlerdir. Öğretmen adaylarının olumsuz metaforlar ürettikleri etkileşim türleri ise en çok öğrenen-öğreten ve öğrenen-içerik etkileşimine ilişkin olmuştur. Bu çalışmanın sonuçları bağlamında çevrimiçi eğitim faaliyetleri öğrenenlerin öğreten, içerik, arayüz, öğrenen ve ders dışı öğrenme ağı ile yeterli düzeyde etkileşime girebileceği şekilde düzenlenmelidir.
Yazar isimleri: ['Erol SÜZÜK', 'Tuncay AKINCİ']
Yayın Yılı: 25 Haziran 2022
Dergi ismi: Marmara Üniversitesi Atatürk Eğitim Fakültesi Eğitim Bilimleri Dergisi
Yayın sayfa url: https://dergipark.org.tr/tr/pub/maruaebd/issue/70517/1090805
Yayın pdf linki: https://dergipark.org.tr/tr/download/article-file/2321922
