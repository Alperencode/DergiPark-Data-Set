Makale Başlığı: Türkiye’de Vergi Afları Üzerine Yazılmış Olan Lisansüstü Tezlerin Bibliyometrik Analizi
Özet: Türkiye’de vergi aflarına ilişkin birçok düzenleme bulunmakla birlikte, tartışma konusu olan ve aynı zamanda bu tartışma ve düzenlemelerle sürekli gündemde olan bir konu olarak karşımıza çıkmaktadır.  Bu bağlamda vergi aflarına ilişkin birçok bilimsel eserin de ortaya çıkması kaçınılmaz olmuştur. Bu çalışmanın amacı vergi afları üzerine yazılan lisansüstü tezlerin bibliyometrik açıdan analizini yapmaktır. Araştırmanın hedefi; vergi afları konusunda ileride tez, makale, kitap ya da bildiri vb. gibi bilimsel çalışma yapmayı düşünen araştırmacıların faydalanabileceği bir kaynak sağlamaktır. Çalışmanın amacı doğrultusunda Ulusal Tez Merkezi veri tabanları kullanılarak bulgular elde edilmiş ve bu bulguların bibliyometrik açıdan analizleri yapılmıştır. Yapılan araştırma kapsamında elde edilen sonuçlara göre; 51 adet lisansüstü teze ulaşılmıştır. Bu tezlerin 3 tanesi doktora tezi ve 48 tanesi ise yüksek lisans tezinden oluştuğu sonucuna varılmıştır. Ayrıca çalışma sonuçları incelendiğinde vergi afları üzerine yazılan ilk tez, 1990 yılında yazılmışken zaman içerisinde bu konuya ilginin giderek arttığı görülmektedir. Özellikle 2019 yılında rekor denilecek düzeyde tez yazılmıştır. Öte yandan çalışmanın diğer sonuçları incelendiğinde ise yazılan tezlerin büyük çoğunluğunun türkçe yazıldığı, çalışma kapsamında kullanılan araştırma yöntemlerinin çoğunun nicel analiz yöntemleri olduğu, konun farklı anabilim dalları ve bilim dallarına konu olduğu sonuçlarına varılmıştır. Diğer taraftan yapılan çalışma sonucunda elde edilen diğer sonuçlara bakıldığında vergi afları konusunda çalışmak isteyen bilim insanlarına daha farklı açılardan konuyu değerlendirme noktasında önemli veriler sunmaktadır.
Yazar isimleri: ['Ercan YELMAN']
Yayın Yılı: 29 Haziran 2022
Dergi ismi: International Journal of Public Finance
Yayın sayfa url: https://dergipark.org.tr/tr/pub/ijpf/issue/70677/972884
Yayın pdf linki: https://dergipark.org.tr/tr/download/article-file/1886203
