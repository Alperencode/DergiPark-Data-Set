Makale Başlığı: Toplumcu Gerçekçi Bir Romana Temaları Açısından Genel Bir Bakış: Durgun Don Örneği
Özet: Mihail Şolohov, Rus edebiyatında önemli bir yer edinmiş toplumcu gerçekçi yazarlardan biridir. Hikâye ve roman yazarı olarak birçok eser veren Şolohov, kendi üslubunu oluşturarak topluma yön vermeye çalışmıştır. “Toplumcu Gerçekçi Bir Romana Temaları Açısından Genel Bir Bakış: Durgun Don Örneği” adıyla yapılan bu çalışma adı geçen romanın tematik açıdan incelemesinin yapıldığı bir çalışmadır. Durgun Don romanının tematik açıdan zengin bir malzeme sunması bu eseri araştırma konusu olarak seçmemizde belirleyici bir etken olmuştur. Romanda Don Kazaklarını anlatan Şolohov, onların yaşamlarını, gelenek-göreneklerini, alışkanlıklarını, trajedilerini, köy ve bozkır hayatını, devrimi, savaşı, ölümü birçok açıdan ele alır. Çalışmada öncelikle yazarın hayatına ve inceleme konusu olan eserinin içeriğine kısaca değinilmiş, sonrasında ise romanın ana izleği ve en sık işlenen temaları tespit edilmeye çalışılmıştır. Tema açısından zengin olan bu eserde aile, ailevi değerler, özlem, aşk, kadın, ihanet, ahlak, namus, vicdan, gurbet, vatan, savaş, devrim, din, doğa, kuşak çatışması vb. ele alınan başlıca temalardandır. Yazarın eserde işlediği bu temalar metinden örnekler gösterilerek incelenmiştir. Şolohov’un “Durgun Don” romanının tematik yönden incelenerek içerik analizinin yapılması çalışmada amaçlanan temel hedeftir.
Yazar isimleri: []
Yayın Yılı: 1 Mart 2022
Dergi ismi: Current Perspectives in Social Sciences
Yayın sayfa url: https://dergipark.org.tr/tr/pub/atasobed/issue/69347/1101918
Yayın pdf linki: https://dergipark.org.tr/tr/download/article-file/2368044
