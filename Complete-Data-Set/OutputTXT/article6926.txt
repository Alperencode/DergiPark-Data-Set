Makale Başlığı: Boyun Ağrısına Manyetik Rezonans Görüntüleme Şart Mı?
Özet: AmaçBoyun ağrısı olan hastalarda ekonomik olarak maliyeti yüksek olan manyetik rezonans görüntüleme bulgularının klinik ile ilişkisini araştırmayı amaçladık.Materyal ve MetodÇalışmaya Ocak-Aralık 2019 tarihlerinde boyun ağrısı şikayeti ile başvuran ve manyetik rezonans görüntüleme yapılan hastalar dahil edildi. Görüntüleme normal olan ve olmayanlar olarak iki gruba ayrıldı ve yaş, cinsiyet ve ağrı skaları karşılaştırıldı. Ayrıca en sık gözlenen tekli ve çoklu bulgular değerlendirildi.Bulgular Boyun ağrısı şikayeti olup görüntüleme de normal olan hastaların sayısı 21; patolojik bulgu olanların sayısı 130 idi. Yaş ortalamaları sırasıyla, 37.23±14.96 ile 45.66±13.24 olup aradaki fark gruplar arasında istatistiksel olarak anlamlıydı (p=0,023). Ağrı skalası; 7.09±0.94 ile 7.03±1.20 olarak bulundu, gruplar arasında istatistiksel fark gözlenmedi (p=0,782). Görüntülemesi normal olan grupta 15 kadın 6 erkek; diğer grupta da 99 kadın 31 erkek hasta vardı; cinsiyet açısından gruplar arasında fark gözlenmedi (p=0,411). Tek görüntüleme bulgusu olan hasta sayısı 54 olup; 21 hasta ile en fazla olan görüntüleme bulgusu bulging olup Protrüzyon-Düzleşme 25 (%19.2) birlikteliği en fazla idi.SonuçBoyun ağrısı şikayeti olan hastaların ağrı ve görüntüleme bulguları arasında ilişki gözlenmemesi bu hastalarda ayrıntılı öykü ve fizik bakının, ekonomik maliyeti yüksek olan manyetik rezonans görüntülemeden daha önemli olabileceğini düşündürmektedir.
Yazar isimleri: ['Neslihan SORAN', 'Serap SATIŞ']
Yayın Yılı: 28 Ağustos 2022
Dergi ismi: Harran Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/hutfd/issue/71631/1152328
Yayın pdf linki: https://dergipark.org.tr/tr/download/article-file/2569684
