Makale Başlığı: GÖÇMEN HİZMETLERİNDE KURUMLARIN HİZMETLERİNİN KARŞILAŞTIRILMASI  İNGİLTERE TÜRKİYE ÖRNEKLERİ
Özet: Göçmen hizmetlerinde ülkelerin ve kurumların politikaları birbirlerinden bazı noktalarda ayrıldığı gibi bazı noktalarda da benzerlikler taşımaktadır. Uluslararası toplumun yüzleşmek zorunda kaldığı güncel/sürekli ve büyüyerek artan bir sorun olarak göçmen hizmetleri mali anlamda sürdürülebilirliği zor bir süreçtir. Göçmen hizmetlerinin bir başka zorluğu da sosyal uyumu içermesi bağlamında toplumsal ve kültürel farklılıklar yüzünden zorluklar içermektedir. Çalışmada İngiltere ve Türkiye örnekleri üzerinden göçmen hizmetlerine yaklaşım, göçmen hizmetlerinin çeşitlendirilmesi ve sürdürülmesi karşılaştırılmıştır. İngiltere Türkiye’ye göre göçmenlik olgusu ile çok daha erken dönemlerde tanışmıştır. Aynı zamanda İngiltere’nin göçmen profili ve göçmenlik sorunları ülkemize göre daha farklıdır. İngiltere tüm dünyada insanların göçmen olarak kabul edilmek için tercih edilen ülkeler sıralamasında en yukarılarda yer alırken aynı durum ülkemiz için geçerli değildir. Bu bağlamda göçmen profili, tercihlerideğişkenlik arz ettiği gibi göçmen hizmetleri politikaları da farklılaşmaktadır. Araştırma 2022 yılı mart ayı içerisinde İngiltere’de gerçekleştirilen çalışma ziyareti kapsamında yüz yüze görüşmeler ve yerinde incelemelere dayandırılarak hazırlanmıştır. Çalışma bu kapsamda İngiltere’nin genel göçmen politikalarının teorik boyutuyla birlikte yerinde gözlem yapılan Heckney Belediyesi, Brent Belediyesi, Uluslararası Göç Örgütü ve Kızılhaç kuruluşlarında gerçekleştirilen çalışmalarla sınırlandırılmıştır. Türkiye’deki uygulamalar ise Başkent Ankara ili yerel yönetim uygulamaları ile sınırlandırılmıştır. Her iki uygulama örneğinde yasal sorumlulukların aynı kamusal mekanizmalarda yürütüldüğü ancak yerel ve merkezi yönetimlerin rol paylaşımlarının farklı olduğu tespit edilmiştir. Göçmen hizmetlerinde yerel yönetimlerin sorumluluk ve görev alanları Türkiye’de İngiltere’ye göre daha farklı alanları kapsadığı tespit edilmiştir. Her iki ülke örneğinde de merkezi hükümetler göçmen politikalarının oluşturulması ve mevzuatın çerçevesinin çizilmesinde daha etkin ve belirleyiciyken yerel yönetimlerin rolü hizmet sunumunda yoğunlaşmaktadır. Çalışmada ayrıda göçmenlere verilen sosyal yardımlar, sağlık güvencesi ve barınma hizmetleri de karşılaştırılmıştır. Türkiye’nin göçmen hizmetleri sunumunda İngiltere’de göçmenlere verilen sosyal yardımlar, sağlık güvencesi ve barınma hizmetlerinde daha iyi bir konumda olduğu tespit edilmiştir.
Yazar isimleri: ['Serkan YORGANCILAR']
Yayın Yılı: 25 Eylül 2022
Dergi ismi: Avrasya Uluslararası Araştırmalar Dergisi
Yayın sayfa url: https://dergipark.org.tr/tr/pub/avrasyad/issue/72591/1176861
Yayın pdf linki: https://dergipark.org.tr/tr/download/article-file/2657169
