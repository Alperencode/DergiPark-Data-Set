Makale Başlığı: Y ve Z Kuşağına Ait Oyuncuların Dijital Oyunlardaki Şans Paketlerine İlişkin (Loot Box) Değerlendirmelerini Tespit Etmeye Yönelik Bir Araştırma: FIFA Ultimate Team Örneği
Özet: Bu çalışmada, Dijital oyunlardaki şans paketleri (loot box ) kavramına yönelik Y ve Z Kuşağındaki oyuncuların değerlendirmelerini öğrenmek amaçlanmıştır. Bu amaçla, FIFA Ultimate Team oyun modunu en az 3 yıldır düzenli olarak FIFA serisi oyunlarını oynayan ve haftada en az 1 saat bu oyun moduna zaman harcayan Y kuşağından 6, Z kuşağından 6 oyuncu olmak üzere 12 katılımcıların şans paketlerine ilişkin değerlendirmeleri tespit edilmeye çalışılmıştır. Araştırmada, nitel araştırma yöntemi kapsamında yarı yapılandırılmış görüşme tekniği kullanılmıştır. Çalışma sonucunda, Oyuncuların kuşak ayrımı gözetilmeksizin şans paketlerini kumar olarak nitelendirdikleri, paket içeriklerini satın alan kullanıcıların paketlerden istedikleri öğeyi elde etme ihtimallerinin çok az olduğunun farkında olduğu, paket satın almayan oyuncuların ise paket satın alan oyunculara kıyasla oyun içinde daha fazla zaman harcamak durumunda kaldığı sonucuna ulaşılmıştır. Ayrıca, Y kuşağından oyuncuların, dijital oyunlardaki şans paketlerini satın almak istemedikleri anlaşılırken Z kuşağındaki oyuncular için şans paketlerini satın almanın normal karşılandığı ancak paket içeriklerinin beklenen faydayı sağlamadığı sonucuna ulaşılmıştır.
Yazar isimleri: ['Mahmut Enes AĞCA']
Yayın Yılı: 30 Eylül 2022
Dergi ismi: TRT Akademi
Yayın sayfa url: https://dergipark.org.tr/tr/pub/trta/issue/72774/1130560
Yayın pdf linki: https://dergipark.org.tr/tr/download/article-file/2485678
