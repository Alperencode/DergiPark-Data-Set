Makale Başlığı: AB VE NATO ÜYELİĞİNİN ÜÇ BALTIK ÜLKESİNE GETİRDİKLERİ
Özet: Coğrafyaları, büyüklükleri, ekonomik yapıları, kalkınmaları ve demografileri açısından büyük benzerlikler gösteren ve Baltık Devletleri olarak nitelenen Estonya, Litvanya ve Letonya, uzun yıllar egemenliği altında yaşadıkları Sovyetler Birliği’nin dağılmasıyla, kendilerini Batı sisteminin yanında, onun bir parçası olarak konumlandırmışlardır. Bu devletler ekonomik, kültürel ve siyasal yapılarını Avrupa Birliği’ne üye olarak yeniden konumlandırırken, askeri ve güvenlik yapılarını NATO üyeliği yoluyla belirlemişlerdir. Bu üç Baltık Devleti tüm yapılarıyla Batılı sisteme entegre olurlarken bazı zorluklarla karşılaşacakları öngörülmüştür. Bundan dolayı, uyum çalışmaları her bir devlette farklı seviyelerde güçlük ve engellerle karşılaşmıştır. Bu sebepledir ki, her iki yapıya dahil olmanın değişik sonuçları da ortaya çıkmıştır. Her bir devletin farklı dinamiklerinin olduğu ve tek isim ile anılmalarına rağmen, bu üç ülkede entegrasyon tamamlandığında benzer sonuca varılamadığı da görülmektedir. Bu çalışmanın amacı, AB ve NATO üyeliklerinin bahsedilen devletlerde ekonomik, kültürel, siyasal ve askeri alanlarda ne gibi olumlu-olumsuz gelişmelere yol açtığının incelenmesidir.
Yazar isimleri: ['Meral BALCI']
Yayın Yılı: 30 Haziran 2022
Dergi ismi: Uluslararası Afro-Avrasya Araştırmaları Dergisi
Yayın sayfa url: https://dergipark.org.tr/tr/pub/ijar/issue/72188/1102222
Yayın pdf linki: https://dergipark.org.tr/tr/download/article-file/2369222
