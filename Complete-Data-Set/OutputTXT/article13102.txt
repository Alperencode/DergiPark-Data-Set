Makale Başlığı: Dondurarak Kurutulan Yaban Mersininin (Vaccinium Myrtillus) Kinetik Modeli Ve Efektif Difüzivitesi
Özet: Bu çalışmada dondurarak kurutma (FD) yöntemi kullanılmıştır. Bu yöntem, ürünlerin raf ömrünü uzatması ve içeriğindeki faydalı aromaları koruması ile son yıllarda kullanılan ve en sağlıklı olarak gösterilen kurutma yöntemidir. Kurutmak için meyveler arasında önemli bir yere sahip olan antioksidan, antimikrobiyal, antiseptik vb. özelliklere sahip meyve olan yaban mersini (Vaccinium Myrtillus) kullanılmıştır.  Çalışmada 100 gr ve 5 mm et kalınlığına sahip yaban mersinleri kurutma cihazının içerisine yerleştirilmiş, 14 saat kurutma işlemine tabi tutularak her iki saatte bir ağırlık kayıpları gözlemlenerek veriler işlenmiştir. Elde edilen verilere Matlab programı kullanılarak 8 farklı kinetik kurutma modeli uygulanmıştır. Uygulama sonucunda tahmini standart hatalar olan (RMSE), ki-kare (X2), regresyon katsayıları (R2) hesaplanmış, hata analizleri yapılmış ve R2, X2, RMSE değerleri sırasıyla 0,014686, 2,875 x 10-4 ve 0,9978 olarak bulunmuştur. Bu sonuçlara göre en uygun modelin Page modeli olduğu belirlenmiştir. Ayrıca yaban mersini için efektif difüzivite katsayılarının 2.57665 × 10-12 m2/s olarak hesaplanmıştır.
Yazar isimleri: ['Bahadir ACAR', 'Abdullah DAĞDEVİREN', 'Khandan ROSHANAEI', 'Tuba COŞKUN', 'Göknur KAYATAŞ ONGUN', 'Prof. Dr. Mehmet ÖZKAYMAK']
Yayın Yılı: 1 Ekim 2022
Dergi ismi: Politeknik Dergisi
Yayın sayfa url: https://dergipark.org.tr/tr/pub/politeknik/issue/73018/917063
Yayın pdf linki: https://dergipark.org.tr/tr/download/article-file/1709018
