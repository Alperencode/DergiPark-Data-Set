Makale Başlığı: Bürokratik Yapı, Örgütsel Güven ve Örgütsel Destek Arasındaki İlişki
Özet: Bu çalışma ortaokullarda bürokratik yapı, örgütsel güven ve örgütsel destek arasındaki ilişkinin ortaya çıkarılmasını hedeflemektedir. Araştırmada ilişkisel tarama (survey) yöntemi kullanılmış ve belirlenen değişkenler arasındaki ilişkiler yapısal eşitlik modellemesi yoluyla incelenmiştir. 2018-2019 öğretim yılında Ankara'da yapılan araştırmanın evreni 415 devlet ortaokulundaki 16.061, örneklemi ise 692 öğretmenden oluşmaktadır. Araştırmada Hoy ve Sweetland’ın (2000) geliştirdiği “Okul Bürokratik Yapısının Etkililiği Ölçeği”; Nyhan ve Marlowe (1997) tarafından geliştirilen ”Örgütsel Güven Ölçeği” ve Eisenberger ve meslektaşlarının (1986) geliştirdikleri “Örgütsel Destek Ölçeği” kullanılmıştır. Araştırma sonuçlarına göre, bürokratik yapı ile örgütsel güven ve örgütsel destek arasında orta düzeyde, örgütsel güven ve örgütsel destek arasında yüksek düzeyde pozitif yönde anlamlı bir ilişki bulunmuştur. Araştırmada oluşturulan yapısal eşitlik modelinde kabul edilebilir seviyede uyum değerlerine ulaşılmış; bürokratik yapı etkililiğinin örgütsel güven ve örgütsel destek üzerinde doğrudan pozitif etkilerinin bulunduğu; bürokratik yapı etkililiği ile örgütsel destek arasında örgütsel güvenin aracılık rolü olduğu tespit edilmiştir.
Yazar isimleri: ['Mustafa ÇOKYİĞİT', 'Nezahat GÜÇLÜ']
Yayın Yılı: 11 Kasım 2022
Dergi ismi: Milli Eğitim Dergisi
Yayın sayfa url: https://dergipark.org.tr/tr/pub/milliegitim/issue/73393/932673
Yayın pdf linki: https://dergipark.org.tr/tr/download/article-file/1750900
