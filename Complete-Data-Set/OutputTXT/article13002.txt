Makale Başlığı: JAPONLARIN DOĞA ALGISI PROBLEMİ VE SHIZEN’İN ANLAMLARI
Özet: Japon kültüründe doğaya verilen değer çevre felsefesinde artan bir şekilde ilgi gören konular arasında yer almaktadır. Bununla birlikte, konuyu ele alan araştırmalar Japonların doğa algısıyla ilgili içi içe geçen çeşitli problemler ortaya koymaktadır. Bu makale bu problemleri shizen kelimesini bir “çevrilemeyen” olarak ele alarak incelemeyi amaçlamaktadır. Çevrilemeyen bir terimin incelenmesi o terimin kaynak dildeki çok anlamlılığını, başka bir dile çevrilmesiyle ortaya çıkan zorlukları ve anlam değişimlerini açık hale getirmeyi içermektedir. Bu amaçla makalede shizen ve Avrupa dillerinde doğa anlamına gelen kelimeler arasındaki farklar, Japonya’ya özgü bir doğa kavramı belirlenmek istendiğinde ortaya çıkan zorluklar ve bir çeviri kelimesi olarak shizen’in tarihsel gelişimi ele alınmaktadır. Böyle bir inceleme bir yandan shizen’in günümüzde ve geçmişte sahip olduğu farklı anlamların Japonların doğa algısıyla ilgili tartışmalar içindeki yerini belirlemeyi sağlarken, bir yandan da bu tartışmalarda Avrupa dillerinde doğaya karşılık gelen kelimelerin dile getirdiği farklı anlamların ne şekillerde birbiri içine geçip karıştığını göstermektedir.
Yazar isimleri: ['İbrahim Soner ÖZDEMİR']
Yayın Yılı: 1 Aralık 2022
Dergi ismi: Pamukkale Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/pausbed/issue/73609/1171967
Yayın pdf linki: https://dergipark.org.tr/tr/download/article-file/2636600
