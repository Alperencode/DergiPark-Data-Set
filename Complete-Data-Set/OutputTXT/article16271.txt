Makale Başlığı: İmparatorluğun Son Savaşı: Birinci Dünya Savaşı’na Neden ve Nasıl Girdik?
Özet: Osmanlı İmparatorluğu’nun 1914 yılındaki Almanya ile ittifakı ve buna mukabil Birinci Dünya Savaşı’na giriş kararı Osmanlı tarihinin en tartışmalı meselelerinden biri olarak karşımıza çıkmaktadır. Tarihin gri ve tartışmalı meseleleri arasında yer alan bu ittifak ve savaş kararı araştırmacıların ve okuyucuların dikkatini çekmektedir. Ancak konu hakkındaki popüler tartışmalar ne yazık ki tarihi bir hakikatin ortaya çıkarılmasının ötesinde güncel, toplumsal ve siyasi ayrışmaların bir aracı olarak kullanılmaktadır. Böyle bir zeminde vuku bulan tartışmalarda hem alınan kararlar hem de karar alıcılar adeta siyasi bir kavganın ve hesaplaşmanın öznesi konumuna gelmektedir. Tarih, uluslararası ilişkiler veya siyaset biliminin konusu olması gereken meseleler birtakım farklı kaygılar ve amaçlar uğruna araçsallaştırılarak hatalı tezlerin ortaya atılmasına neden olmaktadır. Tüm bu nedenlerden dolayı Prof. Dr. Necmettin Alkan kitabın yazılış amacının “mevcut popüler tartışmaları köpürtmek, birilerini hain veya kahraman olarak ilan etmek olmadığını” belirtmektedir. Aksine yazar tarafından kitabın yazılış amacı “bu tür tartışmaların dışında kalarak, üç aylık zaman dilimindeki gelişmelerin tarihi vâkı’a olarak dönemin kaynaklarından hareketle daha sağlıklı bir şekilde zamanın ruhuna uygun olarak anlatılması, anlaşılması ve yorumlanması” olarak belirtilmektedir.
Yazar isimleri: ['Kadir AYDIN']
Yayın Yılı: 29 Haziran 2022
Dergi ismi: Türkiye Ortadoğu Çalışmaları Dergisi
Yayın sayfa url: https://dergipark.org.tr/tr/pub/tocd/issue/70800/1010308
Yayın pdf linki: https://dergipark.org.tr/tr/download/article-file/2029336
