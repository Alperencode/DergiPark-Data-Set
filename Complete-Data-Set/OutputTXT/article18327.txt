Makale Başlığı: GİRİŞİMCİLİK OLGUSUNUN TARİHSEL GELİŞİMİ VE KADIN GİRİŞİMCİLİĞİ: MALATYA İLİNDE YAPILAN ÇALIŞMANIN İNCELENMESİ
Özet: Ekonomik kalkınmanın temelinde girişimcilik olgusu yatmaktadır. Bugün gelişmiş ülkelerin kalkınmalarındaki en temel sebep girişimciliğe yönelik yaptıkları faaliyetlerdir.  Bu faaliyetleri gerçekleştiren girişimciler diğer üretim faktörlerini de bir araya getirerek mal ve hizmet üretmekte, istihdama katkı sağlamakta ve ekonomik kalkınmayı gerçekleştirmektedirler. Bir ülkede kadın ve erkek girişimci sayınındaki artış, o ülkenin ekonomik kalkınmasını hızlandırmakta ve ülkeyi gelişmiş ülkeler seviyesine yükseltmektedir. Kadın girişimciliği gelişmiş ülkelerin kalkınmalarının altında yatan en büyük nedenlerden biri olduğundan kadın girişimcilerin desteklenmesi önem arz etmektedir. Günümüzde gelişen teknolojilerle birlikte yaşanan sosyal değişimler neticesinde her geçen gün çalışma hayatına katılan kadın sayısında artış yaşanmaktadır. Bugün, kadın girişimcileri destekleyen politikalara yer verilerek kadınların girişimci olmalarının teşvik edilmesi hem kadınlara hem de ülke ekonomisine yönelik önemli bir yatırımdır. Bundan dolayı Türkiye’de de kadın girişimciler desteklenmeli, teşvik edilmeli, girişimcilik faaliyetlerine ilişkin iş kurma ve yürütme aşamaları hakkında bilgilendirilmelerdir.  Ancak ülkemizde kadınların çalışma hayatında yer almalarını engelleyen birçok sosyal ve ekonomik sorunlar bulunmaktadır. Bu sorunların giderilmesiyle kadınların çalışma hayatına girmeleri kolaylaşacak bu da üretim ve istihdamı olumlu yönde etkileyecektir. Gerçekleştirilen çalışmada literatür taramasına yer verilerek analiz çalışması yapılmıştır. Çalışma içerisinde Türkiye’deki kadın girişimcilerin çalışma hayatına katılım süreçlerinden, yaşadıkları zorluklardan bahsedilmekte ve literatürde yapılan çalışmalara yer verilerek Malatya gerçekleştirilen araştırmanın literatür çalışmalarıyla benzerlik düzeyleri incelenmektedir. Çalışma sonunda Malatya’daki kadın girişimcilerin karşılaştıkları engeller, finansman temini ve girişime atılma nedenlerinin daha önceden yapılan çalışmalarla paralel sonuçlara ulaşıldığı görülmüştür. Öte yandan kadın girişimcilerin girişimcilik alanında daha da ileriye gidebilmeleri ve bilgilendirilme düzeylerinin arttırılabilmesi için farklı önerilere yer verilmiştir.
Yazar isimleri: ['Ali GÜNDÜZ', 'Büşra KARADENİZ']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1119269
Yayın pdf linki: https://dergipark.org.tr/tr/download/article-file/2438957
