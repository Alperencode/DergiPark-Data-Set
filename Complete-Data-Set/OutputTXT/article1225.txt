Makale Başlığı: Gebelik haftasına göre küçük olmanın prematüre morbiditelerine etkisi
Özet: Amaç: Gebelik yaşına göre düşük doğum ağırlığı (small for gestational age: SGA) olan prematüre bebeklerin prematüreliğe ek olarak hangi morbiditeler açısından daha riskli olduğu konusundaki kanıtlar yetersizdir. Çalışmamızda gebelik haftası <32 hafta olan SGA prematüre bebeklerin morbidite ve mortalite açısından risklerinin değerlendirilmesi amaçlanmıştır.Yöntemler: Gebelik haftası <32 hafta olup SGA olan bebeklerin morbiditeleri ve mortalite verileri, <32 gebelik haftasında doğan gebelik haftasına uygun doğum ağırlığı ile doğan (appropriate for gestational age: AGA) bebekler ile karşılaştırıldı.Bulgular: Çalışmaya 122 (%24,6) SGA ve 372 (%75,4) AGA bebek olmak üzere toplam 494 prematüre bebek dâhil edildi. Doğumda SGA olan bebeklerde AGA olanlara göre annede preeklampsi, nekrotizan enterokolit (NEK), prematüre retinopatisi (ROP), intraventiküler kanama (İVK) oranı daha yüksekti. Ayrıca SGA olanlarda AGA olanlara göre tam enteral beslenmeye geçiş zamanı, yoğun bakımda yatış süresi anlamlı olarak daha yüksekti (p<0,05).Sonuç: Gebelik haftaları benzer olsa da SGA ve prematüre olan bebeklerde, AGA olan bebeklere göre İVK, ROP ve NEK gibi prematüre morbiditeleri daha yüksekti.
Yazar isimleri: ['Duran YILDIZ', 'Burak CERAN', 'Ufuk ÇAKIR', 'Ali Ulaş TUĞCU', 'Cüneyt TAYMAN']
Yayın Yılı: 27 Eylül 2022
Dergi ismi: Anadolu Kliniği Tıp Bilimleri Dergisi
Yayın sayfa url: https://dergipark.org.tr/tr/pub/anadoluklin/issue/72640/1096789
Yayın pdf linki: https://dergipark.org.tr/tr/download/article-file/2346006
