Makale Başlığı: Balkan Savaşları Döneminde Hindistan Müslümanlarının Faaliyetleri
Özet: Hint alt kıtası ile Türkler arasındaki ilişkiler İslâmiyet öncesinde Ak Hunlar ile başlamış olup, İslâmiyet sonrası Gazneliler ile devam etmişti. 1857 Hint ayaklanmasına kadar son Hint-Türk İmparatorluğu bölgeyi egemenliği altında tutmuşsa da bu tarihten sonra Hint alt kıtası İngilizlerin hâkimiyeti altına girmişti. Sömürge devlet konumuna düşen bölge halkı kendi topraklarında ilk Türk devletlerinden beri süre gelmiş olan yöneticilikleri dolayısı ile memnun oldukları ve minnet duydukları Osmanlı Devleti’nin yanında olmayı kendilerine bir borç bilmişlerdi. Osmanlı Devleti’nin halifeliği devralmasının ardından alt kıta Müslümanları ile Osmanlı Devleti arasında manevi bir bağ kurulmuş ve bu iki toplum arasındaki ilişkiler gittikçe artmıştı. Osmanlı Devleti’nin Balkan Savaşları’ndaki durumunu kaygı ile takip eden alt kıta halkı, din kardeşleri olan ve bağımsız kalan son Müslüman Türk Devleti’ne maddi manevi her türlü desteği sağlamışlardı. Bu kapsamda Balkan Savaşları sırasında Hindistan Müslümanlarının, Osmanlı Devleti’ni desteklemeye yönelik iki önemli faaliyeti bulunmaktadır. Bunlardan birisi Hindistan Kızılay Ekibi diğeri ise Encümen-i Huddâm-ı Kâbe’dir. Bu makalede Balkan Savaşları sırasında Osmanlı Devleti’nin durumundan ve Hindistan Müslümanlarının faaliyetlerinden ve Urdu Edebiyatına yansımalarından bahsedilecektir.
Yazar isimleri: ['Hatice GÖRGÜN']
Yayın Yılı: 28 Ekim 2022
Dergi ismi: Şarkiyat Mecmuası
Yayın sayfa url: https://dergipark.org.tr/tr/pub/iusarkiyat/issue/73344/1160893
Yayın pdf linki: https://dergipark.org.tr/tr/download/article-file/2591892
