Makale Başlığı: YOĞUN BAKIM HEMŞİRELERİNİN SANTRAL VENÖZ BASINÇ ÖLÇÜMÜ HAKKINDAKİ BİLGİ, TUTUM VE DAVRANIŞLARI
Özet: Amaç: Yoğun bakım ünitesinde (YBÜ) yatan hastanın hemodinamik izleminde Santral Venöz Basınç (CVP) ölçümü hala sıklıkla başvurulan bir parametredir. CVP’nin doğru ölçülmesi ve uygun değerlendirilmesi gerekir. Bu çalışmada YBÜ çalışan hemşirelerin CVP ölçümü hakkındaki bilgi, tutum ve davranışlarını saptamak amaçlanmıştır.Yöntem ve Gereçler: Tanımlayıcı tipte yapılan bu çalışma 1 Haziran 2021 – 1 Eylül 2021 tarihleri arasında İzmir ilinde bir eğitim ve araştırma hastanesinde gerçekleştirmiştir. Çalışmanın örneklemini çalışmaya katılmayı kabul eden 93 yoğun bakım hemşiresi oluşturmuştur. Çalışmanın verileri ‘Katılımcı Tanıtım Formu’, ‘Bilgi Ölçme Formu’ ve ‘Tutum-Davranış Ölçme Formu’ kullanılarak elde edilmiştir. Önce hemşirelerin bilgi ve tutum-davranışları arasındaki ilişkinin sonra bunların sosyodemografik verileriyle ilişkisi saptanmaya çalışılmıştır. Elde edilen verilen istatiksel analizi SPSS 21.0 paket program ile yapılmıştır.Bulgular: Hemşirelerin bilgi puan ortalamaları 6.47±1.59 olup, cinsiyet, yaş YBÜ çalışma yılı, eğitim düzeyi, çalıştığı YBÜ ve YBÜ sertifikası olması arasında anlamlı fark bulunmamıştır (p>0.05). Hemşirelerin CVP ölçümü bilgi puanları ile meslekte çalışma yılı ve CVP ölçüm yönelik eğitim alma durumu arasında istatiksel olarak anlamlı fark bulunmuştur (p<0.05)Sonuç: Bu araştırma sonucunda yoğun bakım hemşirelerinin santral venöz basınç ölçümüne yönelik bilgilerinin yetersiz, tutum ve davranışlarının literatüre destekler nitelikte olduğu  söylenebilir. CVP ölçüm süreçlerine yönelik yazılı standartlar oluşturulması, hemşirelik eğitim programlarında bu konunun daha ayrıntılı ele alınması ve yoğun bakım hemşireliği sertifika programlarının zorunlu tutulması önerilir.
Yazar isimleri: ['Eda ERGİN', 'Aliye OKGÜN', 'Fatma ZAMAN']
Yayın Yılı: 30 Eylül 2022
Dergi ismi: Izmir Democracy University Health Sciences Journal
Yayın sayfa url: https://dergipark.org.tr/tr/pub/iduhes/issue/72852/1104986
Yayın pdf linki: https://dergipark.org.tr/tr/download/article-file/2380222
