Makale Başlığı: TEKSTİL SEKTÖRÜNDE RİSK DEĞERLENDİRMELERİNİN ANP YÖNTEMİ İLE ANALİZİ
Özet: Her sektörün kendine özgü, içinde barındırdığı riskleri ve tehlikeleri olduğu gibi, tekstil sektöründe de iş sağlığı ve güvenliği açısından birçok risk ve tehlike bulunmaktadır. Bu risk ve tehlikelerin iyi şekilde analiz edilmesi, alınacak önlemlerin doğru ve hızlı tespiti ile meydana gelebilecek birçok iş kazasının önüne geçilebilmektedir. Bu çalışmada, Bursa’da faaliyet gösteren bir tekstil firmasına ait mevcut risk değerlendirme formları incelenmiştir. Yapılan analizler sonucunda mevcut risklere ait tehlikeler 8 ana kriter ve 55 alt kriter olarak sınıflandırılmıştır. Bu kriterlerin iç ve dış bağımlılıklarınıbelirlemek amacıyla çok kriterli karar verme yöntemlerinden ANP metoduna başvurulmuştur. ANP sayesinde ana kriterlere ve alt kriterlere ait ağırlıklandırmalar elde edilmiştir. Bu sayede en öncelikli tehlikenin bulunduğu ana kriter ‘makine, iş ekipmanı ve el aletleri’ kriteri olarak belirlenmiştir. Bu ana kriterin sahip olduğu en öncelikli alt kriter ise hareketli-döner aksam olarak bulunmuştur. Her alt kriterin farklı ana kriter içindeki alt kriterlerle olan karşılaştırmaları sonucunda ise en öncelikli alt kriter elektrik çarpması olarak belirlenmiştir.
Yazar isimleri: ['Fatma ÇAT', 'Emine Melisa ERCİN', 'Tülin GÜNDÜZ', 'Besim Türker ÖZALP']
Yayın Yılı: 31 Ağustos 2022
Dergi ismi: Uludağ Üniversitesi Mühendislik Fakültesi Dergisi
Yayın sayfa url: https://dergipark.org.tr/tr/pub/uumfd/issue/71647/954126
Yayın pdf linki: https://dergipark.org.tr/tr/download/article-file/1830700
