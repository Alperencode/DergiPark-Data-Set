Makale Başlığı: POLİTİK DAVRANIŞ, BİLGİ İFŞASI VE ETİK İŞ İKLİMİ ALGISI ÜZERİNE SAĞLIK SEKTÖRÜNDE KARŞILAŞTIRMALI BİR ARAŞTIRMA
Özet: Bu çalışmada politik davranış, bilgi ifşası ve etik iş iklimi algısı temelinde Malatya ilindeki kamu ve özel hastane çalışanları arasında bir farklılaşma olup olmadığı araştırılmıştır. Bu amaçla ilgili araştırmada politik davranış, bilgi ifşası ve etik iş iklimi algısı ölçekleri kullanılarak veriler toplanmıştır. Elde edilen verilerin analizinde frekans, doğrulayıcı faktör analizi ve mann whitney u testleri kullanılmıştır. Çalışmada politik davranışların özel sektörde çalışan katılımcılar tarafından daha fazla kullanıldığı tespit edilmiştir. Ayrıca özel sektörde çalışan katılımcıların bilgi ifşası ölçeğinin puan sıra ortalamasının, kamu sektöründe çalışan katılımcılara göre daha fazla olduğu belirlenmiştir. Bunun yanı sıra katılımcıların sektörlerine göre etik iş iklimi algısı ölçeğinin puan sıra ortalamaları arasında istatistiksel olarak anlamlı bir fark olmadığı görülmektedir.
Yazar isimleri: ['Burcu BATGA', 'Lütfiye ÖZDEMİR']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1123984
Yayın pdf linki: https://dergipark.org.tr/tr/download/article-file/2458297
