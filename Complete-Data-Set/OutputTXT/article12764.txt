Makale Başlığı: Yeni Bir VOOK Modülatör Mimarisinin Tasarımı
Özet: Görünür Işık Haberleşme (VLC: Visible Light Communication) Sistemlerinin gelişimi, araştırmacıların optik kablosuz sistemlere yöneliminin artmasını birlikte getirmiştir. Bu nedenle yapılan çalışmada karartma kontrolü sağlayan Değişken Aç-Kapa Anahtarlama (VOOK: Variable On-Off Keying) yöntemi için sayısal devre tabanlı bir mimari önerilmiştir. Özellikle literatürde ilk kez olarak, VOOK sinyalini üretebilmek için bir adaptif verici tasarımı gerçekleştirilmiştir. Geleneksel sistemde kod sözcüklerinin değiştirilmesi durumunda, karartma seviyesi bilgilerinin yer aldığı sabit saklayıcıların tamamının değiştirilmesi gerekmektedir. Ayrıca, bazı bloklar giriş uç değişikliği nedeniyle yeniden tasarlanmalıdır. Ancak önerilen sistemde, karartma seviyesinin değişimi için sisteme sadece karartma seviyesi bilgisi girilerek üretilen VOOK sinyalin karartma seviyesi kontrol edilebilmektedir. Ayrıca VLC-VOOK sistemler için bir alıcı tasarımı gerçekleştirilmiştir. Önerilen tasarımlar FPGA (Field Programmable Gate Arrays: Alanda Programlanabilir Kapı Dizileri) derleyicisi Quartus programında oluşturulmuştur. Çalışmada VOOK yönteminin hata performans analizini gerçekleştirebilmek için bir gürültü üreteci sisteme entegre edilmiş olup, bir Bit Hata Oranı (BER: Bit Error Rate) hesaplayıcısı sisteme uygulanmıştır. Simülasyon sonuçlarında %30, %40 ve %50 karartma seviyeli VOOK sinyaller için bir karşılaştırma gerçekleştirilmiştir. Yapılan donanımsal tasarım, gerçek zamanlı FPGA uygulamaları için simülasyon tabanlı bir model oluşturmaktadır.
Yazar isimleri: ['Mehmet SONMEZ']
Yayın Yılı: 12 Aralık 2022
Dergi ismi: Osmaniye Korkut Ata Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/okufbed/issue/73710/1058179
Yayın pdf linki: https://dergipark.org.tr/tr/download/article-file/2193466
