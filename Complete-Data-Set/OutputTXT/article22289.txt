Makale Başlığı: YAPAY ZEKÂ İLE TOPLUMSAL GENEL ZEKÂNIN İLİŞKİSİ ÜZERİNE: FİKİRLERİN VE KURUMLARIN DÖNÜŞÜMÜNDE YAŞAMIN BAĞLANTISALLIĞI
Özet: Bu makalede bilim, teknoloji ve toplum ilişkilerinin bir kesişim bölgesi olan yapay zeka fenomeninin, toplumsal genel zekada yaratmakta olduğu dönüşüm konu edilmektedir. Bu bakımdan yapay zeka ile düşünce biçimlerinde ve yaşam tarzlarında ortaya çıkmakta olan kolektif bir zeka olarak kavranan toplumsal genel zekanın nasıl bir bağlantısallık içinde olduğu sorunsallaştırılmaktadır. Yaşamın bağlantısal bütünlüğü üzerine bir yaklaşımla, bu sorunsala ilişkin olan kuramsal çerçeve ifade edilmiştir. Bu çerçeve ve ilişkin örneklendirmeler vasıtasıyla söz konusu bağlantısallığın fikirler ve kurumlar açısından oluşturmakta olduğu dönüşümü anlayabilmek amaçlanmaktadır. Yöntemsel olarak, dönüşümün tartışılabileceği bilimsel üretim ile toplumsal üretimin etkileşimini sergileyen hususları vurgulamak yoluyla, bunların getirmekte olduğu açılımlara işaret edilmiştir. Toplumsal genel zeka içindeki teknolojilerden biri olan yapay zeka fenomeni, esas olarak bilimsel ve toplumsal bilgilerin, üretim süreçlerinin ve güç ilişkilerinin değişimini ifade etmektedir. Günümüzde zekaya ilişkin hale gelmeye başlayan üretim biçimleri ve bunların toplumsal etkileşimleri, zekanın kullanımını yaşamın bağlantısallığı içinde çeşitlendirmek suretiyle sergilemektedir. Çözümlemeye değer olan, zihinsel etkinlik zenginlik üretiminin ana kaynağı haline gelmeye başladığında bu etkinliğin sahip olduğu bağlantısal ve toplumsal niteliktir. Bu niteliğin fikirlerde ve fenomenlerde yer bulan etkilerini, yaşamı üretim biçimleriyle düşünmenin yeni imkanları bakımından kavramak gerekir. Buna göre yapay zeka gelişmelerinin yanı sıra getirebileceği sorunsalların kavranabilmesinin, yeni bir bilimsel paradigma ile insan sonrası bir toplumsal düzlemin kurucu etkileşimlerine ve analizine yönelmekten geçtiği tespit edilmiştir.
Yazar isimleri: ['Sinan KÜRKCÜ']
Yayın Yılı: 25 Haziran 2022
Dergi ismi: Ankara Üniversitesi Dil ve Tarih-Coğrafya Fakültesi Dergisi
Yayın sayfa url: https://dergipark.org.tr/tr/pub/dtcfdergisi/issue/70281/1085302
Yayın pdf linki: https://dergipark.org.tr/tr/download/article-file/2299931
