Makale Başlığı: Aspir Üretim Etkinliğinin Belirlenmesi: Trakya Bölgesi Örneği
Özet: Türkiye’de uzun yıllardır bir bitkisel yağ açığı bulunmaktadır. Yağlı tohumlu bitkilerin verimlerinin arttırılmasına yönelik çalışmaların yanı sıra zaman zaman alternatif yağ bitkilerinin de üretim desenine dahil edilmesi tartışılmaktadır. Alternatif yağ bitkilerinden biri olan aspir, %35’lik yağ oranına sahip olup Türkiye’de kurak iklimin hakim olduğu bölgelerde yetiştirilme potansiyelini korumaktadır. Çalışmanın amacı, Trakya Bölgesinde aspir üretimi yapan tarım işletmelerinin üretim etkinliklerinin belirlenmesidir. Etkinlik analizinde veri zarflama analizinden yararlanılmıştır. Çalışmada Trakya Bölgesinde aspir tarımının geliştirilmesine yönelik bir proje kapsamına dahil olan 47 üreticiden elde edilen üretim verileri kullanılmıştır. Trakya bölgesinin ortalama etkinlik katsayısı 0,532 olarak hesaplanmıştır. Çalışma sonucunda Trakya bölgesinde mevcut şartlarda aspir üretiminin yapılmasının uygun olmadığı sonucu ortaya koyulmuştur.
Yazar isimleri: ['Gökhan UNAKITAN', 'Hakan ILDIZ']
Yayın Yılı: 15 Aralık 2022
Dergi ismi: İstatistik Araştırma Dergisi
Yayın sayfa url: https://dergipark.org.tr/tr/pub/jsstr/issue/73878/1194647
Yayın pdf linki: https://dergipark.org.tr/tr/download/article-file/2731168
