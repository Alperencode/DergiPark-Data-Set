Makale Başlığı: BİR SANAYİ KENTİ OLARAK ADANA'NIN YÜKSELİŞİ VE DÜŞÜŞÜ
Özet: Türkiye’de bir dönemin geleneksel sanayi merkezlerinden biri olan Adana, ülkenin İstanbul, Ankara ve İzmir’den sonra en önemli dördüncü kenti iken.1980’li yılların sonu ile 2000’li yılların başına kadarlık dönemde çarpıcı bir düşüş yaşamıştır.Sanayinin geleneksel metropol merkezlerden çevre illere kaydırılması ekseninde sürdürülen politikaların, söz konusu kentlerde sanayi fonksiyonunun yerine üst düzey hizmet faaliyetlerinin, yüksek katma değerli sektörlerin dolduracağına dair iyimserlik, İstanbul dışında bir karşılık yaratamamış görünmektedir. Adana bu durumun en somut yaşandığı il konumundadır. Hizmet sektörü beklendiği gibi üst düzey hizmetlerde yoğunlaşmamış, sağlıksız bir gelişime neden olmuştur. Adana sanayisi çeşitlenirken, Adana ve ard bölgesinde gelişen sanayi faaliyetlerinin yüksek katma değerli sektörlerde dikkate değer bir yoğunlaşma göstermediği görülmektedir. Buna karşın Adana ve ard bölgesi 2004 yılı sonrasında Türkiye sanayisinden aldığı payı artırmayı başarmıştır. Ancak bu gelişmenin hangi temellere dayandığı ve kente etkisi ayrıca incelenmelidir.Adana bir sanayi kenti olarak, sanayinin dışsallaştırılması gayretleri ve küresel rekabet temelinde, kentleşme sorunlarını ve bağlantılı olarak artan sosyal ve ekonomik sorunları ağır bir biçimde yaşamaktadır.
Yazar isimleri: ['Ferit Serkan ÖNGEL']
Yayın Yılı: 29 Aralık 2021
Dergi ismi: G.Ü. İslahiye İİBF Uluslararası E-Dergi
Yayın sayfa url: https://dergipark.org.tr/tr/pub/iiibfud/issue/67335/1041508
Yayın pdf linki: https://dergipark.org.tr/tr/download/article-file/2149789
