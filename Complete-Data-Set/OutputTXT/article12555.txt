Makale Başlığı: Evaluation of 8th-Grade Students’ Approaches to Solving New-generation Science Questions Based on Variable Determination from Scientific Process Skills
Özet: Son yıllarda ülkemiz eğitim sisteminde öğrencilerin bilme ve hatırlamasını hedefleyen sorular yerine, onların araştırma ve akıl yürütme becerisini öne çıkaran sorulara önem verildiği bunun yanında eleştirel düşünme, yorumlama, tahmin etme ve benzeri zihinsel becerilerin sınanmasının  hedeflendiği dikkat çekmektedir  Bu bağlamda, bu çalışma ile öğrencilerin fen bilimleri ile ilgili yeni nesil sorularındaki, bilimsel süreç becerilerinden bağımlı-bağımsız ve kontrol değişkenlerine ilişkin soruları çözebilmelerini etkileyen durumlarının anlaşılması hedeflenmiştir. Araştırma nitel araştırma yöntemlerinden, bütüncül tek durum çalışması olarak desenlemiştir. Araştırma Bursa’da  bir devlet okulunda eğitim gören 18 öğrenci ile yürütülmüştür.. LGS’de çıkan fen bilgisi değişkenleri belirlemeyi hedefleyen toplam 25 soru seçilerek test olarak uygulanmıştır. Bu sorulardan en az cevaplanan sorular seçilerek durumun ayrıntılı olarak betimlenmesi amacıyla gönüllü 6 öğrenci ile görüşme yapılmıştır. Öğrencilerin yeni nesil soruları okuma stratejilerini anlamak amacıyla okuma stratejileri üst farkındalık envanteri uygulanmıştır Bulgular değerlendirildiğinde somut düşünme ve soyut düşünmeyi gerektiren, deney düzeneği kurmayı ve deney düzeneğinden çıkarımı temel alan 4 kategoride toplam 25 soru tespit edilmiştir. Bu sorulardan en az doğru yanıtlanan sorular öğrencilere sorulduğunda, öğrencilerin sorularla ilk karşılaştıklarında ve soruları çözerken, derin ve yüzeysel alt temalarını temel alan stratejilerden yararlandıkları anlaşılmıştır. Öğrencilerin okuma stratejileri üst farkındalık ve alt düzeylerinin (genel okuma, problem çözme, okuma stratejilerini destekleme) orta düzeyin üstünde olduğu anlaşılmıştır. Ancak envanter maddeleri değerlendirildiğinde, okurken okuduğumu anlamak için not alırım, ana bilgiyi belirlemek için yazımsal yardımlar alırım, metindeki önemli noktalar üzerinde düşünmek için okuduğumu özetlerim maddelerine düşük puan verdikleri fark edilmiştir.
Yazar isimleri: ['Şirin İLKÖRÜCÜ', 'Rukiye ALTAŞ']
Yayın Yılı: 29 Haziran 2022
Dergi ismi: Online Fen Eğitimi Dergisi
Yayın sayfa url: https://dergipark.org.tr/tr/pub/ofed/issue/70285/1056900
Yayın pdf linki: https://dergipark.org.tr/tr/download/article-file/2188443
