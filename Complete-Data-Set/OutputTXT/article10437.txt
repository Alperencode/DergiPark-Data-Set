Makale Başlığı: ANAAKIM VE ALTERNATİF MEDYADA ‘ÇEVRESEL DEĞERLEME DİLİ’: KIŞLADAĞI ALTIN MADENİ ÖRNEĞİ
Özet: Bu araştırmada toplumun iki farklı kesiminin kalkınma ve çevre koruma politikalarına medya üzerinden temsil ve söylemsel katılım biçimleri incelenmektedir. Çalışmada maden yanlısı ve maden karşıtı köylü gruplarının anaakım ve alternatif medyada nasıl temsil edildikleri konu alınmaktadır. Her çevresel ihtilafta çoklu ölçeklerde ve çok sayıda aktör tarafından çoklu değerleme dilleri kullanılır ve proje yanlısı gruplar, özellikle şirket ile proje karşıtı grupların değerleri karşılaşır. Bu farklı değerleme dilleri arasındaki çatışma farklı toplumsal gruplar tarafından ifade edilir. Bu grupların değerleme dilleri tarafların temel değerlerini açığa vurur ve bu çevresel bir ihtilafta belli bir değerleme dilini hangi tarafın dayatma ve reddetme iktidarına sahip olduğunu gösterir.  Muhalif toplumsal gruplar rant ve kâr mantığına karşı kendi değerlerini ortaya koyarlar. Değerleme dilleri arasındaki farklılıklar güç dengesizliklerine dönüşür. Çevresel ihtilaflar birden çok değerleme dili üzerinden gerçekleşir ve ekonomik değerleme dili bunlardan sadece bir tanesidir. Yine çevresel ihtilafların pek çoğu mahkeme salonları, bilimsel raporlar ve özellikle medya dahil pek çok cephede yürütülür. Medya neticeyi tayin etmek üzere farklı değerleme dillerini iktidara tahvil eder. Bu makale çevresel ihtilafları incelemek üzere ekolojik iktisat, politik ekoloji ve eleştirel medya çalışmalarını bir arada kullanarak Uşak Eşme Kışladağ altın madenini örnek olay olarak incelemektedir. Bunu yaparken de birbiriyle etkileşen maden karşıtı ve maden yanlısı çevresel değerleme dillerinin farklı değerlerinin ve temsillerinin nasıl yeniden üretildiğine odaklanmaktadır.
Yazar isimleri: ['Nejdet ÖZBERK']
Yayın Yılı: 28 Haziran 2022
Dergi ismi: Kent ve Çevre Araştırmaları Dergisi
Yayın sayfa url: https://dergipark.org.tr/tr/pub/yykentcevre/issue/72145/1062319
Yayın pdf linki: https://dergipark.org.tr/tr/download/article-file/2209958
