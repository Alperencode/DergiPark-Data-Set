Makale Başlığı: GEŞTALT TERAPİ YAKLAŞIMINA GÖRE “KENDİLİK”
Özet: Sosyal bir varlık olan insanoğlu doğduğu andan itibaren etrafındakilerle temas halindedir. Bireyin her bir teması hem onu hem de temas kurduğu kişiyi etkilemektedir. Karşılıklı etkilenme sürecinde bireyin kendiliği gelişmektedir. Kendilik, bireyin öznel dünyası, kendini algılama biçimi ve bunu davranışlar yoluyla dışa vurması olarak adlandırabilir. Geştalt terapi yaklaşımı bireyin kendilik sürecinin kesintisiz bir biçimde devam ettiğini vurgulamaktadır. Ayrıca, bu yaklaşım, ilk öğrenmeleri anne ve babasından olan bireylerin kendilik gelişiminde anne baba davranışlarının etkisi olduğu üzerinde durmaktadır. Bu anlamda sağlıklı kendilik gelişimi için anne babaların kendi kendiliklerinin sağlıklı olması, çocuklarının ihtiyaç ve gelişimlerini biliyor olmaları önemlidir. Bu çalışmada kendilik gelişiminin geştalt terapi yaklaşımına göre nasıl tanımlandığı ve sağlıklı kendilik gelişimini etkileyen süreçlerden bahsedilmiştir.
Yazar isimleri: ['Betül Gökçen DOĞAN LAÇİN']
Yayın Yılı: 30 Haziran 2022
Dergi ismi: Mustafa Kemal Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/mkuefder/issue/70958/1081804
Yayın pdf linki: https://dergipark.org.tr/tr/download/article-file/2285612
