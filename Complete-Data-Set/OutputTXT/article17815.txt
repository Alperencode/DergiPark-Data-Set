Makale Başlığı: Sühreverdî’nin Hadisçiliğine Dair Bir Değerlendirme -Avârifu’l-Meârif Adlı Eseri Bağlamında-
Özet: Şihâbuddin Sühreverdî (ö. 632/1234) Abbasi devletinin yıkılışına yakın bir dönemde İran’nın Zencan eyaletine bağlı Sühreverd’de doğmuş, orada ilk ilim tahsilini yapmış ve Bağdat’ta seksen küsur yılını ilim ve irfan ehli olarak devam ettirmiş çok yönlü bir âlimdir. Döneminin en önde gelen âlimlerinden olup bunu İslâmî ilimlerin hemen her alanında yazdığı otuzu aşkın kitap ve risalelerle ortaya koymuştur. Sühreverdî her ne kadar bir tarikat şeyhi olarak ün salmış olsa da aynı zamanda iyi bir muhaddis, müfessir ve fakihtir. Tarikatlar henüz teşekkül etmeye başladığı bu dönemde Sühreverdî, Avârif eserini Sünni tasavvufun hakikatlerini ortaya koymak istemiş ve etkili de olmuştur. Gazzâlî’nin (ö. 505/1111) İhya’sının bir muhtasarı gibidir. Avârif’te 586 merfû rivayet tespit ettik. Gerek hadislerin zenginliği gerekse konuların hadislerle ele alınma biçimi adeta bu esere hadis kitabı hüviyeti kazandırmıştır. Bu çalışmada onun hayatı ile birlikte Avârif eseri bağlamında hadisçiliği ele alınıp değerlendirilmeye çalışılacaktır.
Yazar isimleri: ['Hacı YILDIZ']
Yayın Yılı: 30 Eylül 2022
Dergi ismi: Yüzüncü Yıl Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/yyusbed/issue/72889/1169185
Yayın pdf linki: https://dergipark.org.tr/tr/download/article-file/2625066
