Makale Başlığı: KIRKLARELİ, EDİRNE VE TEKİRDAĞ İLLERİNİN GASTRONOMİ DEĞERLERİNİN YEREL WEB SİTELERİNİN DEĞERLENDİRİLMESİ
Özet: Günümüz dünyasında kişiler, bir yer veya bir konu hakkında hızlı bir şekilde bilgi edinmek amaçlı teknolojiden faydalanmaktadır. İnternet alt yapısı sayesinde uluslararası bir iletişim ağına sahip olan kişiler, internet tarafından sunulun web sitelerine erişim sağlayabilmektedirler. Çeşitli kullanım amacı olan web sitelerinin bilgi edinmek, görsel materyaller sunmak gibi çeşitli işlevleri vardır. Bu çalışmada Kırklareli, Edirne ve Tekirdağ il ve ilçelerine ait, çeşitli kamu ve sivil toplum örgütlerine ait web siteleri araştırma kapsamına alınmış ve web sitelerinde yer alan yerel gastronomi değerlerinin ortaya çıkarılması amaçlanmıştır. Örneklem dahilinde 63 web sitesi değerlendirmeye alınmıştır. Çalışma kapsamında yer alan web siteleri ile ilgili nitel araştırma yöntemi uygulanmış ve elde edilen bilgiler çalışma kapsamında değerlendirilmiştir. Çalışmanın sahip olduğu kapsam çevresine dair yazılı literatür incelendiğinde örneklemde yer alan şehirlerin web sitelerinde yer alan gastronomi değerlerinin incelendiği çalışmaya rastlanılmamıştır. Bu çalışmanın örneklemde yer alan şehirlerin gastronomi değerlerinin daha iyi tanıtılması ve farkındalık oluşturulması açısından önem taşındığı düşünülmektedir. Çalışmanın sonucunda eksiklikler ortaya konularak destinasyonlara ait gastronomik unsurların web sitelerinde daha çok yer alması gerekliliği ortaya konulmuştur. Örneklem dahilindeki web sitelerinin gastronomi unsularına daha çok yer vermesi beklenmektedir.
Yazar isimleri: ['Türkay TUNA', 'Alper KURNAZ']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1117666
Yayın pdf linki: https://dergipark.org.tr/tr/download/article-file/2432122
