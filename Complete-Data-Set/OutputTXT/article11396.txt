Makale Başlığı: Benign Paroksismal Pozisyonel Vertigoda Komorbiditeler ve Komorbiditelerin Rekürrens Üzerine Etkisi
Özet: Amaç: Çalışmamızın amacı, posterior kanal benign paroksismal pozisyonel vertigoda (P-BPPV) komorbiditeleri ve komorbiditelerin nüks üzerindeki etkisini araştırmaktır.Materyal ve Metot: P-BPPV tanısı alan 54 hasta çalışmaya dahil edildi. Hastaların demografik özellikleri, sigara ve alkol kullanımı, P-BPPV tarafı, komorbid hastalıkları, menapoz durumu, geçirilmiş kafa travması öyküsü, vücut kitle indeksi (BMI) ve biyokimyasal parametre sonuçları kaydedildi. Hastalara repozisyon manevrası (Epley) uygulandı ve hastalar altı ay takip edildi. Takip edilen 54 hasta nüks etme durumuna göre iki gruba ayrıldı. P-BPPV’si nüks eden 23 hasta grup I’e BPPV’si nüks etmeyen 31 hasta grup II’ye dahil edildi.  Bulgular: İki grup arasında yaş, komorbid hastalıklar, cinsiyet, menapoz durumu, BMI, sigara, alkol kullanımı ve biyokimyasal parametreler açısından bir fark yoktu (p>0.05). Sağ kulağı tutulan P-BPPV hastalarında nüks oranının daha az olduğu saptandı (p<0.05).Sonuçlar: Sağ kulağı etkilenen BPPV’li bireylerde nüks, sol kulağı etkilenen P-BPPV’li bireylere göre daha az gözlenmektedir. Çalışmamızdan ilerleyen yaşlarda daha sık görülen P-BPPV, komorbid hastalıklar ve anormal biyokimyasal parametrelerin tesadüf olarak birlikte gözlendiği çıkarılabilir.
Yazar isimleri: ['Nur Dilara ÇETİNKAYA', 'Süha ERTUĞRUL', 'Emre SÖYLEMEZ', 'Didem SUNAY']
Yayın Yılı: 22 Eylül 2022
Dergi ismi: Medical Records
Yayın sayfa url: https://dergipark.org.tr/tr/pub/medr/issue/72317/1108147
Yayın pdf linki: https://dergipark.org.tr/tr/download/article-file/2393366
