Makale Başlığı: ÖĞRENME TEORİLERİ İLE İLGİLİ DİNLEME VE OKUMA EĞİTİMİ ALANINDA YAPILMIŞ TEZLER ÜZERİNE BİR ARAŞTIRMA
Özet: Bu çalışmanın amacı, 2010-2022 yılları arasında dinleme ve okuma beceri alanlarında öğrenme teorileri ile ilgili konularda yazılmış olan yüksek lisans ve doktora tezlerini incelemektir. Araştırmada nitel araştırma yöntemi kullanılmıştır. Araştırma verilerinin toplanması sürecinde nitel araştırma tekniklerinden “doküman taraması/incelemesi” modeli kullanılmıştır. Çalışma kapsamında okuma alanında 57 tez, dinleme alanında 18 tez olmak üzere toplam 75 tez inceleme kapsamına alınmıştır.  Araştırmacı tarafından hazırlanan form aracılığıyla incelenen çalışmalar içerik analizine tabi tutulmuştur. Çalışma ; “öğrenme teorileriyle ilgili olarak okuma ve dinleme becerisi üzerine yapılan çalışmaların tez türüne göre dağılımı, öğrenme teorileriyle ilgili olarak okuma ve dinleme becerisi üzerine yapılan çalışmaların yıllara göre dağılımı, öğrenme teorileriyle ilgili olarak okuma ve dinleme becerisi üzerine yapılan çalışmaların üniversite ve bilim dallarına göre dağılımı, okuma ve dinleme becerisi üzerine yapılan çalışmaların ilgili olduğu öğrenme teorilerine göre yüzdelik dağılımı, okuma ve dinleme becerisi üzerine yapılan çalışmaların araştırma yöntemlerine göre dağılımı, okuma ve dinleme becerisi üzerine yapılan çalışmalarda belirtilen ölçme araçlarının dağılımı” başlıkları altında incelenmiştir. Veriler tablolaştırılarak frekans ve yüzdelerle sunulup yorumlanmıştır. Araştırmada ulaşılan sonuçlara göre; dinleme ve okuma beceri alanlarında öğrenme teorileri ile ilgili konularda yazılmış olan yüksek lisans ve doktora tezlerinin 24’i bilişsel, 31’i üstbiliş,  13’ü yapılandırmacı, 1’i sosyal öğrenme kuramı, 2’si sosyal bilişsel, 3’ü hem bilişsel hem de üstbiliş ile ilgili, 1’i koşullanma teorisi ile ilgili öğrenme teorileri ile ilgili yapılmıştır.
Yazar isimleri: ['Nuray KAYATÜRK']
Yayın Yılı: 30 Haziran 2022
Dergi ismi: Hatay Mustafa Kemal Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/hmkusbed/issue/70758/1122449
Yayın pdf linki: https://dergipark.org.tr/tr/download/article-file/2452029
