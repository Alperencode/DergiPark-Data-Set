Makale Başlığı: Öğretmenlerin Değerler Eğitimi Uygulamalarına Yönelik Görüşleri
Özet: Bu çalışma, sınıf öğretmenlerinin değerler eğitimi uygulamalarına ilişkin görüşlerini belirlemek amacıyla yapılmıştır. Araştırmanın örneklemini amaçlı örnekleme yöntemi ile seçilmiş Bayburt ilindeki ilkokullarda görev yapan 40 sınıf öğretmeni oluşturmuştur. Araştırmada, nitel araştırma desenlerinden olgubilim kullanılmıştır. Öğretmenlerin değerler eğitimi uygulamalarına yönelik görüşlerini belirlemek amacıyla yarı yapılandırılmış görüşme formu kullanılarak veriler toplanmıştır. Elde edilen veriler betimsel analiz ile çözümlenmiştir. Sınıf öğretmenlerine göre değerler eğitimi bireysel, toplumsal, evrensel, geleneksel olmak üzere dört temada ele alınmıştır. Sınıf öğretmenleri, değerler eğitimi uygulamalarında en çok örnek olay, yaratıcı drama, yaparak-yaşayarak, rol model olma, soru-cevap, beyin fırtınası, canlandırma, anlatımı kullandıklarını belirtmişlerdir. Sınıf öğretmenlerinin değerler eğitimini uygulama aşamasında karşılaştıkları sorunlar, okul-aile iş birliği, aile ve sosyal çevre, kitle iletişim araçları, öğretmen özellikleri, öğretim programları, okul yönetimi, sınıfın fiziki koşulları, öğrenci özellikleri boyutlarında ele alınmıştır. Öğretmenler karşılaşılan sorunların çözümüne öneri olarak aile eğitimleri ile aile bilinçlendirme çalışmalarının olması ve okul-aile-öğretmen iş birliği sağlanması gerektiğini belirtmişlerdir. Sınıf öğretmenlerine göre kazandırılmaya çalışılan değerlerin kalıcılığı aile ve sosyal çevre desteği ile sağlanacağı düşünülmektedir.
Yazar isimleri: ['Asuman ERGÜN', 'Sevgi KOÇ']
Yayın Yılı: 15 Eylül 2022
Dergi ismi: İnönü Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/inuefd/issue/72592/1033206
Yayın pdf linki: https://dergipark.org.tr/tr/download/article-file/2118114
