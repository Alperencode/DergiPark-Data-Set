Makale Başlığı: SARS-COV-2 PANDEMİSİNDE AKTİF DENTAL PROSEDÜRLER SIRASINDAKİ BULAŞMANIN DEĞERLENDİRİLMESİ
Özet: Bu çalışmanın amacı, bir diş hekimliği fakültesinde COVID-19 (SARS-Cov-2) pandemisi nedeniyle alınan önlemleri ve uygulama yöntemlerini değerlendirmek ve diş hekimliğinde enfeksiyon kontrol yönetimi için bir rehber oluşturmaktır. COVID-19 pandemisinin başlamasından sonar Erciyes Üniversitesi Diş Hekimliği Fakültesi'nde ilk 3 ayda sadece acil tedaviler (T1) yapılmış ve bu dönemden sonra pandemi öncesi kapasiteye göre çok daha düşük sayıda alınarak hasta normalleşme işlemleri ve rutin tedaviler (T2) gerçekleştirilmiştir. Bu dönemlerde hastanede çalışan tüm personelin COVID-19 enfeksiyon ve izolasyon durumu kayıt altına alınmıştır. Bu durumları ortaya çıkaran enfeksiyon kaynağı, hastanede işlemler sırasındaki bir iç kaynaktan (İK) ve hastane dışındaki bir temastan bir dış kaynaktan (DK) olarak tanımlanmıştır. T1 döneminde hiç bir doktor COVID-19 enfeksiyonu geçirmedi veya izole edilmedi. T2 döneminde 176 hekimden 3'ü ES'ye bağlı COVID-19 enfeksiyonu geçirdi ve İK'tan 5 ve DK'tan 7 olmak üzere toplam 12 hekim izole edildi. İK nedeniyle T1 ve T2 zaman aralığında COVID-19 enfeksiyonu geçiren hekimin olmaması fakültemizde alınan tedbirlerin yeterli olduğunu göstermektedir. Fakültemiz enfeksiyon kurulu tarafından pandemi koşullarına uygun olarak her bölümün ihtiyacına göre ayrı ayrı düzenlenen bu kuralların diş klinikleri, ağız ve diş sağlığı poliklinikleri, hastaneler ve diş hekimliği fakülteleri için etkili bir rehber olduğunu düşünüyoruz.
Yazar isimleri: ['İnan KÜREM', 'Duygu KILIÇ', 'Taner ÖZTÜRK', 'Fatma DOĞRUEL', 'Soley ARSLAN']
Yayın Yılı: 11 Ağustos 2022
Dergi ismi: Sağlık Bilimleri Dergisi
Yayın sayfa url: https://dergipark.org.tr/tr/pub/eujhs/issue/71449/1027803
Yayın pdf linki: https://dergipark.org.tr/tr/download/article-file/2097294
