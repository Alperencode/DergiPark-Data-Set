Makale Başlığı: Muğla İli’nde nüfusun gelişimi ve ilçeler bazında mekânsal dağılış analizi
Özet: Muğla, sahip olduğu tarihi, kültürel ve doğal değerleriyle Türkiye’nin en önemli üçüncü turizm merkezidir. 1927 yılında yapılan ilk nüfus sayımında 174.684 olan Muğla il nüfusu 2021 yılında yaklaşık 5,5 kat artarak 1.021.441’e çıkmıştır. Bu çalışma Cumhuriyet Döneminde Muğla il nüfusunda meydana gelen değişimleri ve 2021 yılı itibariyle ilçeler bazında nüfusun mekânsal dağılışının analiz edilmesini amaçlamaktadır. Araştırmada kullanılan Adrese Dayalı Nüfus Kayıt Sistemi (ADNKS) verileri Türkiye İstatistik Kurumu (TÜİK) veri tabanından temin edilmiştir. Elde edilen veriler Excel programında tablolara dönüştürülerek, tablo ve grafiklerle desteklenmiştir. Çalışmada kullanılan tüm sayısal veriler ArcGIS 10.9 paket programına eklenmiş olup, ilgili haritalarda altlık olarak kullanılmıştır. Genel olarak kademeli renklendirme (graduated colors) yönteminin uygulandığı çalışmada Muğla ilinin 1950, 1970, 1990, 2010 ve 2021 yılına ait nüfus yoğunluk analizleri yapılmıştır. Kıyı turizmine ve tarımsal faaliyetlere dayalı istihdam olanaklarının yüksek oluşu ve buna bağlı olarak işsizlik oranlarının Türkiye ortalamasının altında olması Muğla’nın gelecek dönemlerde de göç alan il olma özelliğini sürdüreceğini göstermektedir.
Yazar isimleri: ['Müjde AYDOĞDU', 'Bayram TUNCER']
Yayın Yılı: 30 Eylül 2022
Dergi ismi: lnternational Journal of Geography and Geography Education
Yayın sayfa url: https://dergipark.org.tr/tr/pub/igge/issue/72781/1124907
Yayın pdf linki: https://dergipark.org.tr/tr/download/article-file/2462093
