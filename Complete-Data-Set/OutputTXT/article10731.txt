Makale Başlığı: Kültür Etkileşiminin Mimari Biçime Etkileri: Endülüs Atnalı Kemer Örneği
Özet: Medeniyetlerin ortaya koyduğu kültür ürünlerinin, farklı kültürlerle etkileşim içinde olması ve aktarılması kaçınılmaz bir durumdur. Tarih boyunca dini, siyasi ve ekonomik nedenlerle birbirleri ile iletişim halinde olan toplumlar arasındaki etkileşim alanlarından biri de mimari oluşum süreçlerdir. Yapılan araştırmalarda, bu konuyu ele alan çalışmaların, somut ilişkiler kurmaktan uzak olduğu gözlenmiştir. Bu çalışma kültürlerarası etkileşimin, mimari biçimler üzerinde somut etkileri olduğu ön kabulüne dayanarak, 711-1492 yılları arasında İspanya’da gelişen ve Endülüs coğrafyasında hâkim olan mimari üslubun sembollerinden olan atnalı kemer yapısının, Almanya ve Avusturya bağlamındaki etkilerini ortaya koymayı amaçlamaktadır. Bununla birlikte, farklı kültürlerin birbirlerinin mimari gelişimine ne ölçüde katkı sağladığının da altı çizilmektedir. Makalede ilk olarak, Endülüs mimarisindeki önemli yapılar ele alınmış, daha sonra ana öğelerin Avrupa’da kullanılma biçimi analiz edilmiştir. Sonuç olarak, Endülüs mimari karakterinin, 19.yy’da özellikle Oryantalizm etkisi ile Almanya ve Avusturya’da kamusal yapılar ekseninde belirgin bir etkisinin görüldüğü tespit edilmiştir. Bununla birlikte, atnalı pencerelerin dış cephelerde sıklıkla kullanıldığı ve mekânsal etkileşimin daha çok dış cephenin tasarımı ile sınırlı kaldığı görülmüştür. Kültürel mirasları ilişkisel bir yaklaşımla somut örnekler üzerinden analiz etmesi ile farklılaşan bu çalışma, Endülüs mimarisinin Avrupa’daki mekânsal etkilerinin incelenmesi için bir giriş niteliğindedir.
Yazar isimleri: ['Mücella ATEŞ']
Yayın Yılı: 21 Aralık 2021
Dergi ismi: Konya Sanat
Yayın sayfa url: https://dergipark.org.tr/tr/pub/ks/issue/66338/989573
Yayın pdf linki: https://dergipark.org.tr/tr/download/article-file/1951512
