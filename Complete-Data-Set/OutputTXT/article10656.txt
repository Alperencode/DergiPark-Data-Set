Makale Başlığı: SPONTAN PNÖMOMEDİASTİNUM: 17 OLGUNUN KLİNİK ANALİZİ
Özet: AMAÇ: Spontan Pnömomediastinum (SPM), kendiliğinden veya tetikleyici faktörlerin etkisi ile oluşan alveoler rüptür sonucu havanın trakeobronşial ağaç komşuluğu yolu ile mediastende birikimi ile oluşan nadir görülen bir hastalıktır. Bu çalışmanın amacı, spontan pnömomediasten tanı ve tedavisindeki deneyimlerimizi bildirmektir.GEREÇ VE YÖNTEM: 3.5 yıllık süreçte SPM tanısı ile tedavi edilen 17 hasta retrospektif olarak çalışmaya alındı. Olguların; yaş, cinsiyet, sigara kullanımı, ek hastalık durumu, klinik prezentasyonları, radyolojik görüntüleme, tedavi süreçleri ve nüks durumları incelendi. Sekonder pnömomediasten olguları çalışmaya alınmadı.BULGULAR: SPM olgularının 14'ü erkek ve 3'ü kadın hastaydı. Ortalama yaş 19.2 ±2.8 ve ortalama BMI 18.5 ±6.3 kg/m2 olarak bulundu. SPM oluşumu için tetikleyici faktör 13 (%76.5) olguda bulunmaktaydı. 4 (%23.5) olguda astım tanısı mevcuttu. 9 (%52.9) olgu sigara kullanmaktaydı. En sık görülen semptom 14 (%82.4) olguyla göğüs ağrısıydı. Subkutan amfizem 5 (%29.4) ve Hamman bulgusu 2 (%11.8) olguda vardı ve Toraks tomografisinde 3 (%17.6) olguda Macklin effect tespit edildi. Olguların hastanedeki yatış süresi ise ortalama 4.5 ±2 gündü. Olguların hiçbirisine fiberoptik bronkoskopi, üst GIS endoskopi ve pretrakeal fasya açılması yada mediastene drenaj katateri yerleştirilmesi gibi girişimsel işlem uygulanmadı. Antibiyoterapi oranları incelendiğinde ise 13 (%76.5) olguya antibiyoterapi verilmediği, ve hiçbir olguda mediastinit gibi ileri komplikasyon gelişmediği görüldü.SONUÇ: SPM göğüs ağrısı ve dispne ile prezente olan benign bir durumdur. Tanıda bilgisayarlı tomografi altın standarttır ve genelde konservatif yollarla tedavi edilir. Nüks nadir olmakla birlikte tanı anında sekonder bir nedenin SPM’ye yol açıp açmadığının belirlenmesi hayati önem taşımaktadır.
Yazar isimleri: ['Barış HEKİMOĞLU', 'Muhammet Ali BEYOGLU']
Yayın Yılı: 17 Ekim 2022
Dergi ismi: Kocatepe Tıp Dergisi
Yayın sayfa url: https://dergipark.org.tr/tr/pub/kocatepetip/issue/72939/1149904
Yayın pdf linki: https://dergipark.org.tr/tr/download/article-file/2561698
