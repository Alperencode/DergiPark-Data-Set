Makale Başlığı: KİŞİSEL BECERİLER, KİŞİLERARASI BECERİLER VE GENEL RUH DURUMU İLE SOSYAL MEDYA BAĞIMLILIĞI İLİŞKİSİNİN ÜNİVERSİTE ÖĞRENCİLERİ ÖRNEKLEMİNDE ANALİZİ
Özet: Bireylerin duygusal zekâsı, kendi ve başkalarının duygularını tanımlamayı, kontrol etmeyi ve yönetmeyi sağlayan bütüncül bir yapıyı oluşturmaktadır. Bu çalışmada, duygusal zekânın göstergesi olarak bireylerin kişisel beceriler, kişilerarası beceriler ve genel ruh durumu düzeylerinin yüksek ya da düşük olmasının sosyal medya bağımlılığıyla ne denli ilişkili olduğu ele alınmıştır. Ayrıca kişisel beceriler, kişilerarası beceriler, genel ruh durumunun sosyal medya bağımlılığını ne derece etkilediği (yordadığı) ve bu değişkenlerin demografik özellikler ile sosyal medya kullanım alışkanlıklarına göre farklılık düzeyi bu çalışmada incelenmiştir. Araştırmada nicel araştırma deseni seçilmiş, amaçlı ve kolayda örneklem tekniği ile belirlenen 207 kişiden veriler elde edilmiştir. Araştırmanın verileri 01-20 Mayıs 2019 tarihleri arasında yapılandırılmış soru formu ile sınıf ortamında yapılan yüz yüze anket yöntemiyle toplanmıştır. Çalışma bulgularına göre kişisel beceriler, kişilerarası becerilerin sosyal medya bağımlılığının tekrarlama ve çatışma alt boyutu ile negatif yönde ilişkili olduğu genel ruh durumunun sosyal medya bağımlılığı alt boyutları ile ilişkili olmadığı tespit edilmiştir. Kişisel ve kişilerarası beceriler arttıkça tekrarlama ve çatışma düzeyi azalmaktadır. Ölçek genelinde kişisel becerilerin sosyal medya bağımlılığı ile ilişkili olduğu ve sosyal medya bağımlılığını etkilediği belirlenmiştir. Araştırma alanda çok fazla çalışmanın olmaması ve ulaşılan sonuçları bakımdan önemlidir.
Yazar isimleri: ['Habibe AKÇAY BEKİROĞLU', 'Emine ŞAHİN']
Yayın Yılı: 26 Temmuz 2022
Dergi ismi: Öneri Dergisi
Yayın sayfa url: https://dergipark.org.tr/tr/pub/maruoneri/issue/71406/1078185
Yayın pdf linki: https://dergipark.org.tr/tr/download/article-file/2271583
