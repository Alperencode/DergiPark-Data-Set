Makale Başlığı: Mobilyada Kullanılan Tasarım Öğelerinin Psikolojik Etkileri
Özet: Mobilya tasarımı, mimari tasarım ve endüstrinin birçok dallarındaki tasarımlara benzerdir. Bu dallarda kullanılan tasarım yöntemleri mobilya tasarlamada da kullanılabilmektedir. Tasarım sürecinde elde edilecek sonuçların çeşitliliği tasarımcıya bağlıdır. Temel tasarım elemanlarının etkin bir biçimde kullanılması tasarım süreci açısından vazgeçilmez bir gerekliliktir. Bu nedenle ürün tasarımcıları tasarım süreçlerine yenilik getirerek; tek başına düzensiz görünen parçaları, tasarım elemanlarını oluşturan nokta, çizgi, yön ve doğrultu, yüzey, alan, orantı, ölçü ve boyut, biçim ve form, renk, doku’dan faydalanarak sonuçlandırmaktadırlar. Tasarım elemanlarının etkin kullanımı ve insan psikolojisi üzerindeki etkisinin bilinmesi tasarlanan mobilyanın istenen tasarım hedefine ulaşmasını sağlayacaktır. Çalışmada tasarım elemanları hakkında öz bilgiler verildikten sonra, insan psikolojisi üzerindeki etkisi açıklanmıştır. Mobilya tasarımı yapan kişi ve kurumlar insan psikolojisinin önemli olduğu, ürünü beğenme ve satın alma arzusunun oluşturulmasının gerektiği ticari bakış açısıyla bu faktörleri optimum kullanabileceklerdir. Özellikle ortak kullanım alanlarında (okul, hastahane, otel, konferans salonu, lobi vb.) bu faktörleri göz önüne alarak tasarımların gerçekleştirildiği mobilyalar kullanıldığında istenilen psikolojik etki (huzur, hareket, güven vb) oluşturulabilecektir. Sonuç olarak her tasarım parametresinin uygun bir şekilde ve bilinçli olarak kullanımı ile tasarlanan ürünün kullanıcılar üzerinde etkisi istenilen şekilde olabilecektir.
Yazar isimleri: ['Hüseyin YEŞİL', 'Mustafa ORDU', 'Sait Dündar SOFUOĞLU']
Yayın Yılı: 21 Aralık 2021
Dergi ismi: Konya Sanat
Yayın sayfa url: https://dergipark.org.tr/tr/pub/ks/issue/66338/1007965
Yayın pdf linki: https://dergipark.org.tr/tr/download/article-file/2020073
