Makale Başlığı: COVİD-19 PANDEMİ DÖNEMİNDE OKUL ÖNCESİNDEKİ UZAKTAN EĞİTİM SÜRECİNİN İNCELENMESİ
Özet: Bu araştırma, Covid-19 pandemi döneminde okul öncesindeki uzaktan eğitim sürecinin incelenmesini amaçlamıştır. Araştırmaya bağımsız bir devlet anaokulundaki 5-6 yaş grubundaki 14 çocuk ve 1 okul öncesi öğretmeni katılmıştır. Durum çalışması olarak tasarlanan araştırmada gözlem ve görüşme yöntemi kullanılmıştır. Gözlemler, 2020-2021 eğitim öğretim yılı içerisinde uzaktan yürütülen çevrimiçi videolar üzerinden yapılmıştır. En fazla 40 dakika süren 10 video detaylı şekilde incelenmiştir. Videolar incelendikten sonra yalnızca öğretmenle yarı yapılandırılmış ve çevrimiçi görüşme gerçekleştirilmiştir. Elde edilen veriler içerik analizi yöntemiyle çözümlenmiştir. Bulgulara göre Covid-19 Pandemi döneminde uzaktan eğitime katılım düşük kalmıştır. Aileler eğitim süreci içerisinde yer alırken çocukların aktif katılımı için çaba göstermişlerdir. Uzaktan eğitim sürecinde yürütülen etkinliklerde okuma yazma çalışmalarına ağırlık verilmiş ve öğretmen teknik aksaklıklar nedeniyle uzaktan eğitim sürecini yönetmekte güçlük çekmiştir. İlişkilerin yalnızca dijital ortam üzerinden yürütülmesi ise sosyalleşmeyi zayıflatmıştır.
Yazar isimleri: ['Betül YANIK ÖZGER']
Yayın Yılı: 29 Ekim 2022
Dergi ismi: Çukurova Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/cusosbil/issue/73207/1064998
Yayın pdf linki: https://dergipark.org.tr/tr/download/article-file/2220514
