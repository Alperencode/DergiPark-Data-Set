Makale Başlığı: İlkokul Öğrencilerinin Okula Yönelik Metaforik Algıları
Özet: Bu çalışmanın amacı, ilkokul öğrencilerinin okula, okul yönetimine, öğretmenlere ve okul çalışanlarına ilişkin görüşlerini, ürettikleri metaforlar aracılığıyla ortaya koymaktır. Bu araştırma, nitel araştırma desenlerinden olgu bilim deseninde gerçekleştirilmiştir. Araştırmanın çalışma grubu 2016-2017 eğitim- öğretim yılında Ankara’da bir ilkokulun dördüncü sınıfında okuyan 100 öğrenci oluşturmaktadır. Katılımcıların 48’i kız, 57’si erkek öğrencidir. Araştırma için gereken veri, araştırmacılar tarafından geliştirilmiştir. Soru formunda okula, okul yöneticisine, öğretmenlere ve okuldaki diğer çalışanlara yönelik sorular yer almaktadır. Katılımcılardan bu sorulara cevap vermeleri istenmiştir. Soru formunun çalışma grubu tarafından cevaplanması bir ders saati içinde gerçekleşmiştir. Elde edilen verinin analizinde içerik analizinden yararlanılmıştır. Araştırma bulgularına göre okul; öğrenciler tarafından arkadaşlığın sevgi ve saygının olduğu bir yer olarak kabul edilmiştir. Okul yöneticileri, okulda disiplin ve otorite kaynağı olarak görülmüştür. Öğrenciler, öğretmenlerini daha çok sevgi ve eğitim- öğretimle ilgili metaforlarla ilişkilendirmişlerdir. Okul çalışanları ile ilgili metaforik algıları olumlu bulunmuştur.  Araştırma sonuçlarına göre ilkokul öğrencilerinin; okula, okul yöneticilerine, öğretmenlerine ve okul çalışanlarına ilişkin algıları olumlu çıkmıştır.
Yazar isimleri: ['Züleyha ERTAN KANTOS', 'Asiye TOKER GÖKÇE']
Yayın Yılı: 18 Temmuz 2022
Dergi ismi: Uluslararası Medeniyet Çalışmaları Dergisi
Yayın sayfa url: https://dergipark.org.tr/tr/pub/inciss/issue/71269/1032618
Yayın pdf linki: https://dergipark.org.tr/tr/download/article-file/2115770
