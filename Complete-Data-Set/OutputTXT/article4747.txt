Makale Başlığı: Ortaokul Öğrencilerinin Bilişsel Süreç Basamaklarının İncelenmesi: RBC+C Modeli
Özet: Bu çalışmanın amacı, önceden planlanmış bir öğrenme ortamında altıncı sınıf öğrencileri için çarpanlar ve katlar konusu ile ilgili bilgi oluşturma kademelerinin RBC+C soyutlama modeli ile incelemektir. Çalışma grubu olarak, araştırmacının görev aldığı devlet okulunda öğrenim gören altıncı sınıf öğrencilerinden on kişi seçilmiştir. Bilgi oluşturma süreci, bilimsel araştırma yöntemlerinden, öğretim deneyi yöntemi ile incelenmiştir. Bu yöntem yorumlayıcı yaklaşımı temel almıştır. Seçilen bu öğrencilerin çarpanlar ve katlar konusunda öğrenme süreçleri tanıma, kullanma, oluşturma şeklinde bilişsel basamaklara göre değerlendirilmiştir. Pekiştirme aşamasına, ortaokul düzeyindeki öğrenciler bilişsel olarak uygun görülmediği için yer verilmemiştir. Araştırmacı tarafından belirtilen bilişsel basamaklar kapsamında bir uygulama testi veri toplama aracı olarak hazırlanmıştır. Araştırmada sonuç olarak, öğrencilerin uygulama esnasında bilgiyi oluşturma süreçlerinin incelenmesinin derinlemesine yapılması gerektiğine, öğrencilerin yapılandırdıkları bilgiyi ve çarpan-kat ilişkisini anlama sürecinde hangi kısımda ya da kavramda zorlandıklarının belirlenmesine olanak vermiştir. Öğrencilerin sürecin başında kavramları yapılandırmakta zorluk yaşadıkları, ancak çarpan-kat ilişkisini etkinlik bitiminde anlamlandırabildikleri tespit edilmiştir.
Yazar isimleri: ['Mustafa AYDOĞDU']
Yayın Yılı: 31 Temmuz 2022
Dergi ismi: Eğitim Ve İnsani Bilimler Dergisi: Teori Ve Uygulama
Yayın sayfa url: https://dergipark.org.tr/tr/pub/eibd/issue/70603/1092825
Yayın pdf linki: https://dergipark.org.tr/tr/download/article-file/2330345
