Makale Başlığı: NECİL KAZIM AKSES’İN MÜZİK STİLİ VE SOLO VİYOLA İÇİN YAZDIĞI KAPRİÇYO ESERİNİN FORM ANALİZİ
Özet: Bu araştırmada Osmanlı Devleti’nden sonra Türkiye Cumhuriyeti’nin kurulması ile beraber batıda gelişen klasik müziğin yerel ve kültürel izlerini oluşturmak için büyük çaba harcayan Türk beşleri olarak adlandırılan sanatkârların içinde yer alan Necil Kazım AKSES’in yaptığı çalışmalar, yarattığı eserler ve müzik stili incelenmiş, elde edilen bulgularla Cumhuriyet dönemi klasik batı müziğinde kendi kültürümüze ait olan ritm ve melodilerin eşlik ettiği besteleri ortaya konulmuştur. Bestecinin solo viyola için yazmış olduğu kapriçyosu da bu özelliklere sahip eserler içinde yer almaktadır.Türk Beşleri’nin içinde yer alan Necil Kazım Akses bu gruba dahil olan besteciler içinde yaşı en genç olan bestecidir. Kemanla başladığı müzik eğitimi boyunca pek çok ünlü eğitmen ile çalışarak onlardan edindiği bilgilerle Cumhuriyet dönemi klasik müziğine devrim niteliğinde yenilikler kazandırmıştır. Necil Kazım Akses’in solo viyola için yazdığı kapriçyosu bu yeniliklerle donatılmış eserlerinin içinde yer almaktadır. Bu araştırmanın sonucunda ilgili eserin müzik dili, yazım özelliği ve formu incelenerek bu eseri icra edecek müzisyenlere eseri daha kolay anlamak adına yardımcı olması amaçlanmıştır.
Yazar isimleri: ['Şükrü Öner DİNÇ']
Yayın Yılı: 20 Kasım 2022
Dergi ismi: Balkan Müzik ve Sanat Dergisi
Yayın sayfa url: https://dergipark.org.tr/tr/pub/bmsd/issue/73685/1155724
Yayın pdf linki: https://dergipark.org.tr/tr/download/article-file/2577126
