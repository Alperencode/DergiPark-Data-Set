Makale Başlığı: OKUL ÖNCESİ EĞİTİM KURUMLARINA DEVAM EDEN 5-6 YAŞ GRUBU ÇOCUKLARIN TELEVİZYON İZLEME ALIŞKANLIKLARI İLE ŞİDDET EĞİLİMLİ DAVRANIŞLARININ İNCELENMESİ
Özet: Bu araştırmada, okul öncesi eğitim kurumlarına devam eden 5-6 yaş grubu çocukların televizyon izleme alışkanlıkları ile okulda ve evde sergiledikleri şiddet eğilimli davranışları arasındaki ilişki incelenmiştir. Çalışmanın çalışma grubunu 2020-2021 eğitim-öğretim yılında Mersin ilinin Silifke ilçesinde bulunan anaokullarına devam eden 5 ve 6 yaş grubundaki 42 öğrenci, bu öğrencilerin anneleri ve bu kurumlarda çalışan 20 okul öncesi öğretmeni oluşturmaktadır. Araştırmanın nitel verileri için Genel Bilgi Formu ve Görüşme Formu kullanılmıştır. Bu çalışmada nitel veriler anaokulunda çalışan okul öncesi öğretmenleri ve bu okullara devam eden öğrencilerin annelerinin demografik bilgilerine ulaşmak için oluşturulan Genel Bilgi Formu ve anne ile öğretmenlerin görüşlerini belirlemek için oluşturulan Görüşme Formu ile elde edilmiştir. Araştırma sonucunda ulaşılan bulgulara göre, okul öncesi çocuklarının en fazla izledikleri programların çizgi filmler, diziler, haberler ve magazin programları olduğu saptanmıştır. Çocukların izledikleri bazı programlardaki şiddet içerikli olaylardan, karakterlerden ve konulardan olumsuz olarak etkilendikleri görülmüştür. Çocukların izledikleri programlar ile şiddet eğilimli davranışları arasında doğrudan bir ilişki olduğu saptanmıştır. Araştırma sonucunda annelerin çocukları ile izledikleri programların seçimi konusunda hassas davranmadıkları ve çocuklarının televizyon izleme sürelerine özen göstermedikleri de tespit edilmiştir.
Yazar isimleri: ['Hülya EREN', 'Ayşe ELİTOK KESİCİ']
Yayın Yılı: 31 Mayıs 2022
Dergi ismi: Uygulamada Eğitim ve Yönetim Bilimleri Dergisi
Yayın sayfa url: https://dergipark.org.tr/tr/pub/ueybid/issue/70089/1090320
Yayın pdf linki: https://dergipark.org.tr/tr/download/article-file/2319960
