Makale Başlığı: Antrenör Yakınlığının Sporcunun Algılanan Psikomotor Öğrenme Düzeyine Etkisi
Özet: Amaç: Bu araştırmanın amacı antrenör-sporcu ilişkisinde antrenör yakınlığının sporcunun algılanan psikomotor öğrenme düzeyine etkisi incelenmiştir.Yöntem: Araştırmanın çalışma grubunu Kafkas Üniversitesi beden eğitimi ve spor yüksekokulu futbol ve voleybol okul takımlarında oynayan 34(x̄yaş=22.03) erkek ve 30(x̄yaş=20.83) kız olmak üzere toplam 64(x̄yaş=21.47) öğrenci oluşturmuştur. Araştırmada veri toplama aracı olarak “Antrenör-sporcu envanteri alt boyutu olan antrenör yakınlık envanteri” ve “Algılanan öğrenme ölçeği alt boyutu olan algılanan psikomotor öğrenme ölçeği” kullanılmıştır. Verilerin analizinde aritmetik ortalama, frekans, standart sapma, bağımsız t-testi ve pearson korelasyon testleri kullanılmıştır.Bulgular: Araştırmadan elde edilen veriler sonucunda voleybol takımında bulunan öğrencilerin algılanan psikomotor öğrenme düzeylerinin futbol takımında bulunan öğrencilerin puanlarına göre anlamlı derece yüksek olduğu ve farklılaştığı görülmüştür. Çalışmaya katılan öğrencilerin cinsiyetleri arasında da kadın öğrencilerin erkek öğrencilere göre algılanan psikomotor öğrenme puanlarının yüksek ve anlamlı derecede farklılaştığı görülmüştür. Antrenör yakınlık puanları ile algılanan öğrenme puanları arasında istatistiksel olarak anlamlı ve düşük düzeyde bir ilişki olduğu tespit edilmiştir (r=.252, n=64, p<0.05).Sonuç: Sonuç olarak, antrenör-sporcu iletişiminde antrenörün yakınlık davranışının artması öğrencilerin algılanan psikomotor öğrenme düzeylerine olumlu yönde etki ettiği söylenebilir.
Yazar isimleri: ['İsmail KARADEMİR', 'Selami YÜKSEK']
Yayın Yılı: 31 Temmuz 2022
Dergi ismi: Kafkas Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/kafkassbd/issue/71539/1133243
Yayın pdf linki: https://dergipark.org.tr/tr/download/article-file/2496813
