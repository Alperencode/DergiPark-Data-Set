Makale Başlığı: Gelişmiş ve Gelişmekte Olan Ülkelerde Genç İşsizliğinin Ekonomik Belirleyicileri: Ampirik Bir Analiz
Özet: Bu çalışmanın amacı hem gelişmekte olan hem de gelişmiş ülkelerde ayrı ayrı genç işsizliğinin ekonomik belirleyicilerinin araştırılmasıdır. Çalışmamızda kullanılan ülke örnekleri Dünya Bankası’nın kişi başına GSYH’ye dayalı olarak yapmış olduğu sınıflandırmaya göre seçilmiştir. Analizde kullanılan modelde 1996-2019 dönemi için 40 adet gelişmiş ve 55 adet gelişmekte olan ülke ele alınmıştır. Yapılan ampirik çalışmalardan yola çıkılarak kişi başına GSYH, ticaret, tüketici fiyat endeksi (2010=100) ve doğrudan yabancı yatırım bağımsız değişken olarak belirlenmiştir. Bağımlı değişken olarak toplam genç işsizlik verisi alınmıştır.  Kao ve Johansen-Fisher eşbütünleşme testleri ile değişkenler arasında uzun dönemde eşbütünleşme ilişkisi tespit edilmiştir. Gelişmiş ülkelerde DOLS ve FMOLS tahmincisi sonuçlarına göre genç işsizlik ile kişi başına GSYH arasında negatif ve anlamlı bir ilişki belirlenmiştir. Gelişmekte olan ülkelerde DOLS tahmincisi sonuçlarına göre genç işsizlik ile kişi başına GSYH arasında anlamlı bir ilişki belirlenememiştir. Ancak FMOLS tahmincisi sonuçlarına göre kişi başına GSYH’nin genç işsizlik üzerindeki etkisi negatif ve anlamlı olarak belirlenmiştir.  Dumitrescu ve Hurlin nedensellik testine göre gelişmiş ülkelerde kişi başına GSYH ile genç işsizlik arasında nedensellik ilişkisi belirlenememiştir. Gelişmekte olan ülkelerde ise kişi başına GSYH ile genç işsizlik arasında çift yönlü nedensellik tespit edilmiştir.
Yazar isimleri: ['Gülbahar KABALOĞLU', 'Sevilay KONYA', 'Mücahide KÜÇÜKSUCU']
Yayın Yılı: 26 Ekim 2022
Dergi ismi: MANAS Sosyal Araştırmalar Dergisi
Yayın sayfa url: https://dergipark.org.tr/tr/pub/mjss/issue/73111/1056239
Yayın pdf linki: https://dergipark.org.tr/tr/download/article-file/2185788
