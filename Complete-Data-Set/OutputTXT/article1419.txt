Makale Başlığı: İshalli Çocuklarda Dehidratasyonun Değerlendirilmesi için Inferior Vena Kava Kollapsibilite Indeksi ve Klinik Ölçeklerin Karşılaştırılması
Özet: Amaç: Çocuklarda dehidratasyon düzeyini belirlemek için objektif öngörücü değerlendirme testleri ile ilgili çalışmala sınırlıdır.Çalışmanın amacı, akut gastroenteritli pediatrik hastalarda volüm durumunu değerlendirmek için ultrasonografi kullanılarak inferior vena kava kollapsibilite indeksinin etkinliğini ve güvenilirliğini araştırmaktı.Gereç ve Yöntemler: Bu prospektif çalışma, Aralık 2016 ile Ekim 2017 tarihleri arasında üçüncü basamak bir hastanede yürütülmüştür. Hastalar klinik dehidratasyon skorları ile değerlendirildi ve sonografik inferior vena kava kollapsibilite indeksi ölçüldü. Çocukların ağırlıkları tedaviden önce ve semptomların düzelmesinden bir hafta sonra ölçüldü. Semptomların düzelmesinden yedi gün sonra dehidratasyon yüzdesi ile vena kava inferior kollapsibilite indeksi arasındaki korelasyon ve ayrıca klinik dehidratasyon skalası sonuçları ile semptomların iyileşmesinden yedi gün sonra dehidratasyon yüzdesi arasındaki korelasyon belirlendi.Bulgular: Çalışmaya 190 hasta alındı. 130 (%68,4) hastanın hafif dehidrate olduğu, 60 (%31,6) hastanın dehidratasyon düzeylerinin orta-şiddetli düzeyde kaldığı ve bunların 18'inin (%9,4) ciddi dehidrate olduğu tespit edildi. Kaval indeks için eğri altında kalan alan 0,985 (%95 GA; 0.959-1) olarak belirlendi. >58 IVCCI kesme değeri %98,3 duyarlılık, %88,5 özgüllük, 0,79 PPV, 0,99 NPV, 1,2 +LR ve 1,01 -LR üretti. Orta-şiddetli dehidratasyon için EAA, CDC'ye göre 0,778 (CI %95: 0,703-0,854) ve Gorelick ölçeği için 0,764 (%95 GA:0,669-0,889) olmuştur.Sonuç: Akut gastroenterit ile başvuran pediatrik hastalarda dehidratasyon şiddetini belirlemede USG eşliğinde IVC indeks ölçümü etkili ve güvenilir bir yöntemdir.
Yazar isimleri: ['Asım Enes ÖZBEK', 'Onur KARAKAYALI']
Yayın Yılı: 30 Eylül 2022
Dergi ismi: Anatolian Journal of Emergency Medicine
Yayın sayfa url: https://dergipark.org.tr/tr/pub/anatolianjem/issue/72931/1057387
Yayın pdf linki: https://dergipark.org.tr/tr/download/article-file/2190325
