Makale Başlığı: Trimetil Anilin Temelinde Yeni Sterik Engelli Salisilaldiminlerin Cu(II) ve Pd(II) Komplekslerinin Sentezi ve Karakterizasyonu
Özet: Schiff bazları (iminler) kararlı ve kolay sentezlenebilir olma özelliği nedeniyle ilgi duyulan bileşikler arasında yer almaktadır. İminlere gösterilen bu talep birçok biyolojik alanda, kimyasal kataliz reaksiyonlarında, tıp ve eczacılık sektöründe, kimyasal analiz çalışmalarında ve yeni teknolojik sistemlerde kullanımı ile geniş bir uygulama alanına sahip olması açısından dikkat çekmektedir. Bu nedenle bu çalışmada, 2,4,6-trimetilanilin ile 3,5-di-t-bütil-2-hidroksi benzaldehit, 3-t-bütil salisilaldehit ve 5-t-bütil salisilaldehitin reaksiyonundan yeni sterik engelli 3 adet salisilaldimin ligand sistemi sentezlendi. Sonrasında elde edilen bu ligand sistemlerinin Cu(II) ve Pd(II) metal tuzları ile reaksiyonundan 3 adet Cu(II) ve 1 adet Pd(II) kompleks bileşiği olmak üzere toplamda 3 ligand sistemi ve 4 metal kompleks bileşiği sentezlendi. Sentezi gerçekleştirilen trimetil anilin temelli yeni sterik engelli salisilaldimin ligand sistemi ve bu bileşiklerin metal komplekslerinin yapı tayini, Erime Noktası, UV-VIS, FT-IR, Elemental analiz, Manyetik duyarlılık, 1H ve 13C-NMR ile gerçekleştirildi.
Yazar isimleri: ['Emine AYTAR', 'Sümeya HARTAVİ', 'Veli KASIM']
Yayın Yılı: 20 Aralık 2022
Dergi ismi: Süleyman Demirel Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/sdufenbed/issue/73792/1088600
Yayın pdf linki: https://dergipark.org.tr/tr/download/article-file/2312895
