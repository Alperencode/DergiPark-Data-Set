Makale Başlığı: İzmir İlinde Süt Sığırcılığı İşletmelerinin Desteklemelerden Yararlanma Düzeyleri, Sorunları ve Beklentileri
Özet: Hayvancılık sektörü, dünyada olduğu gibi Türkiye’de de stratejik öneme sahip bir sektördür. Bu nedenle hayvancılık politikaları sektör açısından önem arz etmektedir. Politikaların uygulanmasında işletmelere yapılan desteklemeler sektörün sürdürülebilirliğine katkı sağlamaktadır. Araştırmanın amacı İzmir ilinde süt sığırcılığı yapan işletmelerin aldığı tarımsal destekleri belirlemek, üye oldukları kooperatif ve üretici örgütlerini tespit etmek ve desteklemeler hakkındaki sorunları belirleyerek bu sorunlara çözüm önerileri sunmaktır. Araştırma verileri, İzmir ilinde tabakalı tesadüfi örnekleme metodu ile seçilen 102 işletmeci ile yüz yüze yapılan anketlerden elde edilmiştir. Araştırma sonucuna göre; üreticilerin %96,4’ünün Damızlık Sığır Yetiştiricileri Birliği’ne üye olduğu, %94,1’inin desteklerden yararlandığı, %56,8’inin destekleri yetersiz bulduğu, %26,5’i ise yem ve mazot desteklerinin artırılması gerektiğini ifade etmişlerdir. İşletmelerde üretim dönemleri içerisinde gerçekleşen yem fiyatlarındaki dengesiz artış ve kesif yem maliyetinin yüksek olması, süt sığırcılığının sürdürebilirliği açısından üreticileri endişelendirmektedir.
Yazar isimleri: ['Funda AKDOĞAN', 'Cuma AKBAY']
Yayın Yılı: 18 Ekim 2022
Dergi ismi: Türk Tarım ve Doğa Bilimleri Dergisi
Yayın sayfa url: https://dergipark.org.tr/tr/pub/turkjans/issue/73036/1118751
Yayın pdf linki: https://dergipark.org.tr/tr/download/article-file/2436840
