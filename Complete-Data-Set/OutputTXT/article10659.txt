Makale Başlığı: PANDEMİ KLİNİKLERİNDE COVİD-19 DIŞI TANI KONULAN HASTALAR: ÜÇ OLGU SUNUMU
Özet: Pandemi süreciyle birlikte klinisyenlerin toraks görüntülesine başvuru sıklığı artmıştır. Bu yazımızda pandemi kliniklerinde COVİD-19 dışı tanı konulan üç olgu sunulmuştur. Otuzüç yaşında erkek hasta pandemi kliniğine iki gündür devam eden göğüs ağrısı nefes darlığı şikayeti ile başvurdu. Toraks görüntülemesinde geniş pnömotoraks izlendi. Hastaya tüp torakostomi uygulandı. Hasta 14 gün izlem sonrası taburcu edildi. Otuzbir yaşında kadın hasta pandemi kliniğine iki haftadır devam eden efor dispnesi, öksürük, göğüs ağrısı ve karın ağrısı şikayeti ile başvurdu. Toraks görüntülemesinde massif efüzyon izlendi. Ileri tetkikler sonucu hastaya metastatic kolon carsinomu tanısı konuldu. Onsekiz yaşında erkek hasta pandemi kliniğine bir gündür devam eden göğüs ağrısı nedeniyle kabul edildi. Toraks görüntülemesinde mediastinal amfizem izlendi. Pandemik süreç sırasında artan torasik görüntüleme sayısı, asemptomatik ve subklinik torasik patolojilerin görülme sıklığında artışa neden olacaktır. İnsidanslardaki bu artış geniş epidemiyolojik çalışmalar ile ortaya konulmalıdır.
Yazar isimleri: ['Serdar ÖZDEMİR', 'Hatice AKÇA', 'İbrahim ALTUNOK', 'Abdullah ALGIN', 'Kamil KOKULU']
Yayın Yılı: 17 Ekim 2022
Dergi ismi: Kocatepe Tıp Dergisi
Yayın sayfa url: https://dergipark.org.tr/tr/pub/kocatepetip/issue/72939/780004
Yayın pdf linki: https://dergipark.org.tr/tr/download/article-file/1238581
