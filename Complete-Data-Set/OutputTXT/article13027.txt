Makale Başlığı: Bir Vakıf Üniversitesinde Öğrenim Görmekte Olan Öğrencilerin Kardiyovasküler Hastalıklarına İlişkin Risk Faktörleri Bilgi Düzeyi ve Yaşam Biçimi Arasındaki İlişkinin İncelenmesi
Özet: Amaç: Bu çalışmanın amacı bir vakıf üniversitesinde öğrenim görmekte olan öğrencilerin kardiyovasküler hastalıklarına ilişkin risk faktörleri bilgi düzeyi ve yaşam biçimi arasındaki ilişkinin incelenmesidir.Yöntem Tanımlayıcı ve ilişki arayıcı olarak planlanan bu araştırmanın örneklemini bir vakıf üniversitesinde öğrenim görmekte olan öğrenciler oluşturmuştur. Veriler, ‘Bilgi Formu’, ‘Kardiyovasküler Hastalıklar Risk Faktörleri Bilgi Düzeyi (KARRİF-BD) Ölçeği’ ve ‘Sağlıklı Yaşam Biçimi Davranışları Ölçeği II’ ile çevrimiçi olarak toplanmıştır. Verilerin değerlendirilmesinde SPSS IBM Statistics 22.0 programı kullanılmıştır. Veriler ortalama ± standart sapma (Ort ± SS), sayı, yüzde dağılımlar ile normal dağılımlarını belirlemek için Kolmogorov-Simirnov testi yapılmıştır. Ayrıca analizlerde Mann Whitney U testi, Kruskal Wallis, Dunn-Bonferroni ikili Tamhane’s T2 testleri kullanılmıştır. Veriler arasındaki ilişkilerin incelenmesinde Spearsman’s Korelasyon Analizi kullanılmıştır. Elde edilen sonuçlar p<0.05 anlamlılık düzeyinde yorumlanmıştır. Bulgular: Araştırmaya katılan örneklem grubunu 361 öğrenci oluşturmuştur. Bu öğrencilerin %76.7’si kadın ve %93.4’ü 18-24 yaş arasındadır. Öğrencilerin KARRİF-BD ve SYBÖ-II ölçeklerinin toplam puan ortalaması 6.02±3.399 ve 142.22±23.080 olarak bulunmuştur. SYBÖ II ölçeği ile KARRİF-BD ölçeği arasında negatif yönlü, zayıf düzeyde istatistiksel olarak anlamlı fark vardır.Sonuç: Çalışmaya katılan öğrencilerin KVH’lar risk faktörleri bilgi düzeyi düşük düzeydedir.  Buna karşılık öğrencilerin sağlıklı yaşam biçimi davranışları konusunda bilgi düzeyleri yüksek bulunmuştur.
Yazar isimleri: ['Esra TÜRKER', 'Gözdenur TANRIKULU']
Yayın Yılı: 15 Haziran 2022
Dergi ismi: Paramedik ve Acil Sağlık Hizmetleri Dergisi
Yayın sayfa url: https://dergipark.org.tr/tr/pub/pashid/issue/66317/956002
Yayın pdf linki: https://dergipark.org.tr/tr/download/article-file/1837527
