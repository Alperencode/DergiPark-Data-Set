Makale Başlığı: #FOODPORN KAVRAMI VE SOSYAL MEDYA ILE İLIŞKISI
Özet: Yemeğin, beslenme ve açlığı giderme amacı dışında imaj ve izlenim oluşturma, cinsiyet rollerini sergileme, yeni kimlikler yaratma gibi amaçları da bulunmaktadır. Paylaşım ekonomisinin aracıları olan sosyal medya platformlarında yiyecek-içecek görüntülerinin artması yemeğin anlamı dışına taşan bir forma dönüşmesine neden olmaktadır. Sosyal medyanın gıda ile olan yakın ilişkisi de bu yeni anlamlara hizmet etmekte ve gıdanın sosyal medyadaki yeni formunu güçlendirmektedir. Yiyeceklerin tedariği, üretimi, hazırlanması, sunumu ve tüketimine dair görüntülerin parlak, sanatsal ve kültürel özelliklerde sunulması, yemek yapmanın veya tüketmenin göz alıcı ve kusursuz bir görsel şölene dönüşmesi, kavramı pornografik bir seviyeye taşımıştır. Henüz Türkçe yazında ele alınmamış olan #foodporn kavramını açıklamak, ne olduğunu ortaya koymak ve beraberinde hangi akımların gıda ve sosyal medya arasındaki ilişkide rol oynadığını göstermek bu çalışmanın temel amaçlarındandır. #Foodporn kavramını açıklayan ilk Türkçe kaynak olma özelliğini taşıması ve gelecekte bu konuda yapılacak araştırmalara rehberlik etmesi bu çalışmayı önemli kılmaktadır.
Yazar isimleri: ['Yıldırım YILDIRIM', 'Talha DOĞAN']
Yayın Yılı: 15 Temmuz 2022
Dergi ismi: İmgelem
Yayın sayfa url: https://dergipark.org.tr/tr/pub/imgelem/issue/71259/1054542
Yayın pdf linki: https://dergipark.org.tr/tr/download/article-file/2179396
