Makale Başlığı: Mekansal Panel Model ve Kernel  Tahmini: Para Büyümesi Etkileşimleri Örneği
Özet: Bu çalışmada, Avrupa Birliği (AB) ve/veya Ekonomik İşbirliği ve Kalkınma Teşkilatı (OECD) üyesi ülkelerin para büyüme oranları arasındaki mekânsal etkileşim 2007-2017  dönemi için ele alınmaktadır. Ekonomik ilişkilerin para büyümesi üzerindeki etkileri, coğrafi, ekonomik veya kurumsal yakınlığı yansıtmak için tasarlanmış alternatif ağırlık matrisleri aracılığıyla mekânsal panel modelleri kullanılarak analiz edilmiştir. Elde edilen sonuçlar, para büyümesi açısından ülkeler arasında mekânsal bir etkileşim olduğunu göstermektedir. Bu ülke grubundaki para arzında meydana gelecek pozitif yönlü herhangi bir değişiklik, ekonomik entegrasyonlarına veya coğrafi yakınlıklarına göre diğer ülkeler üzerinde olumlu bir etki yaratmaktadır sonucu tespit edilmiştir. Ayrıca, ticaret  partnerleri arasındaki etkileşim özellikle de ihracat partnerleri arasındaki etkileşim, coğrafi veya kurumsal olarak yakın ortaklar arasındaki etkileşimden daha büyük sonucuna da ulaşılmıştır. Ayrıca çalışmada para büyümesinin para büyümelerine tepkisini belirlemek ve şeklini ortaya koymak adına parametrik olmayan kernel regresyon modeli kullanılmıştır. Kernel regresyon modeli tahmini sonuçları ise, parasal büyümenin ihracat ortaklarıyla etkileşiminin ters bir parabolik fonksiyona karşılık geldiği ortaya koymaktadır.
Yazar isimleri: ['Cengiz ARIKAN', 'Yeliz YALÇIN', 'Eray YÜCEL']
Yayın Yılı: 27 Ağustos 2022
Dergi ismi: Ankara Hacı Bayram Veli Üniversitesi İktisadi ve İdari Bilimler Fakültesi  Dergisi
Yayın sayfa url: https://dergipark.org.tr/tr/pub/ahbvuibfd/issue/72340/1106684
Yayın pdf linki: https://dergipark.org.tr/tr/download/article-file/2387333
