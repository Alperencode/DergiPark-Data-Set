Makale Başlığı: Görme Yetersizliği Olan Öğrenciler Ve Fen Öğretimi: Kütle, Hacim, Özkütle Kavramları
Özet: Görme yetersizliği, bireylerde potansiyel olarak sosyal, motor, dil ve bilişsel gelişim alanlarında normal öğrenme dizisini ve doğal olarak akademik başarıyı etkileyebilir. Bu nedenle, bu bireyler alternatif formatta geliştirilen etkinlik, materyal ve dokümanlara gereksinim duyarlar. Bu çalışmada görme yetersizliği olan öğrenciler için geliştirilen ve yoğunluk kavramının öğretimini amaçlayan bir etkinliğin verimliliği analiz edilmiştir. Durum çalışması kullanılarak yürütülen bu araştırmada yarı-yapılandırılmış görüşme formu kullanılarak total kör öğrencinin kütle, hacim, özkütle kavramlarını öğrenme durumu incelenmiştir. Ön-görüşmede ilgili kavrama dair hiçbir bilgisi olmayan öğrencinin son-görüşmede kavramla ilişkili tüm soruları cevaplayabildiği tespit edilmiştir.
Yazar isimleri: ['Aydın KIZILASLAN', 'Aslı ARSLAN']
Yayın Yılı: 1 Şubat 2022
Dergi ismi: Mehmet Akif Ersoy Üniversitesi Eğitim Bilimleri Enstitüsü Dergisi
Yayın sayfa url: https://dergipark.org.tr/tr/pub/ebed/issue/68340/934249
Yayın pdf linki: https://dergipark.org.tr/tr/download/article-file/1756738
