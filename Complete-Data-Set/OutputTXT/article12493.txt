Makale Başlığı: Aizanoi Kuzey Nekropolis’ten Bir Terrakotta Mask
Özet: Aizanoi, Kütahya İli’nin 48 km güneybatısında yer alan Çavdarhisar ilçesi sınırlarında, Örencik Ovası platosunda konumlanmıştır. Antik Çağ’da ise kent Phrygia Epiktetos Bölgesi’nde yer almaktadır. Aizanoi’un en erken verileri Paleolitik Dönem’e tarihlenen buluntular olmakla birlikte, yerleşime ait en erken arkeolojik veriler şimdilik Zeus Tapınağı’nın üzerinde bulunduğu höyükten gelir ve Erken Tunç Dönemi’ne tarihlenir. Kentin en parlak süreci ise Roma İmparatorluk Çağı’dır. Özellikle imparator Hadrianus ve Antoninler Dönemi’nde artan imar faaliyetleri ve yoğun göç alan yerleşime dönüşümü, kenti kozmopolit bir yapıya büründürmüştür. MS 3. yüzyılın ortalarına kadar hem politik hem dini konumuyla bölgenin önde gelen kentlerindendir. MS 4. yüzyıl başlarında Phrygia ve Karia’nın birleşiminden oluşan Phrygia Prima Eyaleti’nin parçası olmuştur. Aizanoi kamusal ve dini mimari örnekleri barındıran antik dokusu; Türk Dönemi’ne ait yerel sivil mimari örneklerini kapsayan kırsal yapısıyla kültürel bir miras örneği olup, bu karakteriyle 12 Nisan 2012 tarihinde Unesco Dünya Kültürel Mirası Geçici Listesi’ne kabul edilmiştir. 2012 ile 2017 yılları arasında kentin Kuzey Nekropolis’i olarak tanımladığımız alanda kazılar gerçekleştirilmiştir
Yazar isimleri: []
Yayın Yılı: 5 Mayıs 2022
Dergi ismi: OLBA
Yayın sayfa url: https://dergipark.org.tr/tr/pub/olba/issue/69799/1112573
Yayın pdf linki: https://dergipark.org.tr/tr/download/article-file/2411172
