Makale Başlığı: YABANCI DİLE YÖNELİK MOTİVASYON ÖLÇEĞİNİ TÜRKÇEYE UYARLAMA ÇALIŞMASI
Özet: Araştırma betimsel türde desenlenmiştir. Araştırma kapsamında öğrencilerin yabancı dile yönelik motivasyonlarını belirlemek amacıyla geliştirilmiş ölçeğin geçerli ve güvenilir bir biçimde Türkçeye uyarlanması esas alınmıştır. Ölçeğin dil geçerliği çalışması aşamasında Denizli il merkezindeki bir anadolu lisesinin 10. sınıf düzeyinde öğrenim görmekte olan 110 öğrenci katılımcı olarak çalışmaya dahil olmuştur. Doğrulayıcı faktör analizi aşamasına ve Cronbach Alpha iç tutarlılık katsayının hesaplanması işlemi aşamasına Denizli il merkezindeki dört anadolu lisesinin 9. sınıf düzeyinde öğrenim gören 350 öğrenci katılmıştır. Uygulamalardan sonra elde edilen verilerin analizinde SPSS 16.0 ve LISREL 8.7 paket programları kullanılmıştır. Ölçeğin dil geçerliğine ilişkin 30 maddeden 0.69-0.79 arasında 24 madde ve 0.80-0.89 arasında 6 madde yer aldığı belirlenmiştir. DFA sonuçları x2 değeri= 1082.99 (sd=384, p<0.000), (x2/sd)=2.82, GFI=0.82, RMSEA (Yaklaşık hataların ortalama kare kökü)= 0.075, AGFI=0.78 CFI= 0.97, NFI=0.95, RMR=0.18, SRMR=0.073 şeklinde ulaşılmıştır. Ölçeğin iç tutarlık katsayı değerleri; ‘özgüveni öğrenme’ faktörü için 0.88, ‘İngilizce öğrenmeye/toplumuna yönelik motivasyonlar’ faktörü için 0.87, ‘uluslararası motivasyon’ faktörü için 0.79, ‘bireysel olarak İngilizce kullanımı’ faktörü için 0.88, ‘İngilizce öğrenmeye verilen değer’ faktörü için ise 0.67 olarak bulunmuştur. Ölçeğin tüm maddelerine ilişkin Cronbach Alpha değeri ise 0.94 olarak hesaplanmıştır. ‘Motivation for English as a global language questionnaire’ adlı ölçek, lise düzeyindeki öğrencilere uygulanabilir formda geçerli ve güvenilir bir şekilde Türkçeye uyarlanmıştır.
Yazar isimleri: ['Tuğba BABACAN', 'Mehmet Bahaddin ACAT']
Yayın Yılı: 30 Kasım 2022
Dergi ismi: PESA Uluslararası Sosyal Araştırmalar Dergisi
Yayın sayfa url: https://dergipark.org.tr/tr/pub/pesausad/issue/73629/1169275
Yayın pdf linki: https://dergipark.org.tr/tr/download/article-file/2625419
