Makale Başlığı: Yaşlı Bireylerin COVID-19’a İlişkin Duygu ve Düşüncelerinin İncelenmesi
Özet: Giriş: Bu çalışmada yaşlı bireylerin COVID-19'a ilişkin duygu ve düşüncelerinin incelenmesi amaçlanmıştır. Yöntem: Tanımlayıcı nitelikte olan araştırma Mayıs-Ağustos 2021 tarihleri arasında 65 yaş ve üzeri, çalışmaya katılmayı kabul eden 303 birey ile gerçekleştirilmiştir. Araştırmanın verileri araştırmacılar tarafından geliştirilen 'Tanıtıcı Bilgi Formu' ve 'Çok Boyutlu COVID-19 Ölçeği' kullanılarak online anket yöntemi ile toplanmıştır. Araştırma verilerinin değerlendirilmesinde ortalama, standart sapma, yüzde, Mann Whitney U testi, Kruskal Wallis testi ve t testi kullanılmıştır. Bulgular: Katılımcıların Çok Boyutlu COVID-19 Ölçeği puan ortalaması 89.47±8.69’dur. Ölçek puanı ile cinsiyet, kronik hastalığı olma durumu, COVID-19 tanısı alan yakını olma durumu, COVID-19 pozitif olan bireylerin hastalığı boyunca evde dinlenme durumu arasında istatiksel olarak anlamlı bir fark bulunmazken (p>0.05), yaş, eğitim durumu, COVID-19 testi yaptırma durumu ve son 6 ay içinde psikiyatrik hastalık tanısı alma durumu arasında istatistiksel olarak anlamlı fark olduğu belirlenmiştir (p<0.05). Sonuç: Çalışmada yaşlı bireylerin COVID-19'a ilişkin duygu ve düşüncelerinin genel olarak olumsuz olduğu saptanmıştır. Çalışma kapsamındaki bireylerin psikolojik belirtiler yaşadıkları, belirsizliğe tahammülsüzlük seviyelerinin arttığını ve psikolojik sağlamlık düzeylerinin azaldığı belirlenmiştir.
Yazar isimleri: ['Hatice TEKİN', 'Güler DURU AŞİRET']
Yayın Yılı: 26 Eylül 2022
Dergi ismi: Turkish Journal of Family Medicine and Primary Care
Yayın sayfa url: https://dergipark.org.tr/tr/pub/tjfmpc/issue/72693/1101602
Yayın pdf linki: https://dergipark.org.tr/tr/download/article-file/2366772
