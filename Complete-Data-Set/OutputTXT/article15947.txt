Makale Başlığı: Fındık Zuruf Kompostunun Aşılı Domates Bitkisinin Gelişimi ile Bazı Besin Maddesi İçerikleri Üzerine Etkisi
Özet: Bu çalışmada fındık zurufu kompostunun 'Kudret' ve 'Arazi' anacı üzerine aşılı domates çeşidinin kuru ağırlık ve bazı besin maddesi içeriklerine etkisi araştırılmıştır. Bu amaçla fındık zuruf kompostu % 0-1-2-3-4 ve 5 oranında uygulanmış ve deneme tesadüf parselleri deneme desenine göre 4 tekerrürlü olarak yürütülmüştür. Araştırma sonuçlarına göre, artan düzeylerde uygulanan fındık zuruf kompostu, bitkinin kuru ağırlığını düzensiz bir şekilde etkilemiş olup; aşılı bitkilerin kuru ağırlığı daha yüksek bulunmuştur. Kompost uygulamaları ile yaprağın azot (N) içeriği önemli (% 1) bir şekilde artarken, bitkinin fosfor (P) içeriği sırasıyla en yüksek Torry ve Arazi ’de  % 4, Kudret’te % 5 uygulamasında belirlenmiştir. Yaprakların potasyum (K) içeriği kompost dozu ile önemli bir şekilde artmasına rağmen, kalsiyum (Ca) içeriği % 1 kompost dozundan sonra önemli bir şekilde azalmıştır. Artan düzeylerde kompost uygulaması yaprağın çinko (Zn) ve bakır (Cu) içeriğini kontrole göre arttırmıştır. Aşılı bitki yapraklarının N, Ca, Zn ve Cu içerikleri aşısız bitkiden yüksek iken, yalnızca K, Ca ve Cu içerikleri bakımından çeşitler arasında önemli ilişkiler saptanmıştır. Sonuç olarak, en düşük besin maddesi içeriklerinin genellikle aşısız bitkilerde olduğu, fındık zuruf kompostunun bitkilerin gelişimi ve besin maddesi içeriklerini artırdığı tespit edilmiştir.
Yazar isimleri: ['Ceyhan TARAKÇIOĞLU', 'Yasin ÖZTÜRK']
Yayın Yılı: 18 Ekim 2022
Dergi ismi: Türk Tarım ve Doğa Bilimleri Dergisi
Yayın sayfa url: https://dergipark.org.tr/tr/pub/turkjans/issue/73036/1145375
Yayın pdf linki: https://dergipark.org.tr/tr/download/article-file/2544696
