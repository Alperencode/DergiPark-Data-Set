Makale Başlığı: Türkiye’de Yayılış Gösteren Lomelosia argentea ve Lomelosia polykratis (Caprifoliaceae) Türlerinin Anatomik Karşılaştırılması
Özet: İki yakın akraba tür olan Lomelosia argentea ve Lomelosia polykratis türlerinin anatomik özellikleri ilk defa bu çalışmada incelenerek farklılıklarının ortaya konulması ve taksonomik çalışmalarda yaşanabilecek potansiyel karışıklıkların önüne geçilmesi amaçlanmıştır. Bu amaçla mikroskobik gözlemler için parafin metodu kullanılarak türlerin kök, gövde ve yapraklarından HM310 Mikrotom yardımıyla kesitler alınmıştır. Alınan enine kesitler safranin ve fast-green boyaları ile boyandıktan sonra Leica DM750 ışık mikroskobunda incelenmiş ve ölçümleri alınarak fotoğraflanmıştır. L. argentea ve L. polykratis türlerinin bazı benzer anatomik özellikleri bulunmasına rağmen, çeşitli anatomik farklılıkları olduğu da ortaya konulmuştur. Kökte korteks parankiması, floem ve trake; gövdede epidermis, korteks parankiması, floem, öz parankiması, trake ve kutikula; yaprak için üst ve alt kutikula, üst epidermis, trake ve mezofil ölçüm sonuçları, L. polykratis ile L. argentea bitkileri karşılaştırıldığında istatistiksel olarak anlamlı bulunmuştur.
Yazar isimleri: ['Aleyna AYKUT', 'Uğurcan BARAN', 'Jale ÇELİK', 'Ahmet AKSOY']
Yayın Yılı: 8 Aralık 2022
Dergi ismi: Nevşehir Bilim ve Teknoloji Dergisi
Yayın sayfa url: https://dergipark.org.tr/tr/pub/nevbiltek/issue/73743/1141259
Yayın pdf linki: https://dergipark.org.tr/tr/download/article-file/2528303
