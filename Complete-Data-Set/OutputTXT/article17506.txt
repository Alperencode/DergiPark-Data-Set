Makale Başlığı: EĞİRDİR GÖLÜ’NDE YAŞAYAN BAŞAKLI SUCİVANPERÇEMİ (MYRIOPHYLLUM SPICATUM L.) BİTKİSİNDE BAZI AĞIR METAL DÜZEYLERİNİN BELİRLENMESİ
Özet: 2021 yılında Eğirdir Gölü’nde yapılan bu çalışmada gölde yaşayan başaklı sucivanperçemi (Myriophyllum spicatum L.) bitkisinin gövde ve yapraklarındaki bazı ağır metallerin konsantrasyonlarının belirlenmesi amaçlanmıştır. Analizi yapılan metaller Gövdede; Fe>Zn>Mn>Pb>Cu>Se>Ni>Mo>Cr>Cd, Yaprakta; Fe>Mn>Zn>Pb>Cu>Ni>Se>Mo>Cr>Cd şeklinde sıralanmışlardır. Yapraktaki metal miktarının gövdeye göre daha yüksek oranda olduğu tespit edilmiştir. Mevsimsel olarak elde edilen sonuçlar genellendiğinde metallerin gövdede yaz mevsiminde arttığı, kış mevsiminde azaldığı, yaprakta ise yaz ve kış mevsimlerindeki artışın birbirine benzediği, sonbahar mevsiminde ise azaldığı tespit edilmiştir. Elde edilen sonuçlar Dünya Sağlık Örgütü (WHO) tarafından verilen ağır metallerin bitkilerde kabul edilebilir değerleri ile kıyaslanmıştır. Ayrıca başaklı sucivanperçemi bitkisinin ağır metalleri bünyesinde biriktirme kapasitesinin yüksek olduğu görülmüştür. Bu bitki hem metal kirliliğinin belirlenmesinde biyoindikatör olarak hem de kirlenmiş ortamların temizlenmesinde kullanılabilir.
Yazar isimleri: ['Selda TEKİN ÖZAN', 'Şule KAYRAK', 'Celal OZAN']
Yayın Yılı: 1 Ekim 2022
Dergi ismi: Yalvaç Akademi Dergisi
Yayın sayfa url: https://dergipark.org.tr/tr/pub/yalvac/issue/72335/1106358
Yayın pdf linki: https://dergipark.org.tr/tr/download/article-file/2386049
