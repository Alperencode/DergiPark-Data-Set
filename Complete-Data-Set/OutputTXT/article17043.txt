Makale Başlığı: Türkiye'nin Tehdit Altındaki Doğal Şimşirlerinin (Buxus sempervirens L. ve Buxus balearica Lam.) Mevcut Durumu ve Kalan Son Lokasyonlar
Özet: Türkiye'nin doğal şimşir türlerinin özellikle şimşir güvesi (Cydalima perspectalis) tehdidi altındaki mevcut durumu ve son lokasyonları ilk kez ülke genelinde detaylı olarak araştırılmıştır.  Çalışmalar kapsamında bölge ve illerdeki mevcut şimşir mevcudiyetinin son durumunun tespiti için detaylı arazi ve etüt çalışmaları yapılmıştır. Çalışma 26 (şimşir mevcudiyetinin kesin olarak bilindiği 23 il ve var olduğu düşünülen 3 ilde) ilde gerçekleştirilmiştir. Şimşir mevcudiyeti bilgisi alınan 23 il, 59 ilçe ve 195 lokasyonda yapılan saha çalışmalarından elde edilen sonuçlara göre, şimşirin 15 il ve 23 ilçede 29 lokasyonda kaldığı belirlenmiştir. Bu sonuçlarla Türkiye'nin şimşir mevcudiyetinin %85 oranında azaldığı ve sadece %15'inin kaldığı tespit edilmiştir. Şimşir güvesinin etkisinin devam etmesi nedeniyle kalan yerlerde ciddi tehdit altındadır. Şimşirler konusundaki bu ilk öncü araştırma çalışmasında, Türkiye'nin tehdit altındaki doğal şimşir türlerinin kalan son lokasyonları ve mevcut durumu tespit edilmiş ve açıklanmıştır. Türkiye'de şimşir genetik kaynaklarının korunması için acil çalışmalar yapılmasını öneriyoruz.
Yazar isimleri: ['Ömer SARI', 'Fisun Gürsel ÇELİKEL', 'Halil YAŞAR']
Yayın Yılı: 22 Ağustos 2022
Dergi ismi: Uluslararası Tarım ve Yaban Hayatı Bilimleri Dergisi
Yayın sayfa url: https://dergipark.org.tr/tr/pub/ijaws/issue/72191/1073061
Yayın pdf linki: https://dergipark.org.tr/tr/download/article-file/2251436
