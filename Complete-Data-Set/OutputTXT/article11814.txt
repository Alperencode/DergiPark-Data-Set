Makale Başlığı: Tasarım Eğitimi ve Mekân Üretimi Sürecinde Uygulamanın Rolü Üzerine Bir İnceleme
Özet: Tasarım eğitiminin doğası yaparak öğrenmeye ve deneyimle bilgi edinmeye eğilimlidir. Çalışmada mekân yaratma sanatı olan mimarlık ve iç mimarlık tasarım eğitiminde uygulamanın rolünün irdelenmesi hedeflenmektedir. Bu bağlamda tasarım eğitiminin başladığı ilk yer olan “Temel Tasarım” dersleri ve tasarım eğitiminin bel kemiğini oluşturan “Tasarım Stüdyoları” uygulamayla ilişkisi bakımdan ele alınmıştır. Tarihsel süreç içinde tasarım eğitimindeki gelişmelere değinilmiş, tasarım-uygulama-eğitim ilişkisi irdelenmiştir. Hem lisans hem de lisansüstü mimarlık/iç mimarlık eğitiminde uygulamanın nasıl bir yer edindiği, tasarım stüdyolarında uygulamayla ilişkili nasıl bir süreç izlendiği incelenmiştir. “Tasarım odaklı düşünme”, “Tasarım yoluyla araştırma”, “uygulama odaklı” ve “uygulamaya dayalı” araştırmalar gibi kavramların tasarım eğitimini nasıl etkilediği sorgulanmış, uygulamayla ilişkili yeni metodolojilerin tasarım eğitimine katkısı tartışılmıştır.
Yazar isimleri: ['Selva BAŞÇI', 'Duygu KOCA']
Yayın Yılı: 27 Haziran 2022
Dergi ismi: Modular Journal
Yayın sayfa url: http://modular.gedik.edu.tr/tr/pub/issue/70592/995468
Yayın pdf linki: https://dergipark.org.tr/tr/download/article-file/1974494
