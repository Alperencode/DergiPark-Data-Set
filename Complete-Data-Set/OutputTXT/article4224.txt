Makale Başlığı: Küresel Isınmanın Etkisi Altında Sürdürülebilir Mimari Tasarım
Özet: Kentleşme, birçok faktörün etkisi altında kalarak artmakta ve barınma ihtiyacı karşılanamamaktadır. Oluşan bina stoku, kentsel alanlarda yığılmaya sebep olmaktadır. Kentsel yığılmanın sebep olduğu iklim değişikliği, küresel anlamda sıcaklık değişiminin yaşanmasına yol açmaktadır. Gizli ısı üreten kentleşmeyle sıcaklık artışları yaşanmaktadır. Küresel ısınmayla birlikte iklim değişikliği ortaya çıkmaktadır. Değişen iklimde, yapıların bugün ve gelecekteki termal performansları mimari tasarım sürecinde ele alınmalıdır. Sürdürülebilir mimari tasarım, planlama ve malzeme seçiminde gelecek kuşakları düşünerek mevcut kaynakları etkin ve verimli kullanarak küresel ısınmada etkin rol oynayan bina sektörünün ortaya çıkardığı CO2 emisyon oranının olumlu yönde değişmesini sağlayacaktır. Bu araştırma makalesinde, küresel ısınmanın etkisi altında mimari tasarımın nasıl bir süreç olması gerektiği ve yapılan tasarımın sürdürülebilirliğinin nasıl sağlanabileceği sorularına cevap aranmaktadır. Bu sebeple Biyofilik Tasarım önerilerek, iklimlendirme ihtiyacının ve enerji tüketiminin azalacağının ve bu sayede sera gazı ve gaz halindeki reaktif nitrojen bileşikleri emisyonlarının düşürülerek daha sürdürülebilir kentlerin ortaya çıkacağı belirlenmiştir. Bu araştırma makalesinin sonucunda, sürdürülebilir bir mimari tasarım modeli ile birlikte iklim sorunları için acil eylem planlarının ve uzun vadeli stratejilerin önemi ortaya konmaktadır. 
Yazar isimleri: ['Nihal ZENGİN', 'Ruşen YAMAÇLI']
Yayın Yılı: 30 Temmuz 2022
Dergi ismi: Doğal Afetler ve Çevre Dergisi
Yayın sayfa url: http://dacd.artvin.edu.tr/tr/pub/issue/71418/1045444
Yayın pdf linki: https://dergipark.org.tr/tr/download/article-file/2154718
