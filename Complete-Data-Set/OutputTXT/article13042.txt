Makale Başlığı: Hakkâri ili 4-12 yaş arası okul çağı erkek çocuklarında genital anomali oranları
Özet: Amaç: Bu çalışmada ilimizdeki anaokulu, ilkokul ve ortaokula devam eden erkek çocuklarında dış genital organ anomali oranlarını bulmayı amaçladık. Gereç ve yöntem: Tarama için gerekli izinler alındıktan sonra 27 adet okulda öğrenim görmekte olan 3685 erkek çocuk çalışmaya dahil edildi. Tüm öğrenciler aynı çocuk cerrahisi uzmanı tarafından okullarında muayene edildi ve dış genital organ anomalileri kaydedildi. Bulgular: Öğrencilerin yaşları 4 ila 13 arasında idi. Çalışmaya katılan 3685 öğrencinin 137’inde (%3,7) anomali saptandı. Saptanan anomaliler; inmemiş testis (%0,8), inguinal herni (%1,0), hipospadias (%0,7), hidrosel (%0,9) ve sünnet komplikasyonu (%0,2) idi. Sonuç: Çalışmamızda dış genital anomalilerin oranı oldukça yüksek olarak tespit edildi. Sonuçlar okul çağında yapılan tarama muayenelerinin ve aile ilgisinin yetersiz olduğunu düşündürmektedir. Okul öncesi ve okul çağındaki çocuklarda genital anomalilerin erken tanı ve tedavisini sağlamak amaçlı okul taramalarının düzenli hale getirilmesi gerekmektedir.
Yazar isimleri: ['Elif ERTEN']
Yayın Yılı: 1 Eylül 2022
Dergi ismi: Pediatric Practice and Research
Yayın sayfa url: https://dergipark.org.tr/tr/pub/pprjournal/issue/72478/1083984
Yayın pdf linki: https://dergipark.org.tr/tr/download/article-file/2294520
