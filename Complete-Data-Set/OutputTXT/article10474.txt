Makale Başlığı: Karşılaştırmalı Bir Araştırma:  Önceki Yıla Kıyasla Pandeminin İlk Yılında Klinik Araştırma Faaliyetleri Nasıl Etkilendi?
Özet: Amaç: Bu çalışmanın amacı, Ankara'da bulunan bir Klinik Araştırma Merkezi'ndeki klinik araştırma faaliyetlerinin Covid-19 pandemisinden nasıl etkilendiğini belirlemektir.Gereç ve Yöntemler: Çalışmada, pandemi öncesi (Mart 2019-Şubat 2020) ve pandemi sırasında (Mart 2020-Şubat 2021) klinik araştırma faaliyetlerini 12 aylık iki zaman dilimini karşılaştırdık. Veriler, gönüllü verilerinin gizliliğine dikkat edilerek saha koordinatörlerinden alındı ve yeni başlatılan, kapatılan ve hasta alımına kapanan çalıma sayısı; çalışma protokollerine göre planlı, plansız, gecikmeli, yapılmayan ve telefonla yapılan hasta vizitlerinin sayısı; taranan yeni hasta sayısı, tarama başarısızlıkları, çalışmalara kaydedilen yeni hasta ve çeşitli nedenlerle çalışmadan ayrılan hasta sayısı; doğrudan veya çevrimiçi izleme vizitlerinin sayısı şeklinde gruplandırıldı.Bulgular: Çalışmamıza göre pandemi döneminde yeni açılan klinik araştırmaların sayısı olumsuz etkilenirken, klinik araştırma hasta ziyaretleri gecikmelere rağmen başarıyla gerçekleştirildi. Pandemi öncesi döneme göre tarama sayısı, klinik araştırmalara alınan hasta sayısı ve çalışma dışı bırakılan hasta sayısında artış, tarama başarısızlığında ise azalma gözlendi. Pandemi döneminde yapılan izleme ziyaretlerinde online yöntemlere doğru bir kayma olduğu görüldü.Sonuç: Pandemi döneminde dünya genelinde klinik araştırma merkezleri olumsuz etkilenirken, çalışmayı yürüttüğümüz merkezdeki klinik araştırma faaliyetlerinin aksiliklere rağmen başarıyla yürütüldüğü gözlemlendi.
Yazar isimleri: ['Recep Selim ŞENTÜRK', 'Halil KARA']
Yayın Yılı: 31 Ağustos 2022
Dergi ismi: Kırıkkale Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/kutfd/issue/72091/1074549
Yayın pdf linki: https://dergipark.org.tr/tr/download/article-file/2257341
