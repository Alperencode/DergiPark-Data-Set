Makale Başlığı: Türkiye’den İstilâcı Bir Bitki Kaydı: Eschscholzia californica Cham.
Özet: Batı, Güney ve Orta Amerika ilâ Meksika'nın kuzeyine kadar olan bölgede doğal yayılış gösteren Eschscholzia californica Cham. (Acemlâlesi) türü Dünya’nın birçok ülkesinde istilâcı olarak bulunmaktadır. Türkiye’de bahçe bitkisi olarak yetiştirilen bu türün Türkiye'deki yayılışı hakkında bir herbaryum kaydına rastlanmamıştır. Bu çalışma, 2022 yılının Mayıs ayı içerisinde Kuzey Marmara Otoyolu'nun Gebze (Kocaeli) ve Kurtköy-Tuzla (İstanbul) kesimleri yol kenarları boyunca toplanan herbaryum örneklerine dayanmaktadır. Bitki bu alanlarda bozulmuş habitatlarda doğallaşmış olarak bulunmaktadır. Türün çevredeki ev bahçelerinden sıçrayarak bozuk habitatları istilâ ettiği düşünülmektedir.
Yazar isimleri: ['Deniz ASAL', 'Aşkın Öykü ÇİMEN', 'Adil GÜNER']
Yayın Yılı: 6 Eylül 2022
Dergi ismi: Bağbahçe Bilim Dergisi
Yayın sayfa url: https://dergipark.org.tr/tr/pub/bagbahce/issue/72405/1128787
Yayın pdf linki: https://dergipark.org.tr/tr/download/article-file/2478291
