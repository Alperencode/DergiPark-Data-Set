Makale Başlığı: Serbest Zaman Doyumu, İş Performansı ve Yaşam Doyumu Arasındaki İlişki: Türkiye’deki Özel Sektör Çalışanları Örneği
Özet: Bu araştırmanın amacı, özel sektörde çalışan bireylerin serbest zaman doyum düzeyleri, iş performansları ve yaşam doyumları arasındaki ilişkinin belirlenmesidir. Araştırmanın örneklemini, İstanbul ilinde bulunan, özel sektörde faaliyet gösteren bir şirkette çalışan ve amaçlı örneklemi yöntemi ile seçilen 158 erkek ve 189 kadın olmak üzere toplamda 347 kişi oluşturmuştur. Veri toplama aracı olarak, “Serbest Zaman Doyum Ölçeği”, “İşgören Performans Ölçeği” ile “Yaşam Doyumu Ölçeği” kullanılmıştır. Verilerin analizinde ise, bağımsız t-testi, ANOVA, MANOVA ve Pearson Korelasyon analizleri kullanılmıştır. Cinsiyet değişkenine göre, katılımcıların YDÖ ile SZDÖ puanları arasında anlamlı farklılık bulunmazken, İPÖ puanları arasında farklılık vardır. Medeni duruma göre katılımcıların YDÖ, İPÖ ile SZDÖ puanları arasında farklılık saptanamamıştır. Bireylerin çalışma şekillerine göre YDÖ ile İPÖ puanları arasında farklılık varken, SZDÖ puanları arasında farklılık görülmemektedir. İPÖ ile YDÖ arasında pozitif ve düşük düzeyde bir ilişki, SZDÖ’nın “Psikolojik”, “Eğitimsel” ve “Sosyal” alt boyutları ile YDÖ arasında pozitif ve düşük düzeyde bir ilişki olduğu belirlenmiştir. İPÖ ile SZDÖ’nın alt boyutları arasında ilişki olmadığı saptanmıştır. Sonuç olarak, bireylerin sosyo-demografik özelliklerine göre SZDÖ, YDÖ ile İPÖ düzeylerinin farklılık gösterdiği ve İPÖ ile YDÖ ve SZDÖ arasında ilişki olmadığı, SZDÖ’nın “Psikolojik”, “Eğitimsel” ve “Sosyal” alt boyutları ile YDÖ arasında pozitif yönde bir ilişki olduğu saptanmıştır. Sonuç olarak, bireylerin iş performansları ve serbest zaman doyumları arttıkça yaşam doyumlarının da artış gösterdiği söylenebilir.
Yazar isimleri: ['Emrah SERDAR', 'Mehmet DEMİREL', 'Cihan AYHAN']
Yayın Yılı: 30 Aralık 2021
Dergi ismi: Uluslararası Rekreasyon ve Spor Bilimleri Dergisi
Yayın sayfa url: https://dergipark.org.tr/tr/pub/ijrss/issue/62210/1025664
Yayın pdf linki: https://dergipark.org.tr/tr/download/article-file/2089076
