Makale Başlığı: Restoranlardaki Karekod Uygulamalarının Tüketici Memnuniyeti Üzerindeki Etkisi
Özet: Günümüzde yaşanan teknolojik gelişmeler turizm endüstrisinde faaliyet gösteren işletmelerin rekabet avantajı açısından bu gelişmelere hızlı adaptasyonunu gerektirmektedir. Yenilikçi bir yaklaşım olarak karekod uygulamaları, endüstrideki önemli alanlardan biri olan restoran işletmelerinin rekabet avantajı elde etmeleri açısından önemli bir uygulama olarak değerlendirilmektedir. Bu çalışmada Ankara ilinin Çankaya ilçesinde faaliyet gösteren restoran işletmelerindeki karekod uygulamalarının tüketici memnuniyeti üzerinde durulmuştur. Yeniliklerin yayılması kuramının entegre edildiği araştırma kapsamında tüketici memnuniyetini test etmek amacıyla çevrim içi anket tekniğinden yararlanılmıştır. Katılımcılardan 425 geçerli verinin elde edildiği araştırma bulgularına göre genel anlamda tüketicilerin yeniliklerin yayılmasına yönelik algısı memnuniyetlerini etkilemektedir. Aynı zamanda karekod uygulamasına duyulan güven de tüketici memnuniyetini etkileyen bir diğer unsur olarak belirlenmiştir. Araştırmada elde edilen bulgulara ilişkin teorik ve uygulamaya yönelik katkılar tartışılmıştır.
Yazar isimleri: ['Rana ŞAT', 'Reyhan ARSLAN AYAZLAR']
Yayın Yılı: 19 Ekim 2022
Dergi ismi: Gaziantep Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/jss/issue/73087/1065719
Yayın pdf linki: https://dergipark.org.tr/tr/download/article-file/2223196
