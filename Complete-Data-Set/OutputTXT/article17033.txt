Makale Başlığı: Genç Futbolcularda İzoinertial Antrenmanların Sıçrama Performansına Etkisi
Özet: Amaç: Kuvvet ve güçle ilgili değişkenler, futbolda sıçramayı gerektiren temel performans mekanizmalarıdır. İzoinertial antrenman, güç performansının iyileştirilmesi için önemli bir antrenman yöntemidir. Bu nedenle bu çalışmada genç futbolcularda sekiz haftalık izoinertial antrenmanının sıçramaya etkisini araştırılmıştır.Materyal ve Metot: Türkiye Futbol Federasyonu (TFF) U19 Gelişim Ligi, 1. Lig grubunda oynayan, gönüllü Yirmi dört erkek futbolcu, antrenman grubu (yaş: 16.9±0.717 yıl, boy: 176.42±6.02 cm, vücut ağırlığı: 71.17±7.11 kg, VKİ: 23.80±2.20 kg/m2) ve izoinertial grubu (yaş: 16.83±0.39 yıl, boy:176.17±6.13 cm, vücut ağırlığı: 68.28±5.69 kg, VKİ:22.02±1.77 kg/m2) olmak üzere iki gruba ayrılmıştır. Antrenman grubu vücut ağırlıkları ile dört set, altı tekrar ve beş hareketten (squat, sağ/sol lunge, sağ/sol yan lunge) oluşan egzersizleri yapmıştır. İzoinertial grubu, antrenman grubunun egzersizlerine ek olarak, izoinertial antrenman cihazı ile maksimum şiddetin %80'inde antrenman yapmıştır. Antrenman grupları, sekiz haftalık antrenman süresi boyunca haftada iki gün toplam on altı uygulama yapmıştır. Sekiz haftalık antrenmandan önce ve sonra sporcuların performansları sıçrama ölçer (Takai, Japonya) cihaz ile ölçülmüştür. Grupların ön ve son testlerinin karşılaştırılmasında bağımlı gruplarda t test kullanıldı. Gruplar arası karşılaştırmalarda bağımsız gruplarda t test analizi kullanıldı.Bulgular: İzoinertial antrenmanları yapan grubunun sıçramaları artmıştır (p<0.05). Ancak antrenman grubunun sıçramalarında gelişim olmamıştır (p>0.05).Sonuç: Araştırmanın sonucu, futbolcuların antrenmanlarına ek olarak yapacakları sekiz haftalık izoinertial egzersizler futbolcuların sıçrama yüksekliğini arttırmıştır.
Yazar isimleri: ['Halil KORKMAZ', 'Filiz ÇAMLIGÜNEY']
Yayın Yılı: 27 Eylül 2022
Dergi ismi: Uluslararası Spor Egzersiz ve Antrenman Bilimi Dergisi
Yayın sayfa url: https://dergipark.org.tr/tr/pub/useeabd/issue/72465/1141536
Yayın pdf linki: https://dergipark.org.tr/tr/download/article-file/2529385
