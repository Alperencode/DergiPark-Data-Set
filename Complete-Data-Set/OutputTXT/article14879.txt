Makale Başlığı: Milliyetçilik Kuramları: Kronolojik Bir Okuma
Özet: Milliyetçilik çalışmalarında belirli bir kurucu veya öncü isim vermek mümkün olmadığından, bu makale primordialist ve modern yorumlar yerine milliyetçiliği dört bölüme ayırarak kronolojik sırayla ele almaktadır. Birinci bölüm Johann Wolfgang von Goethe ve Sturm und Drang akımına, Immanuel Kant'ın özgürlük tanımına, Johann Gottfried von Herder’in dile verdiği öneme ve Jean-Jacques Rousseau’nun toplum sözleşmesine atıfta bulunarak milliyetçiliğin bir kavram olarak nasıl tanımlanmaya başladığına, ikinci bölüm ise Fransız Devrimi’ne, John Stuart Mill’in milleti bir parça insanoğlu olarak görmesine, Ernst Renan’ın milleti manevi bir şey olarak tanımlamasına ve Marksizm’in terimi tanımlamamasına atıf yaparak milliyetçiliğin uyanışını ele alır. Üçüncü bölüm, Carlton J. H. Hayes’in modern milliyetçilik sınıflandırmasından, Hans Kohn’un milliyetçiliği batılı ve batılı olmayan olarak ikiye ayırmasından ve Edward Hallett Carr’ın uluslararası ilişkiler tarihini üç döneme bölmesinden bahsederek milliyetçilik çalışmalarının hızlanmasını tartışır. Son bölüm Elie Kedourie’nin icat edilmiş doktrin, Ernest Gellner’in politik ilke, Anthony David Smith’in ideolojik bir hareket, Eric Hobsbawm’ın icat edilmiş gelenek, Benedict Anderson’un hayali cemiyet ve Michael Billig’in banal olarak ele aldığı milliyetçilik tanımlarına atıfta bulunarak milliyetçilik çalışmalarının zirvede olduğu dönemi analiz eder.
Yazar isimleri: ['Kenan KOÇAK']
Yayın Yılı: 14 Aralık 2022
Dergi ismi: Temaşa Erciyes Üniversitesi Felsefe Bölümü Dergisi
Yayın sayfa url: https://dergipark.org.tr/tr/pub/temasa/issue/73839/1138839
Yayın pdf linki: https://dergipark.org.tr/tr/download/article-file/2518865
