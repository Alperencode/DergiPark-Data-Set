Makale Başlığı: Dejenere Intervertebral Disk için Ağrı Skorlamasında İnflamatuar Prognostik İndeksin Tanısal Etkinliği
Özet: Amaç: Albümin, CRP ve Nötrofil-Lenfosit Oranı (NLR) ile hesaplanan İnflamatuvar Prognostik İndeks (IPI), inflamasyona bağlı hastalıklarda kullanılmaktadır. Çalışmamız, sırt ve bacak ağrısının yorumlanması için Görsel Analog Ölçekler (VAS) açısından IPI’nin etkinliğine ve öngörücü etkisine odaklandı.Materyal ve Metot: Bu çok merkezli retrospektif klinik çalışma, Ocak 2020 ile Şubat 2022 arasında tedavi edilen Dejenere Intervertebral Disk (DIVD) hastalarının hastane kayıtları üzerinden yürütülmüştür. IPI değeri “CRPxNLR/Albumin” formülü ile hesaplanmıştır.Bulgular: Ameliyat öncesi ve sonrası ikili VAS değerleri karşılaştırıldığında, VAS-B (2.38±1.74; p=0.0001) ve VAS-L (7.09±1.44; p=0.00017) arasında anlamlı fark tespit edildi. Ameliyattan sonra yürüme mesafesinde de benzer bir değişiklik meydana geldi. IPI indeksinin DIVD ağrı skorlaması ile korelasyon analizine göre, VAS-B (r=0,391; p=0,00017) ve delta VAS-B (r=0,422; p=0,00004) ile IPI değeri pozitif korelasyon gösterdi. IPI’nin tanısal değeri için yapılan ROC analizinde, VAS-L’nin 0,184’ün üzerindeki kesim değeri, %78,9 duyarlılık ve %64,3 özgüllük olarak tanısal değer göstermiştir (UAC:0.702; s:0,003; CI %95: 0.581-0.815).Sonuç: IPI ile DIVD’nin ağrı skorlaması arasında güçlü bir ilişki olduğunu gösterdik. VAS-L ile IPI’nin tanı değeri çok önemliydi ve doktorlar tarafından DIVD’nin ağrı takibinde kullanılabileceğini düşünmekteyiz.
Yazar isimleri: ['Mustafa Nevzat FİRİDİN', 'Mehmet Emin AKYÜZ']
Yayın Yılı: 22 Eylül 2022
Dergi ismi: Medical Records
Yayın sayfa url: https://dergipark.org.tr/tr/pub/medr/issue/72317/1098908
Yayın pdf linki: https://dergipark.org.tr/tr/download/article-file/2355101
