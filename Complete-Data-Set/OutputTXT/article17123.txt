Makale Başlığı: Bedensel Engelli Milli Sporcuların Öz güven, Cesaret ve Sporcu Kimliği İlişkisi
Özet: Çalışmanın amacı bedensel engelli sporcuların öz güven, cesaret ve sporcu kimliğinin branş ve spor yaşı durumuna göre incelenmesi ve öz güven, cesaret ve sporcu kimliği arasındaki ilişkinin ortaya konulmasıdır. Araştırma nicel modelde ilişkisel tarama deseninde tasarlanmıştır. Araştırmaya 289 milli bedensel engelli sporcu katılmıştır. Araştırmada veri toplama aracı olarak, Özgüven Ölçeği, Spor Cesaret Ölçeği ve Sporcu Kimliği Ölçeği kullanılmıştır. Verilerin analizinde, Pearson Korelasyon analizi ve tek yönlü varyans analizinden (ANOVA-Post Hoc) yararlanılmıştır. Araştırmada, elit düzeyde spor yapan bedensel engelli sporcuların özgüven ve cesaret düzeylerinin orta, sporcu kimliklerinin yüksek olduğu saptanmıştır. Özgüven ile cesaret düzeyi arasında pozitif yönde düşük düzeyde anlamlı ilişki tespit edilmiştir. Oturarak voleybol oynayan bedensel engelli sporcuların özgüven ortalama puanlarının ampute futbol ve atletizm oynayanlarınkinden anlamlı düzeyde yüksek olduğu belirlenmiştir. Ayrıca atletizm sporu yapanların sporda cesaret puan ortalamasının yüzme ve oturarak voleybol oynayanların puan ortalamasından anlamlı düzeyde yüksek olduğu saptanmıştır. Spor yaşı ile özgüven ve cesaret arasında düşük düzeyde pozitif yönde anlamlı ilişki tespit edilmiştir.
Yazar isimleri: ['Gönül TEKKURŞUN DEMİR', 'Burcu GÜVENDİ']
Yayın Yılı: 24 Ağustos 2022
Dergi ismi: Uluslararası Türk Spor ve Egzersiz Psikolojisi Dergisi
Yayın sayfa url: https://dergipark.org.tr/tr/pub/ijtsep/issue/72286/1090193
Yayın pdf linki: https://dergipark.org.tr/tr/download/article-file/2319418
