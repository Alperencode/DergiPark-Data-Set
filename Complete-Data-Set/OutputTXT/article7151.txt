Makale Başlığı: Ruhsal Bozuklukları Olan Bireylere Bakım Verenlerde Bilişsel Esneklik, Empatik Eğilim ve Hastalık Yükü
Özet: Araştırmanın örneklemini Ocak 2021-Ocak 2022 tarihleri arasında Ankara’da bir üniversite hastanesinin psikiyatri servisinde yatarak tedavi alan ve araştırmaya dahil olma kriterlerini karşılayan 45 bakım veren birey oluşturmuştur. Araştırmanın verileri; ‘Katılımcı Bilgi Formu’, ‘Bilişsel Esneklik Ölçeği’, ‘Empatik Eğilim Ölçeği’ ve ‘Hastalık Yükü Ölçeği’ veri toplama araçları kullanılarak araştırmacılar tarafından yüz yüze toplanmıştır. Araştırma sonucunda elde edilen verilerin analizi için Sosyal Bilimler İçin İstatistik Paket Programı (SPSS Inc. Chicago,IL,USA) 22.0 kullanılmıştır. Tanımlayıcı veriler ortalama, standart sapma, sayı ve yüzde ile belirtilmiştir. Verilerin normal dağılıma uyum sağlayıp sağlamadıkları test edilmiş ve normal dağılıma uyum göstermemesi nedeniyle gruplar arası karşılaştırmalarda Mann-Whitney U Testi ve Kruskal Wallis Testi kullanılmıştır. Veriler arasındaki ilişkilerin incelenmesi ise Spearman’s Correlation Testi ile yapılmıştır. İstatistiksel anlamlılık p≤0.05 olarak alınmıştır. Sonuç olarak; ruhsal bozukluğu olan bireylere bakım verenlerin bilişsel esneklikleri, empatik eğilimleri ve hastalık yükleri arasında istatistiksel olarak anlamlı ilişki olduğu saptanmıştır.
Yazar isimleri: ['Ayşe DEMİRDEN', 'Gamze SARIKOÇ']
Yayın Yılı: 31 Ekim 2022
Dergi ismi: Humanistic Perspective
Yayın sayfa url: https://dergipark.org.tr/tr/pub/hp/issue/73001/1093660
Yayın pdf linki: https://dergipark.org.tr/tr/download/article-file/2333587
