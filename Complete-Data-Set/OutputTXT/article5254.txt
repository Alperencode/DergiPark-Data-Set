Makale Başlığı: TEMEL SÖZ VARLIĞI VE DEYİMLER AÇISINDAN OKUMA KAVRAMI
Özet: Makalede, Peter Kühn’ün Der Grundwortschatz’un yöntemi kullanılarak temel söz varlığı ölçütleri açısından okuma sözcüğü incelenmiştir. Böylece, okumanın Türkçede nasıl bir karşılık bulduğu tespit edilmeye çalışılmıştır.Bir dilin çekirdek sözcükleri olan temel söz varlığı yıllarca değişime uğramadan varlığını sürdürmektedir.  Sözcükler, toplumun kültürünü ve değerlerini tespit edebildiğimiz araçlardır. Toplumun alışkanlıklarını ve dünya görüşünü kullandıkları deyim ve atasözlerinden öğrenmekteyiz. Nesilden nesle gelen deyim ve atasözleri asırlar boyunca varlığını sürdürmektedir. Temel söz varlığının yanında deyim ve atasözlerini incelemek toplumun tarih boyunca okumaya bakışını görmemizi sağlayacaktır.Okuma kavramının temel söz varlığı unsurlarına uygunluğuna bakılmıştır.  Ayrıca okumayla ilgili deyim ve atasözlerinin içerdiği anlamlar bakımından topluma nasıl etki edeceği de değerlendirilmiştir.Çalışmamızda okuma kavramının Türkçenin en eski dönemlerinden beri dilimizin temel söz varlığında yaşadığı tespit edilmiştir. Okuma bir sözcüğün temel söz varlığından sayılabilmesi için taşıması gereken unsurlara uygundur.Okumanın atasözlerimiz arasında anlamlı ölçüde yer edinmezken deyimlerde çeşitli anlamlarda yer edindiği gözlenmektedir.
Yazar isimleri: ['Nagihan ŞENYILDIZ']
Yayın Yılı: 30 Haziran 2022
Dergi ismi: Erzincan Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/erzisosbil/issue/70984/1062652
Yayın pdf linki: https://dergipark.org.tr/tr/download/article-file/2211305
