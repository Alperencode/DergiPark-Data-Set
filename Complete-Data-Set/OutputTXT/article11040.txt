Makale Başlığı: MEMENİN FİBROKİSTİK DEĞİŞİKLİĞİ İLE MEME KANSERİ ARASINDAKİ İLİŞKİ
Özet: AMAÇ:Meme kanseri kadınlarda en sık görülen ve kansere bağlı ölümlerin önde gelen nedenidir.Bu çalışmamızda prospektif ve retrospektif değerlendirme ile  memenin fibrokistik değişiminin prekanseröz olup olmadığının araştırılması amaçlanmıştır.GEREÇ VE YÖNTEM:Çalışmamızda 1997-2000 yılları arasında Sağ.Bak.Ankara Eğitim ve Araşt.Hastanesi Genel Cerrahi Kliniklerinde opere edilen 47 meme kanserli hasta retrospektif olarak patoloji raporlarından ve aynı yıllarda memede kitle tanısı ile biyopsi yapılan 250 hasta prospektif olarak meme biyopsisi sonuçlarından  değerlendirilmiştir.Elde edilen verilerle memenin fibrokistik değişikliği ile meme kanseri arasında korelasyon olup olmadığı araştırılmıştır.BULGULAR:Memede kitle tanısı ile başvuran 250 hastanın tümüne meme  biyopsisi yapıldı.218 hastaya eksizyonel biyopsı,28 hastaya insizyonel biyopsi,2 hastaya ince iğne aspirasyon biyopsisi (İİAB),2 hastaya ultrasonografi eşliğinde işaretleme yöntemini takiben insizyonel biyopsi tekniği uygulandı.207 hastada fibrokistik değişiklik saptanırken,fibrokistik değişikliğe sahip hastaların 2 sinde atipik olmayan proliferasyon da mevcuttu.Hücre proliferasyonu bulunan ve bulunmayan toplam 207 hastada dört yıllık takip sonucunda malignite gelişimine rastlanmadı.     Retrospektif olarak taranan meme kanserli 47 hastanın  30 unun patoloji raporunda fibrokistik değişiklik de mevcuttu.Bu hastalardan 2 sinde daha önce yapılan meme biyopsisi sonucunda fibrokistik değişiklik  ve  epitelyal hiperplazi saptanmıştı(patoloji raporlarında; epitelial hiperplaziye uğrayan hücre sayısı belirtilmemişken,atipik hiperplaziye rastlanmamıştı ).Fibrokistik değişiklik görülme oranı non kanseröz bireylerde,kanserli bireylere göre daha yüksektir(p<0.01).Kanserli bireylerin yaş ortalaması, non kanseröz bireylerden yüksektir(p<0.001).Gerek kanserli gerekse non kanseröz bireylerde üst dış kadranın diğer kadranlardan daha yüksek oranda tutulduğu tespit edilmiştir(p<0.001).SONUÇ;Epitelial proliferasyonun varlığının bilinmesi, erken tanı ve tedavi girişimlerinin başlatılması,mortalite ve morbiditenin azaltılması açısından yararlı olabileceğine işaret etmektedir. Prekanseröz lezyonlar açısından, fibrokistik değişiklikliklerde epitelial proliferasyonun dikkatli incelenmesi ve hastayı izleyen hekimlerin bu yönden bilgilendirilmesi önemlidir.
Yazar isimleri: ['Fadime Güllü HAYDAR']
Yayın Yılı: 31 Ağustos 2022
Dergi ismi: Maltepe Tıp Dergisi
Yayın sayfa url: https://dergipark.org.tr/tr/pub/maltepetipderg/issue/72440/1103860
Yayın pdf linki: https://dergipark.org.tr/tr/download/article-file/2375885
