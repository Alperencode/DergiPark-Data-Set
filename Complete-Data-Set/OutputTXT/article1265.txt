Makale Başlığı: Artvin, Giresun, Ordu illerinde Sofralık ve Reçellik İncir Seleksiyonu
Özet: 2013-2014 yıllarında “Karadeniz Bölgesi İncir Seleksiyonu” projesi çerçevesinde Artvin, Giresun ve Ordu illerindeki incir popülasyonu içinden sofralık ve reçellik olarak değerlendirmeye uygun 44 genotip selekte edilmiştir. Bu tiplerde ortalama meyve ağırlığı (g), meyve indeksi (mm), suda çözünür kuru madde miktarı (SÇKM) (%), ostiol açıklığı (mm),meyve kabuk rengi ve kabuğun soyulma durumu incelenmiştir. Selekte edilen tiplerin ortalama meyve ağırlığı 13.75 -92.91 g, ortalama meyve indeksi 0.7-1.3 mm, ortalama ostiol açıklığı 0.00-13.31 mm ve ortalama SÇKM oranı % 9-20 arasında değişmiştir. Meyve kabuğu rengi mor ve sarı-yeşil renk tonlarında, meyve kabuğu soyulma durumu ise kolay-orta ve zor soyulan grupların üçünde de yer almıştır. Selekte edilen 44 adet incir tipinde yapılan Tartılı Derecelendirme Metodu sonucunda, 6 adet sofralık (08 ARD 07, 28 ES 08, 28 GR 04, 28 GR 01, 52 MRK 05 ve 52 MRK 06 ), 1 adet reçellik incir (28 GR 01) genotipi ümit var olarak öne çıkmıştır.
Yazar isimleri: ['Nilüfer AKSU USLU', 'Muharrem ÖZCAN', 'Erol AYDIN']
Yayın Yılı: 30 Haziran 2022
Dergi ismi: Anadolu Tarım Bilimleri Dergisi
Yayın sayfa url: https://dergipark.org.tr/tr/pub/omuanajas/issue/70533/968849
Yayın pdf linki: https://dergipark.org.tr/tr/download/article-file/1872096
