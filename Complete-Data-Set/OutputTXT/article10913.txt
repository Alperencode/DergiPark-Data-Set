Makale Başlığı: İSTANBUL’DA BAZI TARİHİ YAPI KİTABELERİNİN HAT SANATI ÖZELLİKLERİ BAĞLAMINDA ANLAM VE KAVRAM BOYUTU ÜZERİNE BAZI DÜŞÜNCELER
Özet: Hat sanatının gerek çizgisel gerekse anlam boyutu üzerine yapılan araştırmalar günden güne artmakta, bu sanata dair değerlendirmeler ve yorumlar farklı kapılar açarak gelişme göstermektedir. Hat sanatının veya hüsnühat sanatının, harflerin çizgilerinden ve sülüs, nesih, talik türlerinin geometrik temele dayanan noktasal değerlerden oluştuğu için soyut bir sanat olduğu değerlendirmesi yaygındır. Bu makalede seçilen örnekler üzerinden, yazının çizgisel duruşunun arkasında, kompozisyonun tamamına bakana/seyredene farklı anlamlar veya zihnin dünyasında belki de şuur altında değişik çağrışımlar yapan tarafı ele alınacaktır. Dönemin hattatlarının yazıyı bir estetik değer üzerinden oluşturmakla yetinmedikleri, yaşadıkları çağın toplumsal yapısının bir yansıması ve belki daha fazlası ilişkili bulundukları entelektüel zümrenin sanat zevkinin ortak bir ürünü olarak ortaya çıktığını düşündürtmektedir.
Yazar isimleri: ['Mehmet NUHOĞLU']
Yayın Yılı: 25 Ağustos 2022
Dergi ismi: Lale
Yayın sayfa url: https://dergipark.org.tr/tr/pub/lale/issue/72310/1117892
Yayın pdf linki: https://dergipark.org.tr/tr/download/article-file/2433241
