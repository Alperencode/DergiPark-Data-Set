Makale Başlığı: SÜRDÜRÜLEBİLİR TÜKETİM EKSENİNDE SÜRDÜRÜLEBİLİR MODA PAZARLAMASI UYGULAMALARI
Özet: Kıt kaynakların sonsuz insan ihtiyaçlarını karşılama sorunu ekonomi biliminin temel konusudur. Nitekim, sanayileşme, dünya nüfusundaki, bunlarla beraber tüketimdeki artış, üretilenlerin büyük çoğunluğunun dünya nüfusunun görece olarak belli küçük bir kesimi tarafından tüketilmesi vb. olgular, yaşanılan ekolojik problemlerin temelinde yatan sebepler olarak tanımlanabilirler. Özelde tüketim problemi, pazarlama disiplininin oluşturduğu bir sorun olarak eleştirilere konu olmaktadır. Yapılan eleştirilere kayıtsız kalamayan pazarlama disiplini, bu sorunsala sürdürülebilir pazarlama ve sosyal pazarlama çabalarıyla ele almaktadır. Bu çözüm önerileri işletmelerin stratejilerinde ve ürettikleri ürünlerin mahiyetinde yaptıkları değişikliklerden bağımsız değildir. Moda endüstrisi de bu durumdan payını alarak sürdürülebilir moda stratejileri uygulamaktadır. Sürdürülebilir moda, yavaş moda kavramları veya akımları da moda ve tekstil sektörlerinde faaliyet sürdüren işletmeler tarafından kullanılan stratejileri tanımlayan pazarlama kavramları olarak karşımıza çıkmaktadır. Çalışmada, dünyanın çoğu ülkesinde kolaylıkla rastlanan, tüketiciye hitap eden markalar konu edilmiştir. Çalışmanın konusunu oluşturan markaların web sitelerinden, kullandıkları reklam filmlerinden ve konuya ilişkin haberlerden elde edilen veriler analiz edilmiştir. Analizlerde nitel araştırma tekniklerinden betimsel analiz kullanılmıştır. Analizler pazarlama karmasının üç elemanı üzerinden -ürün, fiyat, tutundurma- ve bunlara ek olarak ürün elemanı altında da ele alınabilen “ambalaj” teması üzerinden yapılmıştır.
Yazar isimleri: ['Gazal CENGİZ']
Yayın Yılı: 31 Aralık 2021
Dergi ismi: İktisadi ve İdari Yaklaşımlar Dergisi
Yayın sayfa url: https://dergipark.org.tr/tr/pub/jeaa/issue/67560/1030565
Yayın pdf linki: https://dergipark.org.tr/tr/download/article-file/2107803
