Makale Başlığı: EPİDURAL VAJİNAL DOĞUM SONRASI POSTDURAL PONKSİYON BAŞ AĞRISI SEBEBİYLE YAPILAN KAN YAMASI VE ROY ADAPTASYON MODELİ’ NE GÖRE HEMŞİRELİK BAKIMI: OLGU SUNUMU
Özet: Günümüzde doğum ağrılarının giderilmesinde farmakolojik ve nonfarmakolojik birçok yöntem kullanılmaktadır. Farmakolojik yöntemler arasında yer alan epidural analjezi giderek yaygınlaşmaya başlayan bir yöntemdir. Epidural analjezi işleminde L3-4 veya L4-5 epidural bölgeye kateter yerleştirilir. Bu kateterin durayı delmesi sonucunda hastaya sıkıntı veren en büyük durumlardan biri olan baş ağrısıdır. Dural ponksiyon baş ağrısı insidansının günümüzde %3' e kadar düştüğü hatta deneyimli kişiler tarafından yapıldığında ise bu oranın %0,16- %1,3 olduğu bildirilmektedir. Amaç: Epidural vajinal doğum sonrası postdural ponksiyon baş ağrısı sebebiyle yapılan kan yaması işleminin Roy Adaptasyon Modeli’ ne göre hemşirelik bakımının basamakları, sağlık profesyonellerinin konu üzerinde bilgi sahibi olması gerektiğini vurgulamayı amaçlamaktadır. Bulgular: 2.gebeliği olan hastanın, epidural analjezi ile vajinal doğum sonrası dura yırtılmasına bağlı olarak baş ağrısının giderek artması, kan yaması işleminin yapılması ve taburculuk sürecinde hemşirelik bakımı bulguları yer almaktadır. Sonuç: Epidural analjezi sonucu ortaya çıkan baş ağrısı durumlarında yapılan kan yaması işleminin uygun bakım ile sağlığın pozitif yönde değiştiği saptanmıştır. Hemşireler ve sağlık profesyonellerinin konu ile ilgili daha fazla bilgi sahibi olup bakım standartlarının arttırılmasında primer rol alması gerekmektedir.
Yazar isimleri: ['Abdurrahim UYANIK']
Yayın Yılı: 30 Eylül 2022
Dergi ismi: TOGÜ Sağlık Bilimleri Dergisi
Yayın sayfa url: https://dergipark.org.tr/tr/pub/togusagbilderg/issue/72864/1089058
Yayın pdf linki: https://dergipark.org.tr/tr/download/article-file/2314701
