Makale Başlığı: Muhalefetin Devşirilmesinde Hegemonik Parti’nin Rolü: Birleşik Rusya Partisi Örneği
Özet: Seçimli Otoriter rejimlerde, muhalefetin devşirilmesi en sık başvurulan yönetme tekniklerinden biridir. Devşirme faaliyeti salt otokratın kişisel ilişkileri üzerinden olabileceği gibi siyasal parti kurumu üzerinden de gerçekleşebilmektedir. Siyasal parti üzerinden gerçekleşen devşirme faaliyeti o partinin ulusal ve ulusaltı siyasette Hegemonik bir parti haline gelmesiyle sonuçlanmaktadır. Bu çalışmada günümüzün en etkili Hegemonik Partilerinden biri olan Birleşik Rusya ele alınacak ve onun aracılığıyla Putin’in kurmuş olduğu seçimli otoriter rejim incelenecektir. Çalışma Birleşik Rusya’nın nasıl “iktidar partisi” haline geldiğini, devşirme stratejisini nasıl sürdürdüğünü ve de bu süreç sonunda nasıl hegemonik bir parti konumuna eriştiğini irdeleyecektir. Çalışmamızın iddiası o dur ki, Putin yasal sınırlamalar ve zorlamalar ile Birleşik Rusya’yı “iktidar partisi” haline getirmiş ve böylece devşirme faaliyeti için zemini hazırlamıştır. Birleşik Rusya da bölgesel elitlere kaynak ve siyasaya erişme fırsatları sunarak onların parti üyesi olmasını sağlamıştır. Neticede 10 yıllık süreç içinde siyasal elitlerin kahir ekseriyeti doğrudan ve dolaylı yollarla devşirilmiş ve parti, hegemonik bir partiye dönüşmüştür. Putin de Birleşik Rusya sayesinde yönetme maliyetlerini düşürmüş, parti içi hizipleşmeleri kontrol altına almış ve toplumsal muhalefete önderlik edecek siyasi elitleri etkisizleştirmiştir.
Yazar isimleri: ['Mustafa Cem OĞUZ']
Yayın Yılı: 4 Kasım 2022
Dergi ismi: Akdeniz İİBF Dergisi
Yayın sayfa url: https://dergipark.org.tr/tr/pub/auiibfd/issue/72233/1069193
Yayın pdf linki: https://dergipark.org.tr/tr/download/article-file/2236602
