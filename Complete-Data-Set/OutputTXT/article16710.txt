Makale Başlığı: Çevrimiçi Uygulamalı Sanat Derslerinin Avantaj Ve Dezavantajlarına İlişkin Öğrenci Görüşleri
Özet: COVID-19 Pandemi sürecinde uygulamalı sanat eğitimi yaratıcılık temelli davranış oluşturma yönünde devamlılık sağlamak durumundadır. Bu durum ise uygulamalı sanat derslerinin çevrimiçi yürütülmesinde çeşitli avantajlar ve dezavantajların görülmesine sebep olmuştur. Uygulamalı derslerin eğitim süreçlerinde kullanılan birçok teknik ve yöntemler, uzaktan eğitim sürecinde kazanımların elde edilmesine yönelik mutasyona uğramıştır denilebilir. Çeşitli açılardan incelenmesi gereken bu değişim sürecinde öğrenci görüşlerinin değerlendirilmesine ihtiyaç duyulmuştur. Konu bu çerçevede değerlendirilerek, farklı yönleri ile incelenmiştir. Araştırmada veriler öğrencilere uygulanan çevrimiçi anket aracılığı ile elde edilmiştir. Araştırmada gönüllü katılım esastır. Toplam katılımcı öğrenci sayısı 127’dir. Öğrenci görüşlerinde çevrimiçi uygulamalı dersler konusunda geçmişe yönelik ifadelerin genellikle olumlu kullanılmasına karşın geleceğe dönük ifadelerin olumsuz devam etmesi pandemi sürecinin öğrenciler açısından zorlu geçtiğinin göstergesidir. Durum genel olarak değerlendirildiğinde sanat içerikli uygulamalı derslerin şartlar dahilinde avantajları olsa da pandemi süreci haricinde çevrimiçi uygulanmasının avantajları bulunmadığı sonucuna ulaşılmıştır.
Yazar isimleri: ['Yılmaz ÇIRACIOĞLU']
Yayın Yılı: 15 Temmuz 2022
Dergi ismi: Uluslararası Güncel Eğitim Araştırmaları Dergisi
Yayın sayfa url: https://dergipark.org.tr/tr/pub/intjces/issue/72200/1039333
Yayın pdf linki: https://dergipark.org.tr/tr/download/article-file/2143246
