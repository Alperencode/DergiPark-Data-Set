Makale Başlığı: Kur’an Âyetleri Bağlamında İnsanın Elementer Yaratılışının Değerlendirilmesi
Özet: Allah Teâlâ her şeyi yarattıktan sonra insanı yaratmıştır. Yeryüzünde halife olarak görevlendirilen insan, orayı mamur etmek, orada Allah’ın emirlerini yaşanabilir kılmak için görevlendirilmiştir. Bu kadar değerli olan ve çok kıymetli vazifeleri icra etmek üzere yaratılan insanı tanımak ve incelemek için onu iyi araştırmak gerekmektedir. Bu çalışmada, elementer yaratılış olarak ifade edilen turâb, tîn-i lâzib, sülâle min tîn, hame-i mesnûn, salsâl ve tesviye safhalarını incelemek, Allah’ın bu safhalardaki yaratma kudretini, varlık ve birliğine işaret eden delilleri dikkatlere sunmak amaçlanmıştır. Yöntem olarak konuyla alakalı âyetler odak nokta seçilmiş, bu âyetlerin izahı bağlamında klasik ve modern tefsirler, yine bu âyetlerin yorumlanması hususunda yapılmış çalışmalar taranmıştır. Kapsam bakımından insanların yaratılmasında gördüğümüz dört farklı şekil olan Hz. Âdem, Hz. Havva, diğer insanlar ve Hz. İsa’nın yaratılışından bahsedilmiş, insanın elementer yaratılışı olarak ifade ettiğimiz altı safha değerlendirilmiştir. Neticede elementer yaratılışın önemi ortaya konulmuş, elementer yaratılışın nasıl anlaşılması gerektiğiyle ilgili sonuçlar değerlendirilmiş, insanın yaratılışı özelinde Allah Teâlâ’nın ilim ve kudretine, irade ve tedbirine dikkatler çekilmiştir.
Yazar isimleri: ['Yahya ARSLAN']
Yayın Yılı: 15 Aralık 2022
Dergi ismi: Journal of Analytic Divinity
Yayın sayfa url: https://dergipark.org.tr/tr/pub/jad/issue/73778/1186073
Yayın pdf linki: https://dergipark.org.tr/tr/download/article-file/2696222
