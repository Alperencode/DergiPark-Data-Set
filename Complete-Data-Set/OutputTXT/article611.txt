Makale Başlığı: İlkokul Öğrencilerinin Çevreye Yönelik Tutumlarının Çeşitli Değişkenler Açısından İncelenmesi
Özet: Bu çalışmada ilkokul öğrencilerinin çevreye yönelik tutumları çeşitli değişkenlere göre incelenmiştir. Çalışmada tarama modeli kullanılmış olup, çalışma grubunu 3. sınıf ve 4.sınıf düzeyinde öğrenim gören ilkokul öğrencileri oluşturmaktadır. Veri toplama aracı olarak Artvinli ve Demir (2018) tarafından geliştirilen üçlü likert tipindeki ‘Çevre Tutum Ölçeği’ kullanılmıştır. Ölçeğin Cronbach-Alfa iç tutarlılık katsayısı ,93’dür. Kullanılan ölçeğin bu çalışmadaki Cronbach-Alfa iç tutarlılık katsayısı ise ,83 olarak hesaplanmıştır. Çevre Tutum Ölçeği  ‘Olumlu Çevresel Davranışlar’, ‘Çevresel Bilgi ve Farkındalık’, ‘Olumsuz Çevresel Davranışlar’ olmak üzere üç boyutludur. Araştırmada elde edilen verilerin çarpıklık ve basıklık değerleri (-.2,408 ve 10,911) olarak belirlenmiştir. Ayrıca verilerin normal dağılıp dağılmadığını tespit etmek için histogram grafikleri ve normallik testi bulgularına bakılmış ve verilerin normal dağılmadığı sonucuna ulaşılmıştır. Bu yüzden araştırmada elde edilen verilerin çözümlenmesinde parametrik olmayan Mann-Whitney U Testi ve Kruskal-Wallis Testi kullanılmıştır. Araştırmanın sonucunda öğrencilerin çevreye yönelik tutumlarının cinsiyet, kardeş sayısı, okul öncesi eğitimi alma, doğa ve çevre içerikli dersleri sevme, serbest resim çalışmalarında en fazla doğa içerikli resimleri yapma, okul bahçesinde bitki yetiştirme, okulda sık sık doğa etkinliklerine katılma değişkenlerine göre farklılaştığı görülmüştür. Ayrıca araştırma da elde edilen bulgulara göre öğrencilerin çevreye karşı tutumlarında sınıf düzeyi, anne eğitim durumu, baba eğitim durumu, okulun bulunduğu yer değişkenleri açısından farklılaşma olmadığı tespit edilmiştir.
Yazar isimleri: ['Arefe YURTTAŞ', 'Eda ERDAŞ KARTAL']
Yayın Yılı: 30 Eylül 2021
Dergi ismi: Akademia Doğa ve İnsan Bilimleri Dergisi
Yayın sayfa url: https://dergipark.org.tr/tr/pub/adibd/issue/60270/915694
Yayın pdf linki: https://dergipark.org.tr/tr/download/article-file/1705489
