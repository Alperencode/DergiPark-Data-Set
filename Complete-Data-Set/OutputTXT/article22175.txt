Makale Başlığı: Av Turizminin Ekonomik Etkisinin Belirlenmesi: Kastamonu Örneği
Özet: Turist profillerinde yaşanan değişikliklerle birlikte, birçok ülke alternatif turizm çeşitlerine daha fazla önem vermeye başlamıştır. Bu çeşitlerden biri de av turizmidir. Av turizmi, son yıllarda ülkelerin ekonomisine ciddi oranda katkı sunan bir sektör haline gelmiştir. Av turizmi, hem bireylerin şehir yaşantısından uzaklaşarak doğayla buluşmasını hem de yaban hayvanlarının sürekliliğinin sağlanması için önemli bir olgudur. Kastamonu ili de sahip olduğu yaban hayatı sahalarıyla av turizmi için oldukça elverişli bir bölgedir. Bu çalışmada av turizmi faaliyetlerinin, bölgeye kattığı ekonomik etkilerin belirlenmesi ve bu etkilerin arttırılması için ilgili paydaşlar açısından farkındalık oluşturmak amaçlanmıştır. Bu kapsamda 2021-2022 av sezonunda Kastamonu’ya gelen yerli ve yabancı turistlere yönelik ilgili kurumların kayıtları incelenmiştir. Yapılan incelemeler sonucunda, av turizminden elde edilen gelirin önemli derecede olduğu belirlenmiş ve bu düzeyin arttırılması için çalışma kapsamında bazı öneriler sunulmuştur.
Yazar isimleri: ['Ali ŞENGÜL', 'Hakkı ÇILGINOĞLU']
Yayın Yılı: 30 Kasım 2022
Dergi ismi: Abant Sosyal Bilimler Dergisi
Yayın sayfa url: https://dergipark.org.tr/tr/pub/asbi/issue/73571/1160537
Yayın pdf linki: https://dergipark.org.tr/tr/download/article-file/2590381
