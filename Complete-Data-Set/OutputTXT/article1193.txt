Makale Başlığı: Hemşirelik Öğrencilerinin İyi Ölüm  Algısına Yönelik Tutumlarının  İncelenmesi
Özet: Amaç: Bu araştırma, bir üniversitedeki hemşirelik öğrencilerinin iyi ölüm algısına yönelik tutumlarını ve bunu etkileyen etmenleri incelemek amacıyla yapılmıştır.Yöntemler: Bu tanımlayıcı araştırmanın evrenini 2016–2017 öğretim yılında bir üniversitenin Hemşirelik Fakültesi’nde son sınıfta okuyan tüm öğrenciler (N=393) oluşturmuştur. Çalışmaya katılmayı kabul eden toplam 315 öğrenci çalışma kapsamına alınmıştır. Araştırmada veriler, Öğrenci Tanıtıcı Bilgi Formu ve İyi Ölüm Ölçeği kullanılarak toplanmıştır. Verilerin analizinde Mann Whitney U ve Kruskal Wallis testi kullanılmıştır. Araştırmanın yapılabilmesi için etik kuruldan, araştırmanın yapıldığı kurumdan ve öğrencilerden yazılı izin alınmıştır.Bulgular: Öğrencilerin çoğu (%98,4) 21–25 yaş grubunda, %79,4’ünün terminal dönemdeki hastaya bakım verdiği, %64,1’inin terminal dönemdeki hastanın bakımı için kendisini yeterli görmediği, %60,3’ünün ölüm konusunda eğitim aldığı, %93,7’sinin iyi ölümün hasta için çok önemli olduğunu düşündüğü, %94,6’sının iyi ölümü hastanın en az acı ile hayatının son bulması olarak tanımladığı bulunmuştur. Öğrencilerin İyi Ölüm Ölçeği’nin puan ortalaması 56,12 ± 7,06 olarak bulunmuştur. Ölüm konusunda eğitim alan, iyi ölümün çok önemli olduğunu düşünen öğrencilerin iyi ölüm algısına yönelik tutumlarının daha olumlu olduğu saptanmıştır.Sonuç: Hemşirelik öğrencilerin iyi ölüm algılarına ilişkin tutumlarının oldukça olumlu olduğu bulunmuştur.
Yazar isimleri: ['Duygu BAYRAKTAR', 'Ülkü GÜNEŞ', 'Burcu BAYRAKTAR BALIKÇI', 'Leyla KHORSHİD']
Yayın Yılı: 30 Eylül 2022
Dergi ismi: Journal of Nursology
Yayın sayfa url: https://dergipark.org.tr/tr/pub/jnursology/issue/72821/1182451
Yayın pdf linki: https://dergipark.org.tr/tr/download/article-file/2680925
