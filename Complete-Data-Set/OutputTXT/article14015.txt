Makale Başlığı: Prenses ve Kurbağa Animasyonunun Jungiyen Analizi: Kapitalizmin Gölgesindeki Kolektif Psişe
Özet: Bu çalışmada postmodern bir masal uyarlaması olan The Princess and the Frog (Prenses ve Kurbağa, Ron Clemenets ve John Musker, 2009) animasyonunun Jungiyen yaklaşımla psikolo-jik bir okuması yapılacaktır. Animasyon Amerika’nın en eski animasyon şirketi olan Dis-ney’in yapımıdır ve şirketin diğer ürünleri gibi kapitalist ideoloji ile uyumludur. Fakat bu çalışmada bir masal uyarlaması olması ve masalın anlatısal ögelerini kullanması sebebiyle arketipsel bir anlatı olarak değerlendirilmektedir. Jungiyen yaklaşıma göre arketipsel dün-yanın kapılarını açan ve kolektif bilinçdışının psişik süreçlerine dair bilgi taşıyan masalların aynı zamanda kolektifin bilinçli tutumlarını telafi etme özelliği vardır. Çalışmada, Prenses ve Kurbağa animasyonu bu bakış açısından hareketle masal olması yönüyle incelenmiştir. Masalın analizi, Jungiyen analist Marie Louise von Franz’ın yöntemi uyarınca yapılmıştır. Buna göre, masalda özellikle kadın psişesinde eros ve logos tutumların yeniden tesis edildi-ği görülmüştür. Masal, kolektif olarak kadını logos baskın bir tutuma iten ve feminen arke-tipinden uzaklaştıran unsur olarak kapitalizme işaret etmektedir. Çalışmada masalın ko-lektif bilinçdışına dair sunduğu bilgiler Disney’in bilinçli/kültürel tutumu da göz önünde tutularak tartışmaya açılmaktadır.
Yazar isimleri: ['Ayşe Dilara BOSTAN']
Yayın Yılı: 30 Eylül 2022
Dergi ismi: SineFilozofi
Yayın sayfa url: https://dergipark.org.tr/tr/pub/sinefilozofi/issue/72884/1073644
Yayın pdf linki: https://dergipark.org.tr/tr/download/article-file/2253755
