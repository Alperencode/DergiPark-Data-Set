Makale Başlığı: Sıcaklık stresindeki bıldırcınlarda probiyotik uygulamasının ovidukt ve ovaryum morfolojisine etkileri
Özet: Sunulan çalışmanın amacı sıcaklık stresinin bıldırcınlarda, yumurta üretimi ve yapılandırılmasının gerçekleştiği organlar olan, ovaryum ve ovidukt üzerine morfolojik etkisi ve bu etkinin probiyotik ile giderilmesini araştırmaktır. Bu amaçla 40 adet dişi yumurtacı Japon bıldırcını (Coturnix coturnix Japonica) rastgele 4 gruba ayrıldı. Birinci grup ortam sıcaklığı 8 hafta boyunca tüm gün 14-25 °C’de tutuldu. İkinci gruptaki bıldırcınlar 14-25 °C’de tutulduğu süre boyunca fermente edilmiş doğal LAB (Laktik Asit Bakteri) sıvısı 0,5 cc/L düzeyinde içme suyuna ilave edildi. Üçüncü grupta kümes ortamı günde 8-12 saat 30-34 °C’de tutulacak şekilde sıcaklık stresi oluşturuldu. Dördüncü gruptaki bıldırcınlara sıcaklık stresine maruz bırakıldığı 8 hafta boyunca 0,5 cc/L düzeyinde fermente edilmiş doğal LAB sıvısı içme suyuna ilave edildi. Bu sürecin sonunda tüm deneklerin ovaryumlarındaki folikül sayıları kaydedildi. Sarı folikül çapları ve ovidukt bölümlerinin uzunluk ve genişlikleri dijital olarak mm cinsinden ölçüldü. Sonuç olarak bıldırcınlarda ovidukt bölümlerinden magnum ve isthmus uzunlukları arasında güçlü bir negatif ilişki gözlemlenmiştir. Sıcaklık stresi altındaki bıldırcınlarda sarımsı folikül sayısının ve ortalama sarı folikül çaplarının küçüldüğü ölçülmüştür. Sıcaklık stresine maruz bırakılan bıldırcınlarda, probiyotik etkili fermente laktik asit bakterilerin yem katkı maddesi olarak uygulanmasının sarı folikül sayısının azalmasını ve canlı ağırlık kaybını engellediği görülmüştür.
Yazar isimleri: ['Özge YILDIRIM', 'Sadık Serkan AYDIN', 'Ömer KORKMAZ', 'Deniz KORKMAZ', 'İsmail DEMİRCİOĞLU', 'Nurcan KIRAR', 'Şermin TOP', 'Tuğra AKKUŞ', 'Birten EMRE', 'Ali TEKÇE']
Yayın Yılı: 15 Haziran 2022
Dergi ismi: Etlik Veteriner Mikrobiyoloji Dergisi
Yayın sayfa url: https://dergipark.org.tr/tr/pub/evmd/issue/68243/1105912
Yayın pdf linki: https://dergipark.org.tr/tr/download/article-file/2384170
