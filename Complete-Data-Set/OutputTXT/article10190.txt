Makale Başlığı: Okul Öncesi Öğretmenlerinin Salgın Döneminde Uzaktan Eğitim Uygulamasına İlişkin Karşılaşmış Oldukları Sorunlar
Özet: Bu araştırma ile, okul öncesi öğretmenlerinin salgın döneminde uzaktan eğitim uygulamasına ilişkin karşılaşmış oldukları sorunların çeşitli değişkenlere(cinsiyet, sınıf mevcudu, mesleki kıdem, görev yapılan okulun yerleşim yeri ve uzaktan eğitim ile ilgili hizmet içi eğitim alma durumu) göre incelenmesi amaçlanmıştır. Araştırmanın evren ve örneklemini 2020-2021 eğitim-öğretim yılında Zonguldak İlinde MEB’e bağlı anasınıflarında görev yapan 255 okul öncesi öğretmeninden 123 okul öncesi öğretmeni oluşturmuştur. Örneklem seçilirken elverişli (uygun) örnekleme yöntemi kullanılmıştır. Araştırmanın verileri “Kişisel Bilgiler Formu” ile “Öğretmenlerin Uzaktan Eğitim Sürecinde Karşılaştıkları Sorunları Belirlemeye İlişkin Ölçek” ile toplanmıştır. Araştırmada öğretmenlerinin karşılaştıkları sorunların belirlenmesi için frekans (f), yüzde (%), aritmetik ortalama (x̄) ve standart sapma (SS) değerlerine yer verilmiştir. Kolmogrow- Smirnov testi ile çarpıklık ve basıklık katsayılarının puan değerlerine bakıldığı zaman, normal dağılım sergilemediği belirlenmiş olup Mann-Whitney U Testi ile Kruskal Wallis Testi kullanılmıştır. Araştırma sonucunda, öğretmenlerin karşılaştıkları genel sorunların yüksek düzeyde olduğu, sorunların alt boyutlarından sadece “Faktör 2: Uzaktan Eğitimde İçerik Hazırlama ve Aktarma ile İlgili Sorunlar” boyutundan aldıkları puanların orta düzeyde olduğu belirlenmiştir. Karşılaşılan genel sorunların, öğretmenlerin, cinsiyeti, sınıf mevcudu, mesleki kıdem ve uzaktan eğitim ile ilgili hizmet içi eğitim alma durumu değişkenlerine göre anlamlı farklılık oluşturmadığı ancak öğretmenlerin görev yaptıkları okulun yerleşim yerine göre anlamlı farklılık oluşturduğu belirlenmiştir.
Yazar isimleri: ['Cevat EKER']
Yayın Yılı: 30 Haziran 2022
Dergi ismi: Karaelmas Eğitim Bilimleri Dergisi
Yayın sayfa url: https://dergipark.org.tr/tr/pub/kebd/issue/70876/1103634
Yayın pdf linki: https://dergipark.org.tr/tr/download/article-file/2374952
