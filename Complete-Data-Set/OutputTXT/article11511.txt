Makale Başlığı: SİYASET VE EDEBİYAT MÜNASEBETİ BAĞLAMINDA ERCÜMENT BEHZAT LAV’IN KARAGÖZ STEPTE OYUNUNUN DEĞERLENDİRİLMESİ
Özet: Ercüment Behzat Lav, yirminci yüzyılın ilk yıllarında dünyaya gelmiş, Osmanlı’dan yeni Türk devletine giden tarihî sürecin şahidi olmuştur. Art arda patlak veren savaşları, siyasi çatışmaları, sürgünleri, kendi ailesinde görüp duyan sanatçı, aldığı eğitimlerin de katkılarıyla bir sanatçı olarak siyasetin hep içinde olmuştur. Osmanlı’nın yıkılışı, yeni Türk devletinin kuruluşu, Atatürklü yıllar ve devamındaki siyasi hadiselere şahitlik eden sanatçı, yakın dönem Türk tarihine siyaset ve edebiyat odağından bakan tavrıyla edebiyat, siyaset ve toplum münasebeti bağlamında bir araştırma zemini yaratmış olur. İlk çağlardan beri sanatın devletle, iktidarla ve toplumla münasebeti tartışılmış, sanatın ve edebiyatın bir eserin üretimi sürecinde toplumun maddi ve manevi kurumlarıyla ve iktidarla yakından etkileşimlere belli ölçülerde girdiği kabul edilmiştir. Bu bağlamda Ercüment Behzat Lav’ın Karagöz Stepte (1940) başlıklı tiyatro oyunu siyasetin unsurlarıyla girdiği etkileşim manasında değerlendirilerek toplumcu gerçekçi sanat anlayışının sınırlarında eser veren sanatçının devrin toplumsal yapısıyla, siyaset unsurlarıyla oluşturduğu sıkı bağ değerlendirilerek sanatçının tiyatro yazarlığı ele alınmaktadır.
Yazar isimleri: ['Bilal KAS']
Yayın Yılı: 24 Kasım 2022
Dergi ismi: Mehmet Akif Ersoy Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/makusobed/issue/73476/1144964
Yayın pdf linki: https://dergipark.org.tr/tr/download/article-file/2542802
