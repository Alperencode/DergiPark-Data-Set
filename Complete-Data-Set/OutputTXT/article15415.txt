Makale Başlığı: Spontan intraserebral hemorajili hastalarda cerrahi ve medikal tedavilerin kıyaslanması
Özet: Amaç: İntraserebral hemoraji (ISH), kronik hipertansiyon, amiloid anjipati, antikoagülanlar ve malformasyonlar risk faktörleri sonucunda oluşan, inmelerin bir türüdür. Primer ve spontan ISH, hemorajik inmelerin büyük bir kısmını oluşturur. ISH tedavisi, medikal ve cerrahi yaklaşımları kapsar. Bu çalışmada, cerrahi ve medikal tedaviler Glasgow Coma Scale (GCS) kullanılarak kıyaslnamıştır.Hastalar ve Yöntem: Çalışmaya ISH’li 32 hasta katılmıştır. Tüm hastalarda tanı, kraniyal bilgisayarlı tomografi ve magnetik rezonans görüntüleme yöntemleri ile konulmuştur. Medikal tedavi 19 ve cerrahi tedavi 13 hastaya uygulanmıştır. İntrasebral hematomlu hastalarda, GCS skorları ilk kabulde ve tedavi sonrasında belirlenmiştir ve kıyaslanmıştır.Bulgular: Çalışmada, 4’ü medikal tedavi alan ve 4’ü opere edilen toplam 8 hasta hayatını kaybetmiştir. Katılımcılar, lezyonun lokasyonuna göre, pre- ve post-tedavi GCS skorlarına göre incelenmiştir. Elde edilen veriler, GCS skorlarının, medikal ve cerrahi uygulama gruplarında, işlem öncesi ve sonrası istatiksel olarak anlamlılık olduğunu göstermiştir. Medikal olarak tedavi edilen hastaların GCS skorları, opere edilenlerinkine göre daha yüksek bulunmuştur. Tedaviler sonrası GCS skorları iki grup arasında yakın bulunmuş ve istatiksel bir fark tespit edilmemiştir.Sonuç: Çalışma sonucunda elde edilen veriler, cerrahi tedavinin medikal tedaviye kıyasla daha iyi olmadığını göstermiştir.
Yazar isimleri: ['Serhat CÖMERT']
Yayın Yılı: 27 Eylül 2022
Dergi ismi: Turkish Journal of Clinics and Laboratory
Yayın sayfa url: https://dergipark.org.tr/tr/pub/tjcl/issue/72717/1106642
Yayın pdf linki: https://dergipark.org.tr/tr/download/article-file/2387160
