Makale Başlığı: ULUSLARARASI HUKUK KAPSAMINDA OTONOM SİLAH SİSTEMLERİ
Özet: Bu makale otonom silah sistemleri ile uluslararası insancıl hukukun uygunluğunu araştırmaktadır. Uluslararası insancıl hukukun ana ilkeleri olan ayırt etme ilkesi, ölçülülük ilkesi, önleme ilkesi, askeri gereklilik ve insanlık ilkesi doğrultusunda, insan olmayan savaşçıların kullanıldığı risksiz savaş kavramının etkileri araştırmanın temelini oluşturmaktadır. Bu makale otonom silah sistemlerinin uluslararası insancıl hukuk normlarıyla uyumlu olabileceğini varsayarak; otonom silah sistemlerinin nasıl sınıflandırılacağını, doğacak zararlardan oluşan sorumluluğun kime atfedileceğinin devletin, operatörün, yazılımcının ve komutanın sorumluluğunun belirlenmesi dahil gelişen teknoloji doğrultusunda hukuki altyapının nasıl yorumlanması gerektiğini tartışmaktadır. Martens kaydı, özellikle ortaya çıkan teknolojinin insanlık ilkelerine ve kamu vicdanının emirlerine uymasını gerektirir. İnsanlık ilkeleri, başkalarına insanca muamele edilmesini ve insan yaşamına ve onuruna saygı gösterilmesini gerektirir. Kritik işlevler üzerinde anlamlı bir insan kontrolünden yoksun olan silahlar bu ilkelere uymayacaktır. Makalenin sonuçları, hedef seçimi ve angajman gibi önemli işlevleri otonom bir şekilde yerine getirebilen silah sistemleri geliştirmenin ve kullanmanın hukuki sonuçlarını ve bu silahların kullanımını, özellikle bireysel saldırılar üzerinde anlamlı insan kontrolünde uluslararası insan hakları hukuku ve uluslararası insancıl hukukun düzenlemedeki rolünü gösterecektir.
Yazar isimleri: ['Berkant AKKUŞ']
Yayın Yılı: 30 Kasım 2022
Dergi ismi: Güvenlik Bilimleri Dergisi
Yayın sayfa url: https://dergipark.org.tr/tr/pub/gbd/issue/73608/1078155
Yayın pdf linki: https://dergipark.org.tr/tr/download/article-file/2271460
