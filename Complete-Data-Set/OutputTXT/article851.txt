Makale Başlığı: Bir Drag Queen Olarak Huysuz Virjin |  Huysuz Virjin the Drag Queen
Özet: Bu çalışmada, Türkiye’nin sembol isimlerinden Huysuz Virjin’in sahne gösterisinin niteliğini, drag performanslar içerisindeki özgün konumunu, kabul edilebilirliğinin altında yatan nedenleri ve onun gösterisinin cinsiyet mefhumu üzerindeki etkisini tartışmaya açtım. Çalışmanın teorik çerçevesini queer kuram etrafında şekillendirdim ve tartışmayı iki-yanlı drag kavramı üzerinden yürüttüm. Nitel araştırma yöntemlerinden faydalandığım bu çalışmada, araştırma desenini fenomenolojik desen olarak belirledim. Amaçlı örneklem seçiminde bulunarak örnekleme Huysuz Virjin’e ait dört farklı sahne performansını dahil ettim ve analiz tekniği olarak içerik analizini kullandım. Elde ettiğim bulguları “Başat Unsurlar,” “Norm Yıkıcı Etkiler” ve “Güç İlişkileri” üst başlıkları altında sundum. Huysuz Vijrin’in performansının cinsiyet normları üzerindeki etkisini anlamaya çalışırken, onun kadınlık performansının gerçek-gibi-olma iddiası taşımamasını ve performansın kırılganlığının her fırsatta hatırlatılmasını, Butler’ın işaret ettiği şekilde, yıkıcı etkilerin temel göstergeleri olarak belirledim. Bu çerçevede, ele aldığım performansların cinsiyet normları üzerinde yıkıcı etkilere sahip olduğunu ve bunun Dursunoğlu için niyetlenilmemiş bir sonuç olduğu bulgularına eriştim. Araştırma bulgularından hareketle Huysuz Virjin’in devraldığı ve devrettiği kültürel miras üzerine bir tartışma gerçekleştirdim.
Yazar isimleri: ['Sanem Burcu PEKEL']
Yayın Yılı: 30 Kasım 2022
Dergi ismi: Akdeniz Kadın Çalışmaları ve Toplumsal Cinsiyet Dergisi
Yayın sayfa url: https://dergipark.org.tr/tr/pub/ktc/issue/73626/1172297
Yayın pdf linki: https://dergipark.org.tr/tr/download/article-file/2638111
