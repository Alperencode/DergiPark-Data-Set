Makale Başlığı: Sabetayist Gencer Ailesinin Kadın Ses Sanatkârları
Özet: Bu makalede; Sabetayist (dönme) toplulukların Karakaş koluna bağlı Gencer ailesine mensup kadın ses sanatkârlarının müziğe yaklaşımlarında eğitim aldıkları kurumların etkisi ve aile bireylerinde var olan gelişmiş kültür-sanat bilincinin bahsi geçen sanatkârların kariyerlerine etkileri ele alınmıştır. Avrupa’da gördükleri şiddet ve baskı sebebiyle Yahudiler, 14 ve 15. yüzyıl boyunca göç ettikleri Osmanlı topraklarında uyum sorunu yaşamamışlardır. Ancak; Yahudi topluluklarının geçmişte yaşadıkları sosyopolitik acılarının son bulacağı inancı doğrultusunda, Yahudi din adamı Sabetay Sevi (1626-1676), Tanrı tarafından gönderilen ilahi bir kurtarıcı olduğu iddiasıyla sözde Müslümanlık üzerine belirlediği prensiplerle ‘Dönmelik’ mezhebini kurmuştur. Dönme aileler, bağlı oldukları bu mezhebin kuralları gereği sosyalleşmeyi reddetmiş; eğitim hayatlarını sadece dönmelik mezhebine mensup kişilerce kurulmuş modern müfredatın uygulandığı okullarda sürdürmüşlerdir. Bu bağlamda; dönmelik mezhebinin Karakaş kolunda modern eğitim anlayışı ile diğer kolların girişimleriyle kurulan okulların misyon ve vizyonları incelenmiş, dönme aile üyelerinin müzik sanatında başarıyla performans yapmalarının, kurumlarda edinilen disiplin, genel kültür yanında musikişinas aile büyüklerinin sanata yaklaşımlarıyla ilintili olduğu görülmüştür. Sabetayist Gencer ailesi üyelerinin örneklendirildiği makalede, Türk Makam Müziği taşplak dönemi ses sanatkârları Lâle-Nerkîs Hanımlar [Lebibe (1896-1971)-Neyyire Hüsniye (1895-1974)] ve ailenin müzik sanatında öne çıkmış sanatkâr üyeleri; Belkıs Gencer [Aliye Belkıs Gencer (1905-1981)], İclal Ar (1904-2007), Leyla Gencer (1928-2008)’in zenginleştirilerek hazırlanan biyografileri üzerinden elde edilen veriler ışığında müzik alanına verdikleri önemin ailelerinin dini inançlarının üzerine çıktığının tespiti yapılmıştır.
Yazar isimleri: ['Emine ALTINKÖPRÜ', 'Nesibe Özgül TURGAY']
Yayın Yılı: 1 Eylül 2022
Dergi ismi: Porte Akademik Müzik ve Dans Araştırmaları Dergisi
Yayın sayfa url: https://dergipark.org.tr/tr/pub/porteakademik/issue/72462/1111363
Yayın pdf linki: https://dergipark.org.tr/tr/download/article-file/2406731
