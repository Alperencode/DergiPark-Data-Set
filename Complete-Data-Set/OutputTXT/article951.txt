Makale Başlığı: Yûsuf Suresinin Nüzul Sebeplerinin  Yûsuf u Züleyhâ Anlatılarına  Yansıması
Özet: Kökeni kutsal metinlere (Tevrat, İncil, Kur’ân) dayanan Yûsuf Peygamber’in kıssası hem dinî-ahlaki boyutu ile hem de estetik bir ilgi ve beğeni sağlayarak insanların hoşça vakit geçirmesi gayesinde olan edip ve şairlerin elinde önemli birer edebî hüviyete bürünmüştür. Yûsuf Peygamber’in hikâyesi, Doğu-Batı olmak üzere hemen hemen tüm dünya edebiyatları için önemli bir anlatı olagelmiştir. Türk edebiyatında da önemli bir yeri olan Hz. Yûsuf’un hikâyesinin manzum ve mensur olmak üzere kaleme alınmış birçok örneği bulunmaktadır. Bu çalışmadaki temel gaye Türk edebiyatında manzum olarak kaleme alınmış Yûsuf u Züleyhâ anlatılarının bir kısmında bazı şairler tarafından -mesnevi nazım şekli klasik tertibinin dışına çıkılarak bir müfessir edasıyla- Hz. Yûsuf’un semavi kitaplarda yer alan hikâyesinin esasına taalluk etmeyen Yûsuf suresinin nüzul sebeplerinin edebî bir manzume hâline getirilmiş örneklerinin tefsirler rehberliğinde hangi şairler tarafından tahkiye edildiğini tespit etmek olacaktır. Yine bu tespitten hareketle mesnevi şairlerinin dile getirdikleri Yûsuf suresinin nüzul sebeplerinin tefsirlerdeki bilgilerle örtüşüp örtüşmediği tevsik edilmeye çalışılacaktır.
Yazar isimleri: ['Çağdaş ALBAYRAK']
Yayın Yılı: 16 Mayıs 2022
Dergi ismi: AKRA Kültür Sanat ve Edebiyat Dergisi
Yayın sayfa url: https://dergipark.org.tr/tr/pub/akrajournal/issue/69842/1079551
Yayın pdf linki: https://dergipark.org.tr/tr/download/article-file/2276842
