Makale Başlığı: COVID-19 SALGINININ HAVACILIK SEKTÖRÜNE ETKİLERİ: COVID-19 SALGINI SIRASINDA QATAR AIRWAYS ÖRNEĞİ
Özet: Dünya ekonomisi tarih boyunca, terör saldırıları, hastalıklar, ekonomik krizler gibi birçok olumsuz olayla karşılaşmış, bu olaylar dünya genelinde birçok sektörü etkilemiştir. Özellikle ikinci dünya savaşı sonrasından itibaren dünya ekonomisine yoğun katkı sağlayan havacılık sektörü de bu olumsuz gelişmelerden en çok etkilenen sektörlerin başında gelmektedir. Örneğin, 2000'li yıllardan sonra yaşanan 11 Eylül 2001 terör saldırıları, 2003 Irak savaşı, SARS salgını ve son zamanlardaki COVID-19 salgını gibi hadiseler tüm sektörlerde olduğu gibi havacılık sektöründe de uzun süreli sıkıntılara sebep olmuştur. Bu çalışmanın amacı, son iki yılda tüm dünyaya yayılan COVID-19 pandemisinin havacılık endüstrisindeki etkilerini ve sektörün pandeminin etkisini en aza indirmek için izlediği stratejileri incelemektir. Çalışmanın ilk bölümünde 2000 yılından sonra meydana gelmiş bazı krizleri sektör üzerindeki etkisi ikincil veriler ve sektör raporları kullanılarak analiz edilmiş sonrasında ise vaka çalışması ve SWOT analizi yoluyla Qatar Airways’in COVID-19 pandemisi karşısında izlediği ve izleyebileceği stratejiler ele alınmıştır. Çalışmanın sonuçları pandeminin sektör üzerindeki etkisini azaltmak için havacılık sektöründeki diğer şirketlerin izleyebilecekleri stratejilerle ilgili önemli ipuçları sağlamaktadır
Yazar isimleri: ['Rasit Emre TUNALI']
Yayın Yılı: 31 Ağustos 2022
Dergi ismi: İktisat İşletme ve Uluslararası İlişkiler Dergisi
Yayın sayfa url: https://dergipark.org.tr/tr/pub/jebi/issue/72242/1148586
Yayın pdf linki: https://dergipark.org.tr/tr/download/article-file/2556778
