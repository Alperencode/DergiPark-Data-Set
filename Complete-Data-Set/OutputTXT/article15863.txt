Makale Başlığı: Peplau-Kişilerarası İlişkiler Modeli'ne Temellendirilmiş Akran Zorbalığı Danışmanlık Programının Geliştirilmesi: Çalışma Protokolü
Özet: Amaç: Zorbalık yapan 11-12 yaş grubu çocuklar için geliştirilen Kişilerarası İlişki Modeli'ne temellendirilmiş Akran Zorbalığı Danışmanlık Programı'nın etkinliğinin değerlendirildiği bir araştırmanın çalışma protokolünü ve AZDP’nın içerik, akış ve eğitim yöntemlerini belirleme sürecini raporlamaktır. Yöntem: Bu makalede, müdahale-kontrol gruplu ön test-son test deneysel tasarıma sahip bir araştırmanın çalışma protokolü 'Spirit Checklist/Protocol Version' rehberliğinde yazılmıştır.Bulgular: Akran Zorbalığı Danışmanlık Programı'na dahil olan çocukların zorbalığa yönelik bakış açılarının düzeldiği, empati becerilerinin arttığı, arkadaşlık ilişkilerinin geliştiği ve öfke kontrollerinin arttığı belirlenmiştir.Sonuç: Bu makale, teoriye dayalı hemşirelik bakımı/yaklaşımları geliştirecek lisansüstü öğrencilere ve zorbalık yapan öğrencilere bakım verecek okul hemşirelerine örnek olması açısından önemlidir. Geliştirilen danışmanlık programının kapsamlı olması ve etkinliğinin farklı parametrelerle değerlendiriliyor olması bu araştırmanın üstünlüğünü ortaya koymaktadır. 
Yazar isimleri: ['Kadriye DEMİR', 'Sibel KÜÇÜK']
Yayın Yılı: 9 Haziran 2022
Dergi ismi: Türk Hemşireler Derneği Dergisi
Yayın sayfa url: https://dergipark.org.tr/tr/pub/thdd/issue/70212/1022096
Yayın pdf linki: https://dergipark.org.tr/tr/download/article-file/2075500
