Makale Başlığı: Millet bahçesi kavramının senaryolar ile çevre tasarım projelerinde değerlendirilmesi
Özet: İnsanlar 21. yüzyılda içinde bulundukları çağı anlamaya çalışırken, aynı zamanda da hızlı değişime ayak uydurmaya çalışmıştır. Aslında insan çağın değişimlerine adapte olmaya çalışırken bu konudaki becerisini geliştirme başarısı ile de sınanmaktadır. İnsanın doğanın bir parçası olduğu ve ekosistemler bütünü olan yerkürede empati yapabilme becerisi ile sürdürülebilir yaşama erişilebileceği artık kabul görürken diğer yandan ego ile oluşan insan çevresinin önüne geçilemez olumsuzluklarıyla yüz yüze kalınıyor. Kentler bu olumsuzlukların en fazla yaşandığı, kırsal ve doğal kalmış alanlara da bu etkiyi ileten önemli fiziksel çevrelerdir. Yeni yeşil alanlar yaratılması; insan, biyotik çevre ve abiyotik bileşenlerin bütüncül kent ekosistemine olan hizmetlerinin arttırılması konusunda planlama, tasarım ve uygulama çalışmaları gerçekleştirilmektedir. Bu çalışmada millet bahçesi kavramı ve uygulamaları incelenmiş, üstlendiği işlevler ve anlam zamanın ihtiyaçları, beklentileri ve ruhu ile değerlendirilmiştir. Bu kapsamda Peyzaj Mimarlığı bölümü 4. Sınıf öğrencilerinden 8 kişi ile gerçekleştirilen Çevre Tasarım Proje dersinde bugünün, yani bu zamanın z kuşağını temsil eden gençlerinden oluşan bir grup öğrenci tarafından senaryolar oluşturulmuştur. Millet bahçesi kavramı doğrultusunda, belirlenen bir alan için semantik, sentaktik ve pragmatik tasarım süreçlerine hizmet edecek senaryolar geliştirilmiştir. Bu senaryolar bütüncül kent ekosistemi ile ilişkilendirilmiştir.
Yazar isimleri: ['Banu ÇİÇEK KURDOĞLU', 'Seyhan SEYHAN', 'Elif BAYRAMOĞLU']
Yayın Yılı: 28 Ekim 2022
Dergi ismi: Artvin Çoruh Üniversitesi Orman Fakültesi Dergisi
Yayın sayfa url: http://ofd.artvin.edu.tr/tr/pub/issue/73139/1091607
Yayın pdf linki: https://dergipark.org.tr/tr/download/article-file/2325253
