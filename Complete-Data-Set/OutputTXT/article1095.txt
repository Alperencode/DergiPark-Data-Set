Makale Başlığı: Covid-19 Pandemi Sürecinde Uzaktan Eğitim Veren Öğretmenlerin Okul Yöneticileri ile İlişkilerinden Kaynaklı Motivasyon Düzeyleri
Özet: Bu araştırmanın amacı Covid-19 pandemi sürecinde uzaktan eğitim veren öğretmenlerin okul yöneticileri ile ilişkilerinden kaynaklı motivasyon düzeylerini belirlemektir. Araştırma tarama modeliyle yürütülmüş olup araştırmanın evreni Samsun ili merkez ilçelerde çalışmakta olan 5540 sınıf ve ortaokul öğretmeninden oluşmaktadır. Evrene ilişkin örneklem ilk olarak tabakalı örnekleme ikinci olarak basit şeçkisiz örnekleme yöntemi ile belirlenerek belirlenen bölgelerde çalışan 360 öğretmenden oluşmaktadır. Veri toplama aracı olarak Bektaş (2010) tarafından geliştirilen "Motivasyon Ölçeği" kullanılmıştır. Verilerin analizinde Lisrel ve SPSS programından yararlanılmıştır. Ölçeğin Cronbach Alfa katsayısı .93 olduğu ve yapı olarak iyi uyum değerlerine sahip olduğu tespit edilmiştir. Verilerin analizinde Ortalama, t-Testi ve Tek Yönlü Varyans analizleri hesaplanmıştır. Araştırma sonuçlarına göre, pandemi sürecinde uzaktan eğitim veren öğretmenlerin yöneticileri ile olan ilişkilerinden kaynaklı motivasyon algıları yüksek düzeydedir. Lise Giriş Sınavına girecek öğrencilerin dersine giren LGS branş öğretmenlerinin motivasyon algı düzeyinin, sınıf ve diğer branşlara göre daha düşük olduğu tespit edilmiştir. Demografik değişkenlere yönelik analizlerde cinsiyet değişkenine bağlı olarak kadın öğretmenlerin, erkek öğretmenlere göre motivasyon algı düzeylerinin daha yüksek olduğu; mesleki kıdem değişkenine bağlı olarak 1-5 yıl kıdeme sahip öğretmenlerin diğer kıdem yıllarına sahip öğretmenlere daha motivasyon algı düzeylerinin düşük çıktığı saptanmıştır. Branş değişkenine bağlı olarak yapılan analizlerde anlamlı farklılığın oluşmadığı görülmüştür
Yazar isimleri: ['Melek ŞENER PARS', 'Necati CEMALOĞLU']
Yayın Yılı: 26 Haziran 2022
Dergi ismi: Amasya Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/amauefd/issue/70418/1021684
Yayın pdf linki: https://dergipark.org.tr/tr/download/article-file/2074034
