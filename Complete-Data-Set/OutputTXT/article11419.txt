Makale Başlığı: Sağlık Hizmetleri Meslek Yüksekokulu Öğrencilerinin COVID-19 Korku Düzeylerine Etki Eden Faktörlerin İncelenmesi
Özet: Amaç: Çalışma, sağlık hizmetleri meslek yüksekokulunda okuyan öğrencilerin COVID-19 korku düzeyleri ve buna etki eden faktörlerin incelenmesi amacıyla yapıldı. Yöntem: Çalışma tanımlayıcı tipte gerçekleştirildi. Çalışmanın evrenini Sağlık hizmetleri Meslek Yüksekokulunda eğitim gören toplam 1900 öğrenci oluşturdu. Çalışmada, örneklem seçimine gidilmedi, gönüllülük esasına göre katılım gösteren toplam 866 öğrenci ile yürütüldü. Çalışma verileri 15 Ocak-15 Şubat 2022 tarihleri arasında toplandı. Veri toplama aracı olarak “Sosyo demografik Özellikler Soru Formu” ve "COVID-19 Korkusu Ölçeği’’ kullanıldı. Veri toplama araçları google forms olarak düzenlendi ve katılımcılara sosyal medya üzerinden iletildi. Verilerin değerlendirilmesinde SPSS 24 paket programı kullanıldı.  Analizlerde (p<0,05). İstatistiksel olarak anlamlı olarak kabul edildi. Bulgular: Çalışmaya 545’i kadın olmak üzere toplam 866 öğrenci katıldı. Katılımcıların yaş ortalaması 21.4 olarak tespit edildi. Yaşlı Bakımı ve Çocuk Gelişimi programı öğrencileri en yüksek katılım gösteren programlar olarak bulundu. Öğrencilerin ailelerinin ikamet ettiği yerlerle COVID-19 Korku ölçek puanları arasında istatistiksel olarak anlamlı fark bulunmuştur (p=0.018). Aileleri ilçede yaşayanların ölçek puanları hem il hem de köyde yaşayanlara göre anlamlı oranda düşük bulundu. Sonuç: COVID-19 pandemisinin ilerleyen dönemlerinde yaptığımız bu çalışmada sağlık çalışanı adayı öğrencilerin COVID-19 Korku ölçeği puan ortalamaları orta şiddetli korku düzeylerini göstermektedir.
Yazar isimleri: ['Hatice ÖNTÜRK AKYÜZ', 'Mustafa Serhat ŞAHİNOĞLU', 'Sevil ALKAN', 'Aysun ÖZLÜ']
Yayın Yılı: 31 Ekim 2022
Dergi ismi: Medical Research Reports
Yayın sayfa url: https://dergipark.org.tr/tr/pub/mrr/issue/73279/1122354
Yayın pdf linki: https://dergipark.org.tr/tr/download/article-file/2451606
