Makale Başlığı: DİJİTAL VATAN SAVUNMASI: R/PLACE ETKİNLİĞİ
Özet: Dijitalleşen ve küreselleşen dünyada, insanın duyuş, düşünüş ve kavrayışının ‘sanal cemaat’lerden etkilendiği bilinmektedir. Günümüzde bireyler, günlük aktivitelerini dijital platformlara ve sosyal mecralara taşımaktadır. Sosyal mecralar bireylerin görüş bildirdikleri, kişisel ilişkilerini sürdürdükleri ya da genel olarak vakit geçirdikleri mecralardır. Bireyler, sosyal mecralarda kimliklerini sergilemekten ve sanal olan bu mecralara anlam yüklemekten geri kalmamaktadır. Dünyanın bilinen forum sitelerinden olan Reddit’in gerçekleştirmiş olduğu R/Place etkinliği de sosyolojik pek çok konuyu içinde barındırmaktadır. Farklı ülkelerin katılımıyla gerçekleştirilmiş olan etkinlikte, bireylerin gerçekleştirilen etkinliğe yüklediği anlamlar ve dijital platform üzerindeki kullanıcı davranışları incelenmesi gereken bir durum olarak karşımıza çıkmıştır. Sosyal medya üzerinde gerçekleştirilen ve kimi çevrelerce sadece bir ‘oyun’ olarak algılanabilme potansiyeline sahip olan bir etkinlik, milyonlarca kişinin dijital savaş meydanı haline dönüşebilmiş ve çeşitli sembollerle gruplar, var olma mücadelesi vermiştir. Bu çalışmada, R/Place etkinliği, sosyolojik perspektifle incelenmeye çalışılmıştır. Etkinlikte yer alan durumlar, kimlik kavramına ilişkin alt kavramlar çerçevesinde incelenmiştir. Konu, içerik analizi yöntemiyle yorumsamacı bir yaklaşımla ele alınmıştır.
Yazar isimleri: ['Canan GÖNÜLLÜ']
Yayın Yılı: 24 Kasım 2022
Dergi ismi: Mehmet Akif Ersoy Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/makusobed/issue/73476/1182163
Yayın pdf linki: https://dergipark.org.tr/tr/download/article-file/2679752
