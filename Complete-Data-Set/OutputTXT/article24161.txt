Makale Başlığı: SAMSUN DEVLET KLÂSİK TÜRK MÜZİĞİ KOROSU 1991 ve 2019 YILLARI REPERTUVARLARININ MAKAM, FORM VE USÛL BAKIMINDAN İNCELENMESİ
Özet: Çalışmada, Samsun Devlet Klasik Türk Müziği Korosu kuruluş tarihi olan 1991 yılı ve (Covid-19 Pandemi sürecinden hemen önce) 2019 yılı repertuvarları arasındaki benzerlik ya da farklılıkları açığa çıkarmak amaçlanmıştır. Bu bağlamda Samsun Devlet Klâsik Türk Müziği Korosu repertuvarı hakkında daha fazla teknik ve müzikal bilgiler elde etmek hedeflenmiştir. Aradan geçen 28 yıllık süreç içerisinde repertuvarlarda yaşanan değişimler göz önünde bulundurulduğunda, farklı koroların repertuvar süreçlerine sağlayacağı katkı bakımından da önem arz etmektedir. Araştırma, doküman analizi ile yürütülmüş bir çalışmadır. Samsun Devlet Klasik Türk Müziği Korosu repertuvarı üç ana kıstas açısından incelemeye tâbi tutulmuştur. Müzikte çeşitliliğin göstergesi olan form yapıları, yine Türk müziğinin diğer bir zenginlik göstergesi olan makamlar ve usuller bakımından repertuvar kapsamındaki eserler detaylıca incelenmiştir. Sonuç olarak, koronun 1991 yılı repertuvarında en çok hicaz makamı, şarkı formu ve sofyan usulünden, 2019 yılı repertuvarında ise en çok yine hicaz makamı, şarkı formu ve farklı olarak düyek usulünden istifade etmiş olduğu tespit edilmiştir.
Yazar isimleri: ['Funda KEKLİK KAL', 'Derya KAÇMAZ']
Yayın Yılı: 30 Haziran 2022
Dergi ismi: Yegah Müzikoloji Dergisi
Yayın sayfa url: https://dergipark.org.tr/tr/pub/ymd/issue/70617/1103933
Yayın pdf linki: https://dergipark.org.tr/tr/download/article-file/2376134
