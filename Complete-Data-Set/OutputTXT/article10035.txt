Makale Başlığı: Femur Boyun Kırığı Tanısı ile Yatan Hastalarda Beslenme Desteğini Önemsiyor muyuz?
Özet: ÖzetAmaç: Femur boyun kırıkları (FBK), proksimal femurun intrakapsüler bölgesinde oluşan kırıklardır. Femur proksimalindeki kırıkların insidansı yaşla doğru orantılı olarak artış gösterir. FBK yüksek mortalite ve morbiditeye neden olan kırıklardır. Yetersiz beslenme de bu hastaların sorunlarından biridir. Bu çalışmada FBK nedeni ile hastanemize yatışı yapılan hastalarda gerekli beslenme takibinin öneminin ortaya konulması amaçlandı.Gereç ve Yöntemler: Kütahya Sağlık Bilimleri Üniversitesi Evliya Çelebi Eğitim ve Araştırma Hastanesi’ne 2017-2018 yılları arasında FBK tanısı ile yatan hastalara ait veriler retrospektif olarak hasta dosyası ve hastane otomasyon sisteminden tarandı. Çalışmaya 229 hasta dâhil edildi. Hastaların yatış tanıları, yaşve cinsiyeti, albümin, C-reaktif protein (CRP), lenfosit tahlilleri değerlendirildi. Hastanemiz otomasyon sisteminde her yatan hasta için yapılan nutrisyon risk skorlamasına (NRS-2002) bakıldı. Nutrisyon desteği için, beslenme destek ekibinden (BDE) konsültasyon istenip-istenmediğine bakıldı.Bulgular: Çalışmaya dâhil edilen hastaların ortalama yaşları 74 olarak bulundu. Hastaların %79.3’ü 65 yaş üstündeyken, %20.97’si 65 yaş altıydı. Hastaların %65.1`inin albümin, %24.5`inin lenfosit, %88.2`sinin ise CRP değeri normal aralıklar dışında olduğu tespit edildi. Hastaların albümin ve yaş değişkeni arasında negatif yönde, istatistiksel açıdan %41`lik anlamlı bir ilişki vardı (p<0.05). NRS-2002`ye bakıldığında ise %94.8`i hesaplanmamış olarak görüldü. Hastaların hiçbirinden BDE›den konsültasyon istenmediği görüldü.Sonuç: Kalça kırığı hastalarının perioperatif beslenme desteğinin göz önünde bulundurulması hastalarda morbidite ve mortaliteyi azaltıp, yaşam kalitesini iyileştirebilir. Biz, çalışmamızda beslenme desteğine daha çok önem verilmesinin gerekliliğini ortaya koyduk.
Yazar isimleri: ['Emel YILDIZ', 'Halil YILDIZ', 'Özlem ARIK', 'Filiz.ozyigit ÖZYİĞİT']
Yayın Yılı: 2 Kasım 2022
Dergi ismi: Kahramanmaraş Sütçü İmam Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/ksutfd/issue/73295/951993
Yayın pdf linki: https://dergipark.org.tr/tr/download/article-file/1822438
