Makale Başlığı: Üreticilerin Reçete Uygulamasına Yönelik Algı, Tutum ve Davranış Düzeylerinin İncelenmesi
Özet: Bu çalışmanın amacı; üreticilerin tarım ilaçları kullanımında reçete uygulamasına yönelik algı, tutum ve davranış düzeylerinin incelenmesidir. Tarım ilacı kullanımının en yoğun olduğu Antalya ve Manisa illeri çalışma alanı olarak belirlenmiş ve basit tesadüfi örnekleme yöntemine göre seçilen 173 üretici ile anket görüşmesi gerçekleştirilmiştir. Elde edilen veriler, frekans dağılımları ve Likert ölçeğinden faydalanılarak açıklanmış ve gerekli görülen değişkenler arasında il düzeyinde ilişki olup olmadığı Ki-kare testi ile analiz edilmiştir. Üreticilerin %46.24’ünün uygulamadan başlangıç tarihleri olan 2009-2011 yılları arasında haberdar olduğu, %72.78’inin ise uygulamayı İl-İlçe Tarım ve Orman Müdürlükleri’nden duyduğu belirlenmiştir. Üreticilerin %73.41’i tarım ilaçlarının reçete ile satılmasını uygun bulmakta, %71.0’i uygulamanın devam etmesini istemekte, %70.52’si reçete uygulamasının önemli olduğunu düşünmekte ve %43.93’ü uygulamayı başarılı bulmaktadır. Üreticilerin %44.51’i, uygulama ile ilaçlama sayısının azaldığını belirtirken; %46.82’si ise ilaçlama sayısında herhangi bir değişim olmadığını ifade etmiştir. Manisa ilinde bulunan üreticilerin Antalya ilinde bulunan üreticilere oranla reçete uygulamasına yönelik algı, tutum ve davranış düzeylerinin daha yüksek olduğu belirlenmiştir. Reçete uygulamasından daha fazla fayda sağlanabilmesi için uygulamanın yaygınlaştırılması, tüm ürünlerde ve illerde uygulanmasına yönelik düzenlenmelerin yapılması ve il düzeyinde görülen farklılıkların azaltılması için üretici bilincinin arttırılması gerekmektedir.
Yazar isimleri: ['Selda ARSLAN', 'Emine OLHAN']
Yayın Yılı: 18 Ekim 2022
Dergi ismi: Türk Tarım ve Doğa Bilimleri Dergisi
Yayın sayfa url: https://dergipark.org.tr/tr/pub/turkjans/issue/73036/1131833
Yayın pdf linki: https://dergipark.org.tr/tr/download/article-file/2490953
