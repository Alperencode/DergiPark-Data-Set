Makale Başlığı: Süt Sığırlarında Kuru Dönem Uzunluğu: II. Buzağılarda Yaşama Gücü ve Büyüme Performansı Üzerinde Etkisi
Özet: Bu çalışma Holstein ırkı ineklerde kuru dönem uzunluğunun (KDU) buzağılarda yaşama gücü, cinsiyet, büyüme performansı, mortalite üzerindeki etkisini araştırmak amacıyla yapılmıştır. Çalışmada Holstein ırkı 800 baş inek (laktasyon sırası: 2, 3 ve ≥4) ve bu ineklerin yeni doğan buzağıları kullanılmıştır. İnekler KDU’ ya göre beş kategoride KDU≤40 gün, 41-50, 51-60, 61-70, KDU≥71 gün sınıflandırılmıştır. Buzağıların doğumda ve 6 aylık yaşta canlı ağırlıkları ve bazı vücut ölçüleri alınmıştır. Çalışma sonucunda ineklerde KDU ile buzağı cinsiyeti arasındaki ilişki anlamlı (P<0.01) olmuştur. Kuru dönem uzunluğu 51-60 gün olan ineklerde dişi buzağı sayısı, 61-70 gün olan ineklerde ise erkek buzağı sayısı daha fazla olmuştur. Çalışmada buzağıların doğum ve 6. ay canlı ağırlıkları ile KDU arasındaki ilişki P<0.01 düzeyinde ve 6. ay vücut uzunluğu ve cidago yüksekliği ile KDU arasındaki ilişki P<0.05 düzeyinde anlamlı bulunmuştur. Bu değerler en yüksek 61-70 gün kuruda kalan ineklerin buzağılarında görülmüştür. Buzağıların mortalite değerleri ile KDU arasındaki ilişki anlamlı olmamıştır (P>0.05). Çalışmadan elde edilen sonuçlar, buzağıların canlı ağırlık ve büyüme performansı dikkate alındığında ineklerde kuruda kalma süresinin 61-70 gün arasında planlanabileceğini göstermiştir.
Yazar isimleri: ['Jale METİN KIYICI', 'Özlem KÖKNUR', 'Mahmut KALİBER']
Yayın Yılı: 30 Aralık 2022
Dergi ismi: Kahramanmaraş Sütçü İmam Üniversitesi Tarım ve Doğa Dergisi
Yayın sayfa url: http://dogadergi.ksu.edu.tr/tr/pub/issue/73092/1013499
Yayın pdf linki: https://dergipark.org.tr/tr/download/article-file/2041510
