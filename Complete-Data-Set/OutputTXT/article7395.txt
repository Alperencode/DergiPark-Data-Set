Makale Başlığı: FDY İplikler Kullanılarak Üretilen Tekstil Yüzeylerinin Akustik Performanslarının İncelenmesi
Özet: Gürültü insan sağlığını tehdit eden günümüzün önemli sorunlarından biri olarak karşımıza çıkmaktadır. Gürültü her ne kadar öznel bir tabir olsa da belli başlı sesler herkes tarafından gürültü olarak algılanmaktadır. Endüstriyel gürültü buna örnek olarak gösterilebilmektedir. İnsanların gürültüden etkilenmelerini en az seviyeye indirebilmek ve gürültü kirliliğini önlemek amacıyla özel materyaller kullanılmaktadır. Bu materyallere, gözenekli materyaller arasında yer alan köpük ve tekstil malzemeleri örnek olarak verilebilmektedir. Bu çalışma kapsamında, tekstil sektöründe en çok kullanım oranına sahip olan polyester lifleri kullanılmıştır. Polyester liflerinden elde edilen ipliklerden çözgülü örme kumaş üretilip empedans tüp metoduyla ses yutum katsayısı tespit edilmiştir. Polyester iplikte 7 (yedi) farklı enine kesit şekli kullanılmıştır. Kullanılan ipliklerin bütün özellikleri aynı olup tek değişken parametre enine kesit şekilleridir. Üretimi gerçekleştirilen çözgülü örme kumaşların ise desenleri her kesitte aynıdır. İki farklı sıklık kullanılarak üretilen kumaşların ses yutum katsayısının tayini, empedans tüp metoduyla gerçekleştirilmiştir.
Yazar isimleri: ['Beyzanur ERDAL', 'Erhan SANCAK']
Yayın Yılı: 30 Eylül 2022
Dergi ismi: International Journal of Advances in Engineering and Pure Sciences
Yayın sayfa url: https://dergipark.org.tr/tr/pub/jeps/issue/72838/1093024
Yayın pdf linki: https://dergipark.org.tr/tr/download/article-file/2331109
