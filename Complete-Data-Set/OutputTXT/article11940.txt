Makale Başlığı: Bir Devlet Hastanesinde Görev Yapan Hemşirelerin Depresyon Durumlarının Değerlendirilmesi
Özet: Depresyon; bellek, bilişsel işlevler, duygu durum bozulmalarına eşlik eden, fiziksel ve davranış değişikliklerinin ortaya çıktığı ciddi bir hastalıktır. Tanımlayıcı tipteki bu çalışma, hemşirelerde depresyon durumlarını ve ilişkili faktörleri belirlemek amacıyla yapılmıştır. Bu çalışma Tunceli Devlet Hastanesi’nde görev yapan tüm hemşirelere uygulanmıştır. Anket formunda “Kişisel Tanıtıcı Form” ve “Beck Depresyon Ölçeği (BDÖ)” kullanılmıştır. Verilerin istatistiksel analizlerinde t testi, tek yönlü varyans analizi kullanılmıştır. Hemşirelerin yaş ortalaması 34.15±8.94 olup, %88.4’ü kadındır. Hemşirelerin BDÖ puan ortalaması 11.87±7.50 olup, %24.6’sında depresyon saptanmıştır. BDÖ puanları; yaş arttıkça, kronik hastalığı olanlarda, sosyoekonomik düzeyini kötü algılayanlarda, sigara, alkol kullananlarda daha yüksektir (p<0.05). BDÖ puanları cinsiyete, medeni duruma, eğitim durumuna göre değişmemektedir (p>0.05). Hemşirelerin yaklaşık dörtte birinde depresyon saptanmıştır. Hemşireler   toplumda rol model olan insanlardır. Bu yüzden düzenli sağlık kontrollerinin yapılması, iş ortamı ile alakalı stresörlerin en aza indirilmesi için önlemler alınmalıdır. 
Yazar isimleri: ['Ezgi GENÇ', 'Edibe PİRİNÇCİ', 'Sedap ÖZBEY', 'Serap ÖZDEMİR', 'Abdullah DEMİR', 'Süleyman DEVECİ', 'Ahmet Tevfik OZAN', 'Ayşe OĞUZÖNCÜL']
Yayın Yılı: 24 Ağustos 2022
Dergi ismi: Muğla Sıtkı Koçman Üniversitesi Tıp Dergisi
Yayın sayfa url: https://dergipark.org.tr/tr/pub/muskutd/issue/72262/846395
Yayın pdf linki: https://dergipark.org.tr/tr/download/article-file/1466642
