Makale Başlığı: 48-72 Aylık Çocukların Duygular Temasına Yönelik Gerçekleştirilen Çizimlerinin İncelenmesi
Özet: Bu çalışmanın amacı 48-72 aylık çocukların resimlerinde yer vermiş oldukları çizimlerin niteliğini ve bu çizimlerde hangi duyguları yansıttıklarını ortaya koymaktır. Çalışmada betimsel araştırma yöntemi kullanılmış ve elde edilen veriler çiz anlat tekniği ile toplanmıştır. Araştırma 48 ay ve üzeri 31 kız, 29 erkek olmak üzere toplam 60 çocuğun katılımı ile gerçekleşmiştir. Veriler toplanırken, gidilen okulda önce çocuklarla vakit geçirilmiş ve ardından sınıf çizim yapmaya uygun duruma getirilmiştir. Çocuklara “Duygularınızı resimlerinize nasıl yansıtırsınız?” sorusu sorulmuş ve çizim yapmalarına fırsat verilmiştir. Çalışmadan elde edilen verilerin analizi içerik analizi ile gerçekleştirilmiştir. Araştırmadan elde edilen bulguların incelenmesi neticesinde çalışma grubunda yer alan 60 çocuktan 56’sının çizimlerinde insan figürüne yer verdiği, 27’sinin ise abiotik öğelere yer verdiği görülürken çocuk çizimlerine bağlı olarak oluşturulan kategorilerin tamamında “mutlu” duygusunun çizimlere en çok yansıtılan duygu olduğu sonuçlarına ulaşılmıştır.
Yazar isimleri: ['Yusuf Ertan ELMA', 'Veysi ERZEN']
Yayın Yılı: 22 Ekim 2022
Dergi ismi: Turkish Journal of Educational Studies
Yayın sayfa url: https://dergipark.org.tr/tr/pub/turkjes/issue/73134/1111473
Yayın pdf linki: https://dergipark.org.tr/tr/download/article-file/2407122
