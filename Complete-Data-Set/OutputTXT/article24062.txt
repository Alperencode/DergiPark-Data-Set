Makale Başlığı: SOSYAL İNŞACILIK PERSPEKTİFİNDEN POST SOVYET DÖNEMİ RUS DIŞ POLİTİKASININ İNCELENMESİ: SIRBİSTAN VE ERMENİSTAN ÖRNEĞİ
Özet: Sosyal inşacılık uluslararası ilişkilerde Sovyetler Birliği’nin dağılmasıyla etkili olmuş bir yaklaşımdır. İnşacılar, rasyonalist teorilerin devlet davranışlarını açıklarken salt maddi unsurları kullanmalarına karşı çıkmışlardır. Bu unsurların devletlerin dış politika davranışlarını açıklamada yetersiz kaldığını ileri sürerek kimlik, din, kültür gibi kavramların dış politika oluşum sürecindeki önemini vurgulamışlardır. Kimliklerin, devletlerin dış politika tercihlerinin belirlenmesinde belirleyici olduğunu savunmuşlardır. Devletlerin kimliklerini, ulusal ve uluslararası boyutta inceleyen inşacılar, kimliğin toplumlar arasında paylaşılan ortak değerlerle inşa edildiğini ileri sürmektedir. Bu çalışmada, sosyal inşacı yaklaşım açıklandıktan sonra uluslararası ilişkiler disiplinine getirdiği yenilikler tartışılmıştır. Daha sonra kimlik kavramı; tanımı, sosyal inşacılıktaki yeri, etnik ve dini özellikleri ile incelenmiştir. Ardından Bosna-Hersek Savaşı ve Dağlık Karabağ Savaşları özelinde Rusya’nın Sırbistan ve Ermenistan’a yönelik politikaları sosyal inşacılık perspektifinden ele alınmıştır. Sosyal inşacıların savundukları devletlerin kimliklerinin çıkarları doğrultusunda değişime uğrayabileceği savı, Rusya’nın Bosna Hersek Savaşı ve Karabağ Savaşları’nda değişime uğrayan politikalarını açıklamaktadır.
Yazar isimleri: ['Kübra KARAKAŞ']
Yayın Yılı: 30 Haziran 2022
Dergi ismi: Uluslararası İlişkiler ve Politika Dergisi
Yayın sayfa url: https://dergipark.org.tr/tr/pub/ulipod/issue/73656/1213270
Yayın pdf linki: https://dergipark.org.tr/tr/download/article-file/2807401
