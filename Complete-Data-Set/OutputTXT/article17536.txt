Makale Başlığı: Yaşlıların Seyahatleriyle İlgili Deneyimleri: Nitel Bir Çalışma
Özet: Bugün dünya genelinde yaşlı nüfusun toplum içindeki oranı her geçen gün dikkat çekici oranda artmaktadır. Toplumdaki sayıları giderek artan yaşlı bireylerin turizm sektöründeki görünürlükleri de dikkat çekmektedir. Dünya genelinde başta ulaşım olmak üzere birçok sektörde sağlanan kolaylıklar, ortalama yaşam süresinin uzaması ve sağlıklı yaşlanmanın öneminin artması, yaşlı turistlerin sayısında önemli bir artışa neden olmaktadır. Bu çalışmanın amacı, ülkemizde yaşayan 65 yaş ve üstü yaşlı bireylerin seyahat motivasyonlarını, seyahat sıklığını etkileyen faktörleri, seyahatlerini kimlerle ve nasıl deneyimlediklerini ve seyahat kısıtlayıcılarının neler olduğunu ortaya koymaktır. Çalışmanın bulgularına göre yaşlıların en önemli seyahat motivasyonları, ‘‘yeni yerler görmek ve yeni şeyler öğrenmek’’, ‘‘günlük rutinden kaçmak’’ ve ‘‘genç yaşlanmak’’ isteğidir. Ayrıca ‘‘sosyalleşmek’’, ‘‘sağlıklı hissetmek’’, ‘‘kötü düşüncelerden uzaklaşmak’’, ‘‘aile ve eş dostla vakit geçirmek’’, ‘‘yaşam standardını korumak’’ amacıyla da seyahat ettikleri görülmüştür. Yaşlıların seyahat sıklığı ‘‘eşlerden birinin vefatı’’, ‘‘değişen ekonomik koşullardan etkilenme’’ ve ‘‘kadın olma’’ durumundan etkilenmektedir. Yaşlılar seyahat ederken genellikle turları daha güvenli bulduklarını dile getirmiştir. Yaşlılar seyahatleriyle ilgili karşılarına çıkan engellerin ise ‘‘sağlık sorunları’’, ‘‘zamanlarının olmaması’’, ‘‘maddiyat’’, ‘‘ulaşımla ilgili sıkıntılar’’ ve ‘‘eşler arasındaki uyumsuzluklar’’ dan kaynaklandığından söz etmişlerdir.
Yazar isimleri: ['Kadir TEMURÇİN', 'Necibe Nur ALAYDIN']
Yayın Yılı: 29 Haziran 2022
Dergi ismi: Yaşlı Sorunları Araştırma Dergisi
Yayın sayfa url: https://dergipark.org.tr/tr/pub/yasad/issue/70700/1006204
Yayın pdf linki: https://dergipark.org.tr/tr/download/article-file/2015583
