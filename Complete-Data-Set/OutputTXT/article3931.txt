Makale Başlığı: Üretici Birliklerinin Örgütlenme Bilincine Katkıları: Telli Terbiye Sistemli Bağcılık Örneği
Özet: Kırsal alanda tarım sektöründe faaliyet gösteren organizasyonlardan biri de üretici birlikleridir. Tarımsal üretici birlikleri, üreticilere geniş bir hizmet yelpazesi sunmakta ve aynı zamanda örgütsel farkındalığın yaratılması ve yaygınlaştırılmasında rol model olarak hareket etmektedir. Çalışmanın amacı üretici birliğinin, birlik üyesi üreticilerin örgütlenme bilincine katkısının olup olmadığının ortaya çıkarılmasıdır. Bu çalışmada, Diyarbakır’ın Dicle, Han, Kulp, Silvan ilçelerinde Uluslararası Tarımsal Kalkınma Fonu (IFAD) destekli 79 Telli terbiye sistemli bağcılık işletmelerinin örgütlenme konusundaki bakış açıları birliğe üye olan ve birliğe üye olmayan üreticiler açısından incelenmiştir. Söz konusu işletmelerin 45 adedi Dicle Organik Meyve Yetiştirici Birliğine üyedir. Verilerin analizinde tanımlayıcı istatistiki yöntemler ve Kikare (X2) analizi kullanılmıştır. Çalışmada organik meyve yetiştiricileri birliğine üyelik ve telli terbiye sistemli bağcılığa devam etme isteği arasında pozitif fakat bilimsel olarak anlamlı bir ilişkinin olmadığı görülmüştür. Üretici birliğine üye olanlar ile üye olmayanların, sadece alınan destek sayısı ve IFAD’ı tanıma konusunda vermiş oldukları cevaplar arasındaki farkın pozitif ve çok anlamlı (p<0,01) olduğu görülmüştür. Elde edilen sonuçlara göre üretici birliklerinin etkinliklerinin ve başarılarının arttırılması için birliklere finansman desteklerinin sağlanması kadar, birlik faaliyetlerini sürekli olarak değerlendirebilecek mekanizmaların gerekli olduğu kanaatine varılmıştır.
Yazar isimleri: ['Songül AKIN']
Yayın Yılı: 10 Haziran 2022
Dergi ismi: Dicle Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/dufed/issue/68454/1030428
Yayın pdf linki: https://dergipark.org.tr/tr/download/article-file/2107234
