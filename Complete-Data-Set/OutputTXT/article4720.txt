Makale Başlığı: Isolation of ascorbate peroxidase (APX) gene in lentil (Lens culinaris Medik.) and expression analysis under drought stress conditions
Özet: Amaç: Bu çalışmada, mercimekte (Lens culinaris Medik.) askorbat peroksidaz (APX) geninin partial cDNA klonu izole edilmiş ve LcAPX geninin kuraklık stresi koşullarında mercimek fidelerinde değişen gen ifadesi seviyesi belirlenmiştir.Materyal ve Yöntem: Kuraklık stresi ve LcAPX gen ifadesi arasındaki ilişkiyi anlamak için, 2 hafta süre ile yetiştirilen mercimek fidelerine 6, 13 ve 20 gün süre ile sulamama şeklinde kuraklık stresi uygulanmıştır. Kuraklık stresinin etkileri, sap nispi nem içeriği (RWC) ölçülerek belirlenmiştir. Mercimek fidelerinde meydana gelen gen ifadesi değişimleri eş zamanlı kantitatif PCR (Real-time qPCR) ile belirlenmiştir.Araştırma Bulguları: Hem kuraklığa dayanıklı Fırat-87 hem de kuraklığa duyarlı Özbek çeşitlerinin LcAPX gen ekspresyon seviyeleri, kuraklık stresinin şiddetine göre değişiklik göstermiştir. LcAPX gen ekspresyonu Fırat-87 çeşidinde 6. günde en yüksek seviyeye ulaşırken, Özbek çeşidinin sadece 20. gününde önemli bir artış gözlenmiş ve bu artış Fırat-87 çeşidine göre nispeten düşük kalmıştır.Sonuç: Sonuç olarak, LcAPX geninin ekspresyonunun gün bazında değişmesi, LcAPX geninin mercimeğin kuraklığa tepkisinde oldukça spesifik bir gen ekspresyon profiline ve karmaşık bir regülasyona sahip olduğunu göstermektedir.
Yazar isimleri: ['Melike BAKIR', 'Cebrail YILDIRIM']
Yayın Yılı: 30 Eylül 2022
Dergi ismi: Ege Üniversitesi Ziraat Fakültesi Dergisi
Yayın sayfa url: https://dergipark.org.tr/tr/pub/zfdergi/issue/72734/1007041
Yayın pdf linki: https://dergipark.org.tr/tr/download/article-file/2017398
