Makale Başlığı: SİVAS ARKEOLOJİ MÜZESİNDE BULUNAN LAHİT FORMLU RÖLİKERLER
Özet: Roma ve Bizans dönemlerinde Sebasteia olarak anılan Sivas’ta Bizans dönemine ait günümüze sağlam olarak gelebilen yapı bulunmamaktadır. Bölgenin Bizans dönemine ait bildiklerimiz ya seyyahların aktardıkları ya da yüzey araştırmaları ve kazı çalışmaları sonucunda ortaya çıkan arkeolojik verilerle sınırlıdır. Hıristiyanlıkta önemli bir yer tutan Rölik Kültü, Antik Dönemlerde ve Yahudi inancında da karşımıza çıkmaktadır. Aziz ve martirlerin bedenleri ve bedenlerine temas eden her nesne rölik olarak kabul edilmiş ve bu nesneler rölikerlerde muhafaza edilmiştir. Rölikler kutsal kişilerle ilgili oldukları için de hem koruyucu gücü olduğuna hem de iyileştirici gücü olduğuna inanılmıştır. Çalışmanın konusunu Sivas Arkeoloji Müzesi’nde yer alan lahit formlu rölikerler oluşturmaktadır. Bu bağlamda Sivas Arkeoloji Müzesi’ndeki rölikerler fotoğraflarla belgelenmiş, çizimleri yapılmış ve Anadolu’daki benzer örnekleriyle karşılaştırmalı olarak değerlendirilmesi yapılmıştır.
Yazar isimleri: ['A. Nazlı SOYKAN']
Yayın Yılı: 31 Ağustos 2022
Dergi ismi: Safran Kültür ve Turizm Araştırmaları Dergisi
Yayın sayfa url: https://dergipark.org.tr/tr/pub/saktad/issue/72444/1161758
Yayın pdf linki: https://dergipark.org.tr/tr/download/article-file/2595365
