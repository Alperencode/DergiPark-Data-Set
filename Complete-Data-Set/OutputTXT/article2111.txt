Makale Başlığı: SURİYE GÖÇÜNÜN TÜRKİYE’NİN KENTLEŞME SÜREÇLERİNE ETKİLERİ: GAZİANTEP KENTİ ÖRNEĞİ
Özet: 2011 yılında Suriye’de ortaya çıkan iç karışıklık ve savaş Suriye halkının çevre ülkelere göç etmesine yol açmış, Suriye’ye en yakın ülke olması nedeniyle bu durum en çok Türkiye’yi etkilemiştir. Çalışmanın amacı Suriye göçünün Gaziantep’in kentleşme sürecine ve yerel yönetimlerin faaliyetlerine etkisini ortaya koymaktadır. Araştırma yöntemi olarak nitel araştırma yöntemi tercih edilmiş olup, Gaziantep Büyükşehir Belediyesi ile yarı yapılandırılmış görüşme gerçekleştirilmiştir. Gaziantep Büyükşehir Belediyesi Göç Yönetimi Şube Müdürü ile görüşülmüştür. Türkiye’nin “Açık Kapı Politikası” uygulayarak kapılarını Suriyelilere açması hem Türkiye hem de Suriyeliler için yeni ve uzun bir sürecin  başlangıcı olmuştur. Özellikle Gaziantep kenti gibi Türkiye’nin güney sınırındaki kentler bu süreçten diğer kentlere göre daha çok etkilenmişlerdir. Eylül 2022 yılı itibariyle üç buçuk milyondan fazla Suriyeli (3.654.866) “geçici koruma statüsüyle” ülkemizde bulunmaktadır. Geçici koruma altındaki Suriyelilerin nüfus yoğunluğu ve “geçici koruma sürecinin” uzaması yerel halkı huzursuz etmekte, kentsel hizmet ihtiyacını arttırmakta ve Gaziantep’in kentleşme sürecini, sosyal yaşamını ve ekonomik durumunu olumsuz etkilemektedir. Gaziantep Büyükşehir Belediyesi Göç Yönetimi Şube Müdürü ile yapılan görüşme bu etkilerin boyutunun ortaya konulmasına katkı sağlamıştır.
Yazar isimleri: ['Leyla LALE']
Yayın Yılı: 30 Ekim 2022
Dergi ismi: Avrasya Sosyal ve Ekonomi Araştırmaları Dergisi
Yayın sayfa url: https://dergipark.org.tr/tr/pub/asead/issue/73282/1152968
Yayın pdf linki: https://dergipark.org.tr/tr/download/article-file/2571799
