Makale Başlığı: Türkçe Öğretmen Adaylarının Yazı Yazma Kaygıları ve Yazma Kaygılarının Giderilmesine Yönelik Önerileri
Özet: Bu araştırmada Türkçe öğretmeni adaylarının yazma süreçlerinde yaşadıkları yazma kaygıları ve bu kaygıların giderilmesine yönelik çözümlerin önerilerinin incelenmesi amaçlanmıştır. Araştırmada nitel araştırma desenlerinden durum çalışması deseni kullanılmıştır. Araştırmanın çalışma grubunu 2019-2020 eğitim-öğretim yılında Ağrı İbrahim Çeçen Üniversitesi Türkçe öğretmenliği 4. sınıfta öğrenim gören 21 öğrenci oluşturmaktadır. Çalışma grubunu belirlemede amaçlı örnekleme yöntemlerinden kolay ulaşılabilirlik örnekleme yöntemi kullanılmıştır. Araştırmanın verileri 6 açık uçlu sorudan oluşan yarı yapılandırılmış görüşme formu aracılığı ile toplanmıştır. Araştırmanın veri analizinde içerik analizi kullanılmış ve görüşmelerden hareketle tema ve kodlar oluşturulmuştur. Elde edilen bulgular doğrultusunda katılımcıların çoğunluğu yazma etkinliklerinden keyif aldığını, yazmayı sevdiklerini, yazma sırasında yanlış yapma düşüncelerinin onları endişelendirdiği, strese ve hata yapma düşüncesine soktuğu, başkaları tarafından yazılarının değerlendirilmesinin katılımcılarda tedirginlik oluşturduğu, onları heyecanlandırdığı, rezil olma veya beğenilmeme korkusu oluşturduğuna dair görüşler belirtmişlerdir. Katılımcıların bazıları yazma kaygısı yaşadıklarını ve bunun nedenini anlatım sırasında yaşadıkları sorunlara, beğenilmeme endişesine, sürenin yetersiz olmasına ve konu bulmakta sıkıntı yaşamalarına bağlamıştır. Katılımcıların yazma kaygılarının giderilmesine yönelik çözüm önerilerine bakıldığında yeterli yazma etkinliklerinin yapılması, yazmaya uygun bir ortam sağlanması, farklı türde ve stratejide yazma çalışmalar ve kitap okuma etkinliğiyle sözcük dağarcığına yönelik çalışmaların yapılması yazma kaygılarının giderilmesine yönelik çözüm önerileri olarak sunulmuştur.
Yazar isimleri: ['Muhammed TUNAGÜR']
Yayın Yılı: 30 Haziran 2022
Dergi ismi: Kuram ve Uygulamada Sosyal Bilimler Dergisi
Yayın sayfa url: https://dergipark.org.tr/tr/pub/kusob/issue/70607/947622
Yayın pdf linki: https://dergipark.org.tr/tr/download/article-file/1805721
