Makale Başlığı: Bursalı Bir Şair: Murat Aydınlılar Şiirinde Huzursuzluk
Özet: 1960 yılında Bursa’da doğan Murat Aydınlılar Türk şiirinde adını fazla duyuramamış şairlerden biridir. Bu durumun sebeplerinden biri şairin sadece 1983 ve 1988 yılları arasında yani salt beş sene şiirle iştigal etmesinden dolayıdır. Çünkü şairin şiir kitaplarının ilki 1983 yılında Can Çiçeği – Şiirler adıyla yayımlanmış olup, 1984 yılında Yağmur Dindi adlı şiir kitabı çıkmıştır. 1988 yılında ise son şiir kitabı Su Kokusu – Şiirler adıyla yayımlanmıştır. Bu şiir kitaplarının geneline bakıldığı zaman şairin huzursuz bir psikoloji içinde olduğu görülecektir. Bu durumu şairin hayatında mı yaşadığı yoksa salt şiirinde işlediği bir izlek mi olduğu onun yaşamına gidilince ancak görülecek bir durumdur.  Fakat şiir hayatı boyunca yazdığı eserler dikkate alınınca ve şiirlerin genelinde huzursuzluk teminin yer alması onun hayatında da bir huzursuzluk duygusunun olduğunun varsayılabileceğini göstermektedir. Bu çalışmada Murat Aydınlılar’ın şiiri bu bağlamda ele alınmış olup beş başlık etrafında işlenmiştir. Bu başlıklarda çeşitli şiirler örneklem olarak verilmiş olup bu şiirlerin tahlili yapılmaya çalışılmıştır. Murat Aydınlılar’ın şiirinin yer aldığı bu çalışmada kullanılan başlıklar ise şu şekilde sıralanabilir: 1. Huzursuzluk, 2. Hüzün, 3. Umutsuzluk, 4. Yalnızlık ve 5. olarak ise Zamanın Geçmesi’dir. Huzursuzluk başlığında bu kavram tanımlanmaya çalışılmış olup Aydınlılar’ın beş şiiri tahlil edilerek bu duygu verilmeye çalışılmıştır. Hüzün başlığında da yine tanımlamalara yer verilmiş olup bu madde içinde ise iki şiir tahlil edilmiştir. Üçüncü başlık olan umutsuzluk maddesinde bu kelime tahlil edilmiş olup beş şiir ele alınmıştır. Dördüncü başlık olan yalnızlık maddesinde ise beş, son madde zamanın geçmesinde ise yedi şiirin tahlili yapılarak Aydınlılar şiirinde huzursuzluk teması verilmeye çalışılmıştır.
Yazar isimleri: ['Ahmet KARAKUŞ']
Yayın Yılı: 29 Eylül 2022
Dergi ismi: Turkish Academic Research Review
Yayın sayfa url: https://dergipark.org.tr/tr/pub/tarr/issue/72766/1146256
Yayın pdf linki: https://dergipark.org.tr/tr/download/article-file/2548371
