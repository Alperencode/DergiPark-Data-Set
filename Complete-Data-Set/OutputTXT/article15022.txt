Makale Başlığı: Doğu Akdeniz'de Deniz Yetki Alanlarının Sınırlandırılması Uyuşmazlığı: Hakkaniyet İlkelerine Dayalı Türk Tezi
Özet: 2000'li yılların başından itibaren hidrokarbon rezervlerinin keşfedilmesiyle Doğu Akdeniz, küresel ve bölgesel aktörlerin ilgi odağı haline gelmiştir. Petrol ve doğalgaz kaynaklarının keşfedilmesinin ardından, bazı kıyı devletleri deniz sınırlandırma anlaşmaları imzalamıştır. Ancak, bölgenin coğrafi olarak dar bir deniz olması nedeniyle tarafların ihtilaflı deniz yetki alanları çeşitli siyasi sorunlara neden olmuştur. Doğu Akdeniz’deki siyasi sorunların (Kıbrıs sorunu, Arap-İsrail çatışması, vb.) önemli bir boyutu da Türkiye, Yunanistan, Kıbrıs (GKRY ve KKTC), İsrail, Mısır, Libya, Suriye, Lübnan ve Birleşik Krallık’ın Doğu Akdeniz’deki tartışmalı deniz yetki alanları ile ilgilidir. Bu husus Kıbrıs Adası çevresinde açık deniz doğalgaz ve petrol arama faaliyetleri nedeniyle daha da önemli bir hal almıştır. Bu çerçevede, bu makale bölgedeki deniz alanlarının sınırlandırılmasını ve son zamanlardaki hidrokarbon arama faaliyetlerini analiz edecektir. Uluslararası deniz hukuku ilkeleri açısından Doğu Akdeniz’de deniz yetki alanlarının sınırlandırılmasında daha çok Türk tezi üzerinden bir değerlendirme yapılacaktır.
Yazar isimleri: ['Levent KIRVAL', 'Arda ÖZKAN']
Yayın Yılı: 27 Aralık 2021
Dergi ismi: The Turkish Yearbook of International Relations
Yayın sayfa url: https://dergipark.org.tr/tr/pub/tyir/issue/67361/1018836
Yayın pdf linki: https://dergipark.org.tr/tr/download/article-file/2062571
