Makale Başlığı: 2014-2020 Yıllarında İzole Edilen Sphingomonas paucımobılıs Suşlarının Mikrobiyolojik Açıdan Değerlendirilmesi
Özet: Amaç: Nadiren hastane enfeksiyonlarına yol açan Sphingomonas paucimobilis, Gram negatif, aerop, oksidaz ve katalaz pozitif, non-fermentatif basildir. Başta toprak, su olmak üzere doğada ve hastane ortamında bulunabilir. Çalışmada 2014-2020 yıllarında enfeksiyon etkeni olarak izole edilen S.paucimobilis suşlarının antibiyotik duyarlılıklarının değerlendirilmesi amaçlanmıştır. Yöntemler: Çalışmada 1 Ocak 2014- 31 Aralık 2020 tarihleri arasında çeşitli klinik örneklerden izole edilen S.paucimobilis suşları retrospektif olarak incelenmiştir. Bakteri tanımlaması MALDITOF-MS (Biomerieux Inc., Fransa) sisteminde yapılmıştır. Suşların antibiyotik duyarlılıkları Vitek 2 (Biomerieux Inc., Fransa) otomatize sistemi ile yapılmıştır.Bulgular:12 kan, 6 yara/doku, 5 idrar, 4 trakeal aspirat, 2 katater, 1 balgam, 1bronkoalvoler lavaj ve 1 eklem sıvısı örneklerinden toplam 32 S.paucimobilis izole edilmiştir. Suşların duyarlılık test sonuçları incelendiğinde piperasilin-tazobaktam %90.6, seftazidim %68.8, meropenem %84.4, amikasin %96.9, gentamisin %90.6, siprofloksasin %68.8 ve trimetoprim-sülfametoksazol %75 oranında duyarlı saptanmıştır. Sonuç: Çalışmada piperasilin-tazobaktam,amikasin ve gentamisinin S.paucimobilis enfeksiyonları için iyi bir tedavi alternatifi olduğu sonucuna varılmıştır. Ayrıca diğer non-fermentatif mikroorganizmalarda olduğu gibi direnç oranlarındaki artış daha yüksek oranlara ulaşırsa tedavisinde sıkıntılar yaşanabileceği göz önünde bulundurulmalıdır.
Yazar isimleri: []
Yayın Yılı: 2 Eylül 2022
Dergi ismi: Dicle Tıp Dergisi
Yayın sayfa url: https://dergipark.org.tr/tr/pub/dicletip/issue/72461/1170218
Yayın pdf linki: https://dergipark.org.tr/tr/download/article-file/2629210
