Makale Başlığı: ETKİLİ PSİKOLOJİK DANIŞMANLARIN ÖZELLİKLERİ
Özet: Bu araştırma ile psikolojik danışmanların mesleki gelişimlerine katkı sağlayabilecek ve bu kavramla bağlantılı olabilecek yetenek, ilgi, başarı, iş doyumu gibi konulardaki özelliklerini ortaya koymak amaçlanmıştır. Çeşitli illerde farklı kurumlarda çalışan 21 psikolojik danışman ile yapılan toplam 24 yarı yapılandırılmış görüşme sonunda nitel verilerin toplanmıştır. Verilerin analizinde gömülü kuram yaklaşımında kullanılan açık kodlama, eksen kodlama ve seçici kodlama aşamaları benimsenmiştr.  Ham verilerin kodlama işleminden toplam 638 kod elde edilmiş, kavramsal etiketleme sonucunda belirlenen 113 kavramın incelenmesi sonucunda da bu kavramlara ilişkin temalar belirlenmiştir. Bulgular psikolojik danışmanların sosyal ve araştırmacılıkla ilgili özellik ve yetenekleri dışında girişimci kişilik tiplerine özgü becerilere de sahip olması gerektiğini, ayrıca hızlı toplumsal değişimlere ayak uydurma, psikolojik danışmada teknoloji ve internetin kullanımı, göç ve terörün beraberinde değişen ve ihtiyaç beliren bireylerle çalışma becerisi gibi konuların önemini ortaya koymuştur. Yine psikolojik danışmanların geleneksel bakış açısının ötesinde ilgi alanlarına sahip olmaları ve beceriler edinmelerinin önemi vurgulanmıştır. Ayrıca diğer tüm temalarla da ilişkili bir biçimde özellikle iş doyumunun üzerinde önemle durulmuştur.
Yazar isimleri: ['Olcay YILMAZ', 'Tuncay ERGENE']
Yayın Yılı: 28 Eylül 2022
Dergi ismi: Trakya Eğitim Dergisi
Yayın sayfa url: https://dergipark.org.tr/tr/pub/tred/issue/72743/912277
Yayın pdf linki: https://dergipark.org.tr/tr/download/article-file/1694409
