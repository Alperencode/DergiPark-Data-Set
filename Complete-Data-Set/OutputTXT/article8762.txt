Makale Başlığı: FETAL HAREKETLERDE AZALMA TANISIYLA DOĞUM SERVİSİNE KABUL EDİLEN GEBELERİN MATERNAL VE FETAL SONUÇLARININ DEĞERLENDİRİLMESİ
Özet: Amaç: Gebelikte bebek hareketlerinde azalma hissedilmesi hastaneye başvuru sebepleri arasında sık karşılaşılan bir nedendir. Bu çalışmada fetal hareketlerde azalma tanısı ile doğum ünitesine yatırılan gebelerin perinatal ve obstetrik sonuçlarının değerlendirilmesi amaçlanmıştır.Gereçler ve yöntem: Ocak 2020- Ocak 2021 tarihleri arsında hastanemiz doğum ünitesine fetal hareketlerde azalma tanısıyla yatırılan 37.hafta ve üzeri 417 gebe retrospektif olarak incelendi. Yüksek riskli gebeler çalışma dışı bırakıldı. Hastaların yaşı, gravida, paritesi, vücut kütle indeksi ile doğum şekli ve yenidoğan yoğun bakım ihtiyacı sonuçları kaydedildi. Fetal hareketlerde azalma tanısı ile doğum ünitesine yatırılan gebelerin doğum şekli ve yenidoğan yoğun bakım ihtiyacı durumu bu bir yıl içerisinde doğum ünitesine yatırılan toplam 13059 hastanın sonuçları ile karşılaştırıldı.Bulgular: Doğum ünitesine yatan 13059 hastanın 417’sinin ( %3.19) fetal hareketlerde azalma tanısıyla yatırıldığı tespit edildi. Tüm hastalar içinde primer sezaryen oranı %16.54 iken, fetal hareketlerde azalma tanısı alıp doğurtulan 245 gebede primer sezaryen oranı % 36.73 olarak tespit edildi. Primer sezaryen oranları açısından karşılaştırıldığında çalışma grubunda tüm hasta grubuna göre primer sezaryen oranı anlamlı olarak yüksek bulundu (p=0.023). Her iki gruptaki doğan bebeklerin yenidoğan yoğun bakım ihtiyacı olması yönünden karşılaştırılmasında da istatistiksel olarak anlamlı fark izlenmemiştir (p=0.744).Sonuç: Fetal hareketlerde azalma tanısıyla yatırılan hastalarda primer sezaryen oranları yükselmektedir.
Yazar isimleri: ['Burak ELMAS', 'Özlem MORALOĞLU TEKİN']
Yayın Yılı: 30 Eylül 2022
Dergi ismi: Jinekoloji-Obstetrik ve Neonatoloji Tıp Dergisi
Yayın sayfa url: https://dergipark.org.tr/tr/pub/jgon/issue/72893/1064398
Yayın pdf linki: https://dergipark.org.tr/tr/download/article-file/2218165
