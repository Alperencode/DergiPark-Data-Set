Makale Başlığı: Meslek Yüksekokulu Öğrencilerinin Öğrenme Stratejilerinin Çeşitli Değişkenler Açısından İncelenmesi
Özet: Problem Durumu: İçinde bulunulan bilgi çağında önemli olan bilgileri olduğu gibi almak değil; bilgiye ulaşma/değiştirme/kullanma yollarının öğrenilmesidir. Amerikan eğitimci John Dewey’in de dediği gibi “Düşünmeyi öğrenme, öğrenmeyi öğretmektir”. Bu sebeple öğrencilerin öğrenmeyi öğrenmelerine öncelik verilmelidir. Alanyazında öğretmenlerin öğrencilerinin öğrenme stratejileriyle ilgilenmesi ve bu konuda farkındalık yaratması gerektiğine sıklıkla vurgu yapılmaktadır. Öğrencilerin öğrenmeyi öğrenebilmesi için ise öncelikle hangi öğrenme stratejisine sahip olduklarını bilmeleri gereklidir. Bu araştırma ile meslek yüksekokulu öğrencilerinin öğrenme stratejilerinin belirlenmesi amaçlanmıştır. İlgili araştırmalar da değerlendirildiğinde; bu araştırmada meslek yüksekokulu öğrencilerinin öğrenme stratejileri ile cinsiyetleri, bölümleri, öğrenim türleri, anne-baba eğitim durumları ile lise başarı puanları arasında istatistiksel olarak anlamlı farklılıkların olup olmadığının belirlenmesi amaçlanmıştır. Böylelikle meslek yüksekokulunda görevli akademisyenlerin öğrencilerini daha iyi tanımalarına katkı sağlanabilir ki bu durum ise, meslek yüksekokulu öğrencilerinin öğrenme süreçlerinde olumlu değişikliklere sebep olabilmesi açısından önem taşımaktadır.Araştırmanın Amacı: Bu çalışmanın amacı, Türkiye Cumhuriyeti’nin doğusunda bulunan bir devlet üniversitesi olan Kafkas Üniversitesi, Sarıkamış Meslek Yüksekokulu’nda 2018-2019 eğitim-öğretim yılında öğrenim gören öğrencilerin öğrenme stratejilerinin cinsiyet, bölüm, öğrenim türü, anne–baba eğitim durumu ve lise başarı puanları değişkenleri açısından farklılaşma durumlarının belirlenmesidir.Araştırmanın Yöntemi: Bu çalışmada meslek yüksekokulu öğrencilerinin öğrenme stratejilerinin neler olduğu ve bu stratejilerin çeşitli değişkenler açısından veri toplanarak incelenmesi amaçlandığı için nicel araştırma yöntemlerinden tarama modeli kullanılmıştır. Bu çalışmanın evreni 2018-2019 eğitim-öğretim yılında öğrenim gören Kafkas Üniversitesi Sarıkamış Meslek Yüksekokulu öğrencilerinden (561 öğrenci) oluşmaktadır. Bilimsel yöntemler kullanılarak hesaplanan ve ulaşılması gereken örneklem büyüklüğü en az 228 kişi olmalıdır. Bu çalışmada ise 341 kişiye ulaşılmıştır. Araştırmada kullanılan veri toplama aracı iki kısımdan oluşmaktadır. Birinci kısımda “Kişisel Bilgi Formu” yer alırken, ikinci kısımda ise “Öğrenme Stratejileri Belirleme Ölçeği (ÖSBÖ)” bulunmaktadır. Kişisel Bilgi Formu ile öğrencilere ait cinsiyet, bölüm, öğrenim türü, anne – baba eğitim durumu ve lise başarı durumu değişkenlerine ait veriler toplanmaktadır. Güven (2004) tarafından geliştirilen ÖSBÖ beşli likert tipi bir değerlendirmeye sahiptir. Ölçme aracı ile ilgili gerek daha önceki çalışmalarda yapılmış olan gerek bu araştırmada yapılan geçerlik – güvenirlik test sonuçlarına göre; ölçme aracının geçerli ve güvenilir olduğu sonucuna ulaşılabilir. Veri analizi yapılırken istatistik paket programlardan faydalanılmıştır. Veri analizinde anlamlılık seviyesi “p=.05” olarak belirlenmiştir. Araştırma verileri normal dağılım gösterirken varyansları da homojendir. Bu sebeple analiz sürecinde parametrik teknikler kullanılmıştır.
Yazar isimleri: []
Yayın Yılı: 30 Eylül 2020
Dergi ismi: Eurasian Journal of Educational Research
Yayın sayfa url: https://dergipark.org.tr/tr/pub/ejer/issue/57497/815798
Yayın pdf linki: https://dergipark.org.tr/tr/download/article-file/1361772
