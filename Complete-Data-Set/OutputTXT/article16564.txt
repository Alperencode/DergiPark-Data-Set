Makale Başlığı: MODERN İPEK YOLU PROJESİNİN TÜRKİYE EKONOMİSİ DIŞ TİCARETİ VE GİRİŞİMCİLİK AÇISINDAN DEĞERLENDİRİLMESİ
Özet: Tarihte ana ticaret yolu olarak kullanılmış olan “İpek Yolu”, İlkçağ ve Ortaçağ’da Çin ile Ortadoğu ve Batı ülkeleri arasında yer alan önemli bir merkez konumunda olmuştur. Bu yollar adını, ticareti yapılan önemli ve kıymetli bir mal olan ipekten almıştır. Öncelikli olarak ekonomik sebepler dolayısıyla ortaya çıkan İpek Yolu, daha sonra Doğu ve Batı arasında etkileşimi sağlayan önemli bir geçit olmuş ve sosyo-kültürel, ekonomik ve siyasi ilişkilerin gelişmesine katkıda bulunmuştur. Günümüzde Tarihi İpek Yolu, dünya ticaretindeki etkisini yitirmiştir. Ancak Tarihi İpek Yolu’nun, 2013 yılında yeniden canlandırılması gündeme gelmiştir. Bu proje dünyada gerçekleştirilen en kapsamlı ulaşım projesi olarak değerlendirilmektedir. Tarihte olduğu gibi kültürlerarası bir iletişim ağı olmasının yanı sıra önemli bir ticaret ağı olma özelliğini de sürdürmektedir. Orta koridorda yer alan ve bir köprü vazifesi gören Türkiye, projenin en önemli ülkeleri arasında bulunmaktadır. Çalışmada bu projenin Türkiye’nin dış ticareti açısından önemi analiz edilerek durum değerlendirmesi yapılmaktadır. Çalışmanın yöntemi literatür taramasıdır.  Çalışma, Türkiye’nin bu projeyle ilgili dikkate alması gereken unsurları, fırsatları ve riskleri ortaya koyması açısından önemlidir. Sonuç olarak, bu proje Türkiye ekonomisinde yeni pazar alanları açılmasını, ihracat potansiyelinin artmasını, Türkiye’ye sermaye girişi sağlayarak yabancı sermaye yatırımlarının gerçekleşmesini dolayısıyla ekonomik hedeflere ulaşılmasını sağlamada önemli bir gelişme olarak görülmektedir. Aynı zamanda dünyada ekonomik güce sahip olan en büyük ülkelerden birisi olan Çin ve diğer Tek Kuşak Tek Yol (One Belt One Road-OBOR) ülkeleri arasındaki dış ticaret ele alınarak ticaretin daha sağlıklı ve dengeli olması gerektiği bulgusuna ulaşılmıştır. Bu bulgular kapsamında “Modern ipek Yolu” projesinin, Türkiye ve diğer ülkelerde girişimcilik faaliyetleri için bir katalizör rol oynayacağı düşünülmektedir.
Yazar isimleri: ['Sabriye KUNDAK', 'Vildan Saba AKTOP', 'Berfu İLTER']
Yayın Yılı: 31 Ağustos 2022
Dergi ismi: Uluslararası Anadolu Sosyal Bilimler Dergisi
Yayın sayfa url: https://dergipark.org.tr/tr/pub/ulasbid/issue/70080/1128968
Yayın pdf linki: https://dergipark.org.tr/tr/download/article-file/2479140
