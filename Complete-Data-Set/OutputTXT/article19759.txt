Makale Başlığı: DOĞAL VE KÜLTÜREL KAYNAKLARA DAYALI TURİZM: KARS DESTİNASYONU
Özet: Geçmişten günümüze uzanan tarih boyunca birçok medeniyete ev sahipliği yapmış olan Kars ili, barındırdığı doğal ve kültürel turizm kaynakları ile Aras Havzası’nın önemli turistik destinasyonudur. Özellikle son yıllarda Kars iline yönelik artış gösteren turistik ilgi sayesinde yerli ve yabancı tur şirketlerinin Kars’a yöneliminde de artış görülmekte olup, bu durum destinasyona olan gezi ve tur etkinliklerinde artışı da beraberinde getirmektedir. Aras Havzası sınırları içerisinde yer alan Kars ilinde önemli doğal ve kültürel turizm kaynakları yer almaktadır. Çalışma kapsamında Kars destinasyonunda yer alan doğal ve kültürel turizm kaynakları hakkında nitel araştırma yöntemlerinden literatür taraması tekniği kullanılarak bilgiler elde edilmiş, ilin mevcut turizm potansiyeli ortaya çıkarılmaya çalışılmıştır. Destinasyonda yer alan doğal turizm kaynakları; yayla alanı, dağlık alan, hidrografik çekicilik ve rekreasyon alanı başlıklarında, kültürel turizm kaynakları ise; cami, türbe, kilise, manastır, katedral, tapınak, nekropol, müze, hamam, saray, köşk, konak, kale, tabya, şehit, anıt, köprü, ören yeri, höyük, arkeolojik turizm alanı, gastronomi değeri, halk oyunu, âşıklık geleneği, Muharrem ayı etkinliği, festival başlıklarında değerlendirilmiştir. Son yıllarda özellikle ulusal açıdan ilgi görmekte olan Kars destinasyonu ile ilgili literatüre katkı sağlaması amaçlanan çalışma neticesinde yerel, bölgesel, ulusal ve uluslararası organizasyonlar kapsamında ildeki doğal ve kültürel turizm kaynaklarına olan bilginin ve ilginin artması beklenmektedir.
Yazar isimleri: ['Ceyhun AKYOL']
Yayın Yılı: 30 Haziran 2022
Dergi ismi: Journal of Applied Tourism Research
Yayın sayfa url: https://dergipark.org.tr/tr/pub/jator/issue/68723/1113643
Yayın pdf linki: https://dergipark.org.tr/tr/download/article-file/2415578
