Makale Başlığı: DOKUNSAL MATERYALLERE YÖNELİK ÖĞRETMEN, ÖĞRENCİ VE AİLE GÖRÜŞLERİNİN BELİRLENMESİ: FEN BİLİMLERİ DERSİ ÖRNEĞİ
Özet: Bu çalışmada, Sabancı Vakfı Hibe Programı kapsamında desteklenen Görme Engelli Öğrenciler İçin Engelsiz Fen Öğretimi adlı projede 3 ve 4. Sınıf fen bilimleri dersine yönelik dokunsal formatta hazırlanan 9 materyale ilişkin görme engelliler öğretmenlerinin, total görme yetersizliği olan öğrencilerin ve onların ailelerinin görüşlerini belirlemek amaçlanmıştır. Bu amaç doğrultusunda, 8 görme engelliler öğretmeni, 15 total görme yetersizliği olan öğrenci ve 10 aile ile görüşmeler gerçekleştirilmiştir. Görüşmelere başlamadan önce 9 materyal ve özelliklerini katılımcıların incelemesi istenmiştir. İnceleme işleminin ardından görüşmeler gerçekleştirilmiştir. Toplanan veriler, betimsel analiz tekniği ile analiz edilmiş ve katılımcıların görüşlerini desteklemek için gerekli görülen yerlerde doğrudan alıntılara yer verilmiştir. Çalışma sonucunda, öğretmenlerin geliştirilen dokunsal materyallere ilişkin olumlu görüşler bildirdikleri, diğer akademik derslerde de benzer materyallerin geliştirilmesi gerektiğine dair görüş bildirdikleri görülmüştür. Öğrencilerin geliştirilen dokunsal materyalleri sevdikleri, diğer derslerde de benzer materyallerin yapılmasını istedikleri ve arkadaşlarına da materyallerin verilmesini istedikleri ve dolayısıyla materyale ilişkin olumlu görüşler ifade ettikleri görülmüştür. Aileler, geliştirilen materyallerin çocuklarına uygun olduğunu, bazılarının benzer özellikteki materyalleri kendilerinin de geliştirmek istediklerine ilişkin görüşler bildirdikleri görülmüştür. Sonuç olarak eğitim öğretim faaliyetinin paydaşlarından olan üç grubunda geliştirilen materyallere ilişkin olumlu görüşler bildirdiği söylenebilir.
Yazar isimleri: ['Gülistan YALÇIN']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/1064931
Yayın pdf linki: https://dergipark.org.tr/tr/download/article-file/2220253
