Makale Başlığı: Huzurevi sakinlerinde Demodex Folliculorum prevalansının araştırılması
Özet: Amaç: Demodex folliculorum (D. folliculorum) genellikle yüz ve kirpikler dahil olmak üzere insan cildinde bulunan zorunlu bir ektoparazittir. Çalışmada Hatay Huzurevi katılımcılarında D. folliculorum enfestasyonunun değerlendirilmesi amaçlandı.Yöntem: Çalışmaya huzurevinde kalan 81 yaşlı birey dahil edildi. Standart Yüzeyel Deri Biyopsi (SYDB) yöntemi ile yanak ve çene bölgelerinden örnekler alındı ve gliserin damlatılarak ışık mikroskobunda 10x-40x objektif büyütmesi ile D. folliculorum yönünden incelendi.Bulgular: Çalışmaya dahil edilen katılımcıların yaş ortalaması 74 olarak belirlendi. Huzurevi sakinlerinin %77.8’i D. folliculorum yönünden pozitif bulundu. Katılımcıların %84’ü hiperkolesterolemi, hipertansiyon, diyabet, KOAH-astım, kalp hastalıkları, böbrek hastalığı, romatizmal hastalıklar gibi kronik hastalıklara sahipti. Kronik rahatsızlığı bulunmayan %16’lık popülasyonun tamamı D. folliculorum açısından pozitifti.Sonuç: Kronik rahatsızlık ile D. folliculorum arasında anlamlı bir ilişki bulunmadı. Ancak ileri yaşla birlikte demodex akarı görülme sıklığının arttığını ve toplu yaşam alanlarının akarın bulaştırıcılığı üzerine etkili olduğu söylenebilir.
Yazar isimleri: ['Cansu ONLEN GUNERİ', 'Pınar DÖNER GÜNER', 'Özlem Makbule AYCAN KAYA']
Yayın Yılı: 15 Aralık 2022
Dergi ismi: Mustafa Kemal Üniversitesi Tıp Dergisi
Yayın sayfa url: https://dergipark.org.tr/tr/pub/mkutfd/issue/73508/1121089
Yayın pdf linki: https://dergipark.org.tr/tr/download/article-file/2446321
