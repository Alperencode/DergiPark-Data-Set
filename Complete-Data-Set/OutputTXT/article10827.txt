Makale Başlığı: Fen Öğretmenlerinin TPAB temelli Argümantasyon Uygulamalarıyla Jeoloji Dersi Planlama Performanslarının İncelenmesi
Özet: Bu çalışma jeoloji öğretiminde TPAB temelli argümantasyon uygulamaları tasarlama konusunda fen bilimleri öğretmenlerinin performanslarını ortaya çıkarmayı amaçlamaktadır. Katılımcılarını mesleki gelişim programına katılan 32 fen bilimleri öğretmeninin oluşturduğu çalışmada bütüncül tekli durum çalışması deseni kullanılmıştır. Öğretmenler tarafından kullanılan video vb. tüm materyaller ile Pedagojik Akıl Yürütme Değerlendirme Formu (PADF) veri toplama aracı olarak kullanılmıştır. Ders planları için puanlama rubriği aracılığıyla betimsel analiz, PDAF için içerik analizi yapılmıştır. Bulgular öğretmenlerin TPAB göstergelerini derslerinde kullanma konusunda başarılı olduklarını göstermiştir. Bulgular ayrıca öğretmenlerin mesleki gelişim programında öğrendikleri ile süreç değerlendirmenin iyileştirilebileceğini düşündüklerini ancak ders planlarında değerlendirme için teknoloji kullanmadıklarını ortaya çıkarmıştır. Argümantasyon süreciyle ilgili olarak, öğretmenlerin argümanlarını tek bir çürütücü ile oluşturmaya eğilimli oldukları ve gerekçe kullanamadıkları bulunmuştur. Bununla birlikte, öğretmenler iddia, çürütücü ve destekleyici kaliteleri bakımından yüksek puanlara sahip olmalarına rağmen, veri sunma ve iddiayı gerekçelendirme konusunda bazı problemler yaşamaktadırlar. PADF bulguları, TPAB temelli argümantasyon uygulamalarının bazı açılardan ders planlarını zenginleştirdiğini göstermiştir.
Yazar isimleri: ['Gül ÜNAL ÇOBAN', 'Merve KOCAGÜL', 'Ercan AKPINAR', 'Bahar BARAN']
Yayın Yılı: 31 Ekim 2022
Dergi ismi: Kuramsal Eğitimbilim Dergisi
Yayın sayfa url: https://dergipark.org.tr/tr/pub/akukeg/issue/72732/1110596
Yayın pdf linki: https://dergipark.org.tr/tr/download/article-file/2403752
