Makale Başlığı: ABDOMINAL BRACING MANEVRASININ FARKLI DİZ FLEKSİYON AÇILARINDA, KUADRİSEPS ZİRVE TORKU, ZİRVE TORKA ULAŞMA SÜRESİ VE KAS AKTİVASYONU ÜZERİNE ETKİSİ
Özet: Amaç: Bu çalışmanın amacı sağlıklı bireylerde abdominal bracing manevrasının (ABM) maksimal kuvvet testi sırasında kuadriseps zirve torku (ZT), zirve torka ulaşma süresi ve kas aktivasyonuna etkisini araştırmaktı.Yöntem: Bu çalışmaya 16 sağlıklı birey (Yaş: 24,63±1,67 yıl) katılım gösterdi. Her bireye fizyoterapist tarafından ABM tekniği öğretildi. Internal oblik/transversus abdominis, vastus medialis, vastus lateralis ve rektus femoris kaslarının aktivasyonu ölçümünde yüzeysel elektromyografi kullanıldı. Maksimal izometrik test sırasında kuadriseps ZT ve zirve torka ulaşma süresi değerleri 60° ve 90° diz fleksiyon açılarında izokinetik dinamometre ile ölçüldü. İstatistiksel analizde tekrarlı ölçümler ANOVA kullanıldı.Sonuçlar: Kuadriseps ZT değerinde, duruma göre açı etkileşimi anlamlı bulundu (F(1,15)=5,30, p=0,04). ZT değerleri her iki diz açısında da ABM ile düştü ancak düşüş 60° diz fleksiyon açısında 90°’ye göre daha fazla idi (60°: p=0,001; ES=0,68; 90°: p=0,008, ES=0,33). Kuadriseps kas aktivasyonunda da ABM ile düşüş olduğu görüldü (p=0,04).Tartışma: Yapılan çalışma sonuçları maksimal kuadriseps kas testi sırasında hem ZT hem kas aktivasyon seviyelerinin düştüğünü göstermektedir. Araştırmacılar test sonuçlarında kuvvet aktarımının sebep olacağı yanılmayı engellemek için lumbopelvik bölgenin kompansatuar hareketlerini değerlendirmelidir.
Yazar isimleri: ['Bensu SÖĞÜT', 'Damla ARSLAN', 'Sercan YILLI', 'Sümeyya TARKAN', 'Gülcan HARPUT']
Yayın Yılı: 20 Ağustos 2022
Dergi ismi: Türk Fizyoterapi ve Rehabilitasyon Dergisi
Yayın sayfa url: https://dergipark.org.tr/tr/pub/tjpr/issue/73135/980356
Yayın pdf linki: https://dergipark.org.tr/tr/download/article-file/1914920
