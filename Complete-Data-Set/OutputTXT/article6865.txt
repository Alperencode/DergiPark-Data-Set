Makale Başlığı: Gümüşoğlu, H. (2022). İslâm’da İtikadî Mezhepler, İstanbul: Kayıhan Yayınları, 13. Baskı, 440 s.
Özet: Özİtikadî Mezhepler ve Mezhepler Tarihi konusunda yapılan nitelikli akademik çalışmaların sayısı son yıllarda giderek artmaktadır. Bu çalışmalardan birisi de Doç. Dr. Hasan Gümüşoğlu’nun kaleme almış olduğu “İslâm’da İtikadî Mezhepler” başlıklı çalışmasıdır. Çalışma; alanında ilk elden temel kaynaklar kullanılarak zengin bir akademik literatürle hazırlanmış, konular kısa ve öz tutulmaya çalışılmış, örneklemelere başvurulmuş, sahanın temel kaynakları tanıtılmıştır. Çalışmada ağırlıklı olarak; Hz. Peygamberin (s.a.v.) vefatı sonrasında meydana gelen ihtilaflar ve nedenleri; bidat fikirler karşısında sahâbe ve tâbiîn âlimlerinin ortaya koydukları gayretler; Haricîlik, Mürcie, Mu’tezile mezhepleri; Ehl-i Sünnet’in bir mezhep olarak teşekkül süreci; Mâtürîdîlik ve Eş’arîliğin temel görüşleri; Şiîliğin doğuşu ve Şiî fırkalar, Nusayrîlik, Dürzîlik, Bâbilik/Bahâilik, Yezidîlik, Kadıyanîlik; Vehhabîlik, Suud Devleti’nin kuruluş süreci, Vehhâbî-Selefî ilişkisi; Alevîlik, Bektaşîlik gibi konular ele alınmıştır. Çalışmada mezhep ve fırkaların görüşleri, düşünce ve inanç sistemleri bizzat kendi temel kaynaklarına dayanılarak belirtildikten sonra, o meselede Ehl-i Sünnet’in görüşlerine de yer verilmiştir. Bu şekilde konunun bütün yönleriyle okuyucular tarafından mümkün olduğunca objektif ve doğru bir şekilde anlaşılmasına imkân sağlanmıştır.
Yazar isimleri: ['Mehmet DERİ']
Yayın Yılı: 30 Eylül 2022
Dergi ismi: HAFIZA
Yayın sayfa url: https://dergipark.org.tr/tr/pub/hafizadergisi/issue/72646/1176367
Yayın pdf linki: https://dergipark.org.tr/tr/download/article-file/2655090
