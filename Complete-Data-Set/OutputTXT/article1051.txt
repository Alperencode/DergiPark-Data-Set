Makale Başlığı: GÖRSEL SANATLARDA İRONİ VE TOPLUMSAL FARKINDALIK OLARAK ISAAC CORDAL’IN HEYKELLERİNDE İRONİ ETKİSİ İLE MEKÂN KULLANIMI
Özet: Geçmişten günümüze, sanatçılar dünyayı, dünyada yaşanılan olay ve durumları çalışmalarına aktarırken ironiden yararlandıkları görülmektedir. Sanatçıların dış dünyayı yorumlarken, eleştirel tavırlarının ürünü olarak ortaya çıkmış olan ironi olgusu, sanatçının eserinde sanatsal bir ifade aracı olmaktan daha çok, kendisinin hayata bakış açısını ve hayata karşı duruşunu içermektedir. İçinde yaşanılan anın teknolojik, siyasal, kültürel ya da toplumsal her türlü problemine, var olan fakat görmezden gelinen sorunlarına eleştirel, hicvedici veya farkındalığın arttırılması amacıyla sanat eserlerinde kendine yer bulan ironi sanatçı bireyin duyarlılığının da bir ifadesidir. Literatür araştırması ve görsel araştırma yöntemleri kullanılarak hazırlanan bu makalede, görsel sanatlarda ironi kavramının kullanımı örneklerle açıklanmıştır. Bununla birlikte makaleye konu olan İsaac Cordal’ın heykellerinin, yerleştirildiği mekân ile olan bağı, izleyiciye vermek istediği mesajları ve bunu sağlarken de kullanmış olduğu ironi dilinin, çalışmalarına olan etkisinin analizi yapılmıştır.
Yazar isimleri: ['Serap YILDIZ İLDEN', 'Emine BOSTANCI']
Yayın Yılı: 28 Temmuz 2022
Dergi ismi: Alınteri Sosyal Bilimler Dergisi
Yayın sayfa url: https://dergipark.org.tr/tr/pub/alinterisosbil/issue/71444/1082898
Yayın pdf linki: https://dergipark.org.tr/tr/download/article-file/2290334
