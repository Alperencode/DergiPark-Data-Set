Makale Başlığı: Lateral Pencere Yöntemi Uygulanarak Gerçekleştirilen Maksiller Sinüs Yükseltme Prosedüründe Membran Kullanması Gerçekten Gerekli midir?
Özet: AmaçSinüs tabanı yükseltme operasyonlarında lateral pencere üzerine membran yerleştirilmesi kemik formasyonunu hızlı bir şekilde başlatsa da membran kullanılmadan gerçekleştirilen sinus yükseltme işlemlerininde başarılı ve öngürülebilir sonuçlanacağı ile ilgili literatürde kanıtlar bulunmaktadır. Bu çalışmamızın amacı  lateral pencerede membran uygulaması kullanılan veya kullanılmayan iki grupta antrostomi alanında yumuşak doku invazyonuna bağlı oluşabilecek defektlerin varlığını araştırarak gerçekten membran kullanımına gerek olup olmadığını kanıtlamaktır.Gereç ve YöntemÇalışma için 40 hasta seçildi ve membran uygulaması kullanılan (çalışma grubu) veya kullanılmayan (kontrol grubu) iki gruba randomize edildi. İşlemden 12 ay sonra Konik Işınlı Volümetrik Bilgisayarlı Tomografi kullanılarak bölgenin görüntüleri çekildi. Gruplarda implant sağkalımı ve kemik oluşum miktarları karşılaştırmaları araştırıldı.BulgularKemik çapı açısından gruplar arasındaki fark bağımsız t testi ile değerlendirildi. Gruplarda lateral pencere bölgesinde radyografik olarak defektli alan bulunmadı. Kontrol grubunun ortalama kemik çapı 13.063 mm (± 2.4 mm) ve çalışma grubunun kemik çapı 14.10 mm (± 5.8 mm) olarak ölçüldü. Kemik çapı açısından gruplar arasında anlamlı bir fark yoktu. Her iki gruba da yerleştirilen implantların hiçbirinde kayıp olmadı.SonuçLateral pencere açılarak gerçekleştirilen sinüs yükseltme işlemlerinde lateral pencere üzerine kapatmak için bir membran kullanılması, kemik kusurlarının oluşumunda önemli bir rol oynamamıştır. Membran kullanılmadan da sinüs yükseltme işlemleri başarılı olabilmektedir.
Yazar isimleri: ['Hakan OCAK', 'Umut DEMETOĞLU', 'Burcu GÜRSOYTRAK', 'Halis Ali ÇOLPAK', 'Gülsün YILDIRIM']
Yayın Yılı: 24 Ağustos 2022
Dergi ismi: Selcuk Dental Journal
Yayın sayfa url: https://dergipark.org.tr/tr/pub/selcukdentj/issue/72290/887681
Yayın pdf linki: https://dergipark.org.tr/tr/download/article-file/1605247
