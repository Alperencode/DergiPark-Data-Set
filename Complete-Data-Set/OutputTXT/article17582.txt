Makale Başlığı: Yeni Bir İletişim Ortamı Olarak Clubhouse Uygulamasının Sanal Cemaatler Odağında Değerlendirilmesi
Özet: 1970’li yıllarla literatüre giren sanal cemaat kavramının ortaya çıkmasında temel etken, bilgi ve iletişim teknolojileridir. Toplumun her alanında yaşanan dönüşümler cemaat kavramının boyut değiştirmesine neden olmuş ve geleneksel cemaat yapılarının sanal cemaat yapısına evrilme süreci gerçekleşmiştir. Özellikle Web 2.0 sonrası dünyada meydana gelen bu değişim son on yılda daha da artmış yeni gelişen sosyal medya platformları sanal cemaat yapılanmasını güçlendirmiştir. Bu çalışmanın amacı yeni bir iletişim mecrası olan Clubhouse uygulamasının genel özelliklerini ortaya koyarak sanal cemaat bağlamında uygulamayı değerlendirmektir. Clubhouse uygulamasının kendine özgü yapısı diğer sosyal medya uygulamaları (Instagram, Facebook, Twitter vb.) üzerinden yapılmış çalışmaların bu uygulamanın etkisini izah etmekte yetersiz kalmasına neden olmaktadır. Bu nedenle Clubhouse uygulamasının sanal cemaat yapılanması için taşıdığı önemin aktarılması önem arz etmektedir. Uygulamanın doğru analiz edilebilmesi için uygulamayı kullanan bireylerle Clubhouse uygulaması üzerinden odak grup görüşmesi gerçekleştirilmiş ve analiz aşamasında NVivo 12 programından yararlanılmıştır. Analiz sonucu elde edilen verilere göre Clubhouse uygulaması birçok yönü ile diğer sosyal medya platformlarından ayrılmaktadır. Daha gerçekçi ve tamamen bireyin kendini ifade edebilme yeteneğine dayalı olan bu uygulama sanal cemaat yapılanması için alternatif bir platform sunmaktadır. Ayrıca geleneksel ve sanal cemaat yapılanmalarında var olan ayıplama, dışlama gibi uygulamaların Clubhouse uygulaması ile gerçekleştirilen sanal cemaat yapılanmalarında da var olduğu anlaşılmaktadır.
Yazar isimleri: ['Ismail BAYDİLİ', 'Mevlüde BATUR']
Yayın Yılı: 30 Haziran 2022
Dergi ismi: Yeni Medya
Yayın sayfa url: https://dergipark.org.tr/tr/pub/yenimedya/issue/71044/1095204
Yayın pdf linki: https://dergipark.org.tr/tr/download/article-file/2339768
