Makale Başlığı: HALKLA İLİŞKİLERDE YENİ YÖNELİMLER: NÖRO-HALKLA İLİŞKİLER (NÖRO’PR)
Özet: Kalıcı izler bırakan, başarılı halkla ilişkiler faaliyetleri planlamak söz konusu olduğunda, hedef kitleyi oluşturan bireylerin hem kalbini hem de zihnini etkilemek oldukça önemlidir. Yoğun uğraşlar neticesinde ortaya konan halkla ilişkiler uygulamalarının etkinliğinin ölçülmesinde ise pek çok alışılagelmiş yöntem ve teknikten yararlanılmaktadır. Ancak bu yöntem ve teknikler kişilerde duygusal ve fikirsel boyutta etkilenme olup olmadığını yansıtmada artık yetersiz kalmaktadır. Bu çalışmanın amacı son yıllarda pazarlama alanı da dahil olmak üzere pek çok alanda kendini göstermeye başlayan, beyinde gerçekleşen değişimleri açıklamaya dayalı nörobilim ve nörogörüntüleme tekniklerinin halkla ilişkiler alanına sağlayabileceği katkıları ortaya koymaktır. Çalışmada öncelikle nöropazarlama kavramına değinilmiş, devamında nöropazarlama alanında kullanılan teknikler açıklanmış ve tekniklerin halkla ilişkiler alanına sağlayacağı katkılarla beraber bu tekniklerin halkla ilişkiler alanında kullanılmasıyla ortaya çıkan nöro-halkla ilişkiler yönelimi üzerine kavramsal bir değerlendirme yapılmıştır. Değerlendirmeler neticesinde bilişsel sinirbilimdeki ilerlemelerin ve insan beyninin haritalanmasının, halkla ilişkiler ve iletişim alanlarının hikâye anlatımı, stratejik mesajlaşma, kurumsal reklamcılık, logo ve broşür tasarımı gibi iletişim faaliyetlerinin insanların algılarını nasıl etkilediğini daha net bir şekilde anlamaya başlaması için büyük fırsatlar sunduğu sonucuna varılmıştır.
Yazar isimleri: ['Ümmü Özlem ÇERÇİ']
Yayın Yılı: 1 Ekim 2022
Dergi ismi: Sosyal Bilimler Araştırma Dergisi
Yayın sayfa url: https://dergipark.org.tr/tr/pub/ssrj/issue/72477/1178501
Yayın pdf linki: https://dergipark.org.tr/tr/download/article-file/2664150
