Makale Başlığı: Geometrik Olarak Asimetrik Kompozit Sandviç Kirişlerin  Eğilme Yükü Altındaki Davranışı Üzerine  Deneysel ve Teorik Çalışma
Özet: Bu çalışma, polivinil klorür (PVC) köpük çekirdek ve E-cam elyaf takviyeli polimer tabakalardan oluşan asimetrik sandviç kirişlerin üç nokta ve dört nokta eğilme davranışları hakkında ayrıntılı bir araştırma sunmaktadır. Sandviç kirişlerin eğilme yükü-sehim davranışı ve hasar mekanizması üzerindeki orta düzlem asimetrisinin etkileri incelenmiştir. Sandviç kirişlerin eğilme ve kayma rijitlik değerlerini hesaba katan basit analitik ifadeler, numunelerin hasar yükünü, kiriş orta-nokta sehmini ve eşdeğer eğilme rijitliğini tahmin etmek için önerilmiş ve deneysel sonuçlar ile doğrulanmıştır. Yükleme yönünü değiştirerek, asimetrik kirişlerin eğilme davranışı kontrol edilebilir. Yükleme tarafında, kalın veya yüksek düzlem içi mekanik özelliklere sahip yüzey tabakasının kullanılması, üst yüzey tabakasında basma hasarı gecikmesine neden olmuştur. Uygulanan formül kayma deformasyonlarını hesaba katmadığı için etkin eğilme rijitliği değerleri yüksek tahmin edilmiştir. Birinci mertebe kayma deformasyon teorisi, elastik bölgede sandviç kirişlerin orta açıklık deplasman değerlerinin tahmin etmek için kullanılmış ve deneysel sonuçlarla iyi bir uyum göstermiştir.
Yazar isimleri: ['Fatih BALIKOĞLU', 'Tayfur Kerem DEMİRCİOĞLU']
Yayın Yılı: 25 Ekim 2022
Dergi ismi: Düzce Üniversitesi Bilim ve Teknoloji Dergisi
Yayın sayfa url: https://dergipark.org.tr/tr/pub/dubited/issue/73115/1007940
Yayın pdf linki: https://dergipark.org.tr/tr/download/article-file/2019968
