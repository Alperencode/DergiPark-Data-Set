Makale Başlığı: AA EV YÜKLERİNİ BESLEYEN FOTOVOLTAİK / BATARYA SİSTEMİNİN MATLAB/SİMULİNK MODELİ VE SİMÜLASYONU
Özet: Türkiye, yenilenebilir güneş enerjisi potansiyeli yüksek olan bir ülkedir. Fotovoltaik panel sistemlerinden elde edilen elektrik enerjisinin kullanımı ise ülkemizde son yıllarda artmıştır. Bu konu ile alakalı devletimiz de teşvikler vermektedir; fakat ev yüklerinde kullanılan enerji şebeke elektrik enerjisi olduğundan dolayı fotovoltaik sistemlerin çıkışında sabit gerilim elde edilmelidir. Sistem çıkışında elde edilen enerjide meydana gelebilecek bir dalgalanma veya harmonikler ev yüklerine ve şebekeye zarar vermektedir. Bu çalışmada, modellenmiş bir ev tipi yük uygulaması için batarya destekli fotovoltaik güç kaynağı modellenmiş ve simüle edilmiştir. Sistemde meydana gelebilecek yük değişimlerine karşın MPPT tasarlanmıştır. MPPT tasarımında güç ve akım ilişkisi göz önünde bulundurulmuştur. Kullanılan yöntem sayesinde sistemde bulunan batarya ve beslenen yükler korunmuştur. Sabit bara gerilimi çıkışında DA / AA evirici kullanılmıştır. PI kontrol sistemi sayesinde batarya sistem grubundan şarj veya deşarj akımı kullanılmıştır. Tüm sistem; fotovoltaik panel, elektriksel yükler, DA / DA yükseltici ve DA / AA evirici dönüştürücü, kontrol yapıları ve şebeke modeli MATLAB / Simülink simülasyon programında modellenmiş ve sistem alınan sonuçlar ile doğrulanmıştır. AA bara çıkışında sabit bir gerilim elde edilmiş ve LC filtre ile gerilim üzerindeki dalgalanmalar giderilmiştir.
Yazar isimleri: ['Furkan Muhammed KIRIKCI', 'Miraç ÖZTÜRK', 'Hakan KAHVECİ']
Yayın Yılı: 6 Eylül 2022
Dergi ismi: Journal of Scientific Reports-B
Yayın sayfa url: https://dergipark.org.tr/tr/pub/jsrb/issue/72699/1145537
Yayın pdf linki: https://dergipark.org.tr/tr/download/article-file/2545381
