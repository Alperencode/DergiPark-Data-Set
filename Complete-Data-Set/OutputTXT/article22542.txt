Makale Başlığı: Birleşik Krallık’ta Ana Akım Siyasi Partilerin Yaşlılara Yaklaşımı
Özet: Bu makalede, Birleşik Krallık’taki ana akım siyasi partilerin yaşlılara yaklaşımı  incelenmiştir. Muhafazakar Parti, İşçi Partisi, Liberal Demokratlar’ın 2017 ve 2019 seçim bildirgelerinde, web sayfalarında “yaşlanma/yaşlılar”, “emekli/emeklilik” kelimeleri taratılmış, betimsel içerik analizi uygulanmıştır. Bildirgelerindeki sözleri kapsayıcı ve çeşitli olan, konuya websayfasında değinen İşçi Parti’sinin yaşlıları en çok kucaklayan parti olduğu söylenebilir. İşçi Parti’sinin yaşlılara olan duyarlılığı eşit toplum hedefiyle açıklanabilir. Muhafazakar Parti, her üç parti de 2017 seçim bildirgelerinde yaşlılar veya emeklilere bir alt başlık açmışken 2019’da böylesi bir başlığı 2019’da kaldırmış tek partidir. Burada yaşlıları kucaklama açısından adeta bir geriye gitme söz konusudur. Web sayfası itibariyle ise Muhafazakar Parti’nin bu konuya yeni eğildiği söylenebilir. Bu durum partinin iktidarda olmasıyla, muhalefetten farklı olarak, eyleme en yakın parti olmanın getirdiği ağır yükle açıklanabilir. Liberal Demokratlar, seçim bildirgesinde, vaat sayısı itibariyle en arkaya düşen partidir. Liberal Demokratlar’ın web sayfasındaki yaşlılar ve emeklilerle ilgili dosyaların eski olduğu ve bunların içeriğindeki bazı sözlerin kucaklayıcılık açısından eksik sayılabileceği de fark edilmiştir. Buradan, partinin, genel liberal yaklaşımına rağmen, yaşlılar ve emeklilere diğer iki ana parti kadar önem vermediği ileri sürülebilir.
Yazar isimleri: ['Şebnem CANSUN']
Yayın Yılı: 15 Aralık 2022
Dergi ismi: Çekmece Sosyal Bilimler Dergisi
Yayın sayfa url: https://dergipark.org.tr/tr/pub/cekmece/issue/73881/1188645
Yayın pdf linki: https://dergipark.org.tr/tr/download/article-file/2706696
