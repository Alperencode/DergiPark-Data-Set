Makale Başlığı: Covid-19 Pandemisinin İlk Döneminde Covid-19 Tanılı Hastaya Bakım Veren Hemşirelerin Pandemi Sürecindeki Kaygıları ve Deneyimleri
Özet: Amaç: Hastalara doğrudan temas eden ve birincil bakımı sağlayan; hastalarla en uzun temas süresini geçiren sağlık profesyonelleri hemşirelerdir. Mortalitesi, yayılım hızı yüksek olan, Covid-19’ un neden olduğu pandemi hemşirelerde kaygı ve korkuya yol açmaktadır. Bu çalışmada, Covid-19 tanısıyla hastaneye yatan bir hastaya bakım veren hemşirelerin Covid-19 sürecinde kaygılarını ve deneyimlerinin değerlendirilmesi amaçlanmıştır.Yöntem: Bu araştırma kesitsel araştırma ilkelerine göre yapılmıştır. Bu araştırma Covid- 19 tanısıyla hastanede yatan hastalara bakım veren 327 hemşire ile gerçekleştirilmiştir.Bulgular: Hemşirelerin %63.9’u uyku düzeninde değişiklik olduğunu, %70.6’sı anksiyetesinin arttığını, %51.1’i Covid-19 tanısıyla yatan hastaya bakım verirken bu hastalığın kendine bulaşması ile ilgili kaygı duyduğunu belirtmiştir. Hemşirelerin yaklaşık yarısı(%49.5) psikolojik desteğe ihtiyaç duyduğunu ifade etmiştir.Sonuç ve Önerileri: Covid- 19 pandemisi sürecinin etkili bir şekilde yönetilmesinde öncül rol alan hemşireler bu süreçte uyku düzeninde bozulma, anksiyete düzeyinde artma, virüsün kendilerine bulaşması, ailelerine, sevdiklerine, arkadaşlarına ve meslektaşlarına bu virüsü bulaştırmaya yönelik korku ve kaygı yaşama gibi sorunlar yaşamaktadırlar. Hemşirelerin bu sorunlarla baş etmelerinin ve Covid-19 pandemisi sürecinde etkili bir şekilde çalışmalarının sağlanması için belirli aralıklarla risk yaklaşımı ile hemşirelerin ruhsal sağlık durumları değerlendirilmeli ve ihtiyaç duyan hemşirelere psikolojik destek sağlanmalıdır.
Yazar isimleri: ['Mehmet KORKMAZ', 'Özge ÖZ', 'Dilek ÇELİK EREN', 'İlknur AYDIN AVCI']
Yayın Yılı: 29 Ağustos 2022
Dergi ismi: Samsun Sağlık Bilimleri Dergisi
Yayın sayfa url: https://dergipark.org.tr/tr/pub/jshs/issue/72266/1136349
Yayın pdf linki: https://dergipark.org.tr/tr/download/article-file/2509517
