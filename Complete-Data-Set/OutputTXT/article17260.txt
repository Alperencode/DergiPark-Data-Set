Makale Başlığı: Çelişkili Hadisler ve Çözüm Yolları
Özet: Çelişkili Hadisler ve Çözüm Yolları, Yavuz Köktaş’ın daha önce kaleme aldığı Kur’ân’a Aykırı Görülen Hadisler başlıklı çalışmasının devamı niteliğinde olup çelişkili gibi görünen hadisleri bilimsel zeminde anlama gayretiyle telif edilmiştir. Eserde sosyal medyada- aklî ve ilmî olmadığı ifade edilerek- paylaşılan rivayetlerin hadis metodolojisi dikkate alınmaksızın tahlil edilmesinin acı sonuçları tahlil edilmektedir. Ayrıca sosyal medyada ilgili rivayetler üzerinden geliştirilen “hadis aleyhtarlığı”nın ve “hadisleri karalama kampanyası”nın psikososyal arka planı irdelenmektedir. Hadislerin birbiriyle görünürde çelişmesi meselesi öteden beri tartışılagelen bir konudur. Gerek akademik camiada gerekse halk arasında üzerinde çokça durulmuş ve konu ile ilgili pek çok eser kaleme alınmıştır. Günümüzde neşredilen eserlerde bilimsel yöntemi takip eden araştırmacılar olduğu gibi kimi zaman ilmî yaklaşımlar dikkate alınmadan konuyu ele alanlar da vardır. Köktaş, ihtilâfü’l-hadîs meselesinin yanlış değerlendirildiğini savunmakta ve eğer bir çelişkiden bahsedilecekse bunun hadislerin anlaşılmasındaki metodoloji eksikliğinden kaynaklandığını ifade etmektedir. Köktaş’a göre çelişkili gibi görünen hadisler, günümüzde ilim insanlarının ele aldığı bir mesele olmaktan çıkıp sosyal medya ve diğer yayın organları aracılığıyla medyatik bir malzemeye dönüştürülmüştür.
Yazar isimleri: ['Fatih ULUKÖYLÜ']
Yayın Yılı: 1 Ekim 2022
Dergi ismi: Usul İslam Araştırmaları
Yayın sayfa url: https://dergipark.org.tr/tr/pub/usul/issue/72651/1164839
Yayın pdf linki: https://dergipark.org.tr/tr/download/article-file/2607587
