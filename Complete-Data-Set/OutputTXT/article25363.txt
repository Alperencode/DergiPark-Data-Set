Makale Başlığı: EKSÜDA TRANSÜDA AYIRIMI PLEVRAL SIVI STANDART BİYOKİMYASAL PARAMETRELERİN ÖLÇÜMÜ İLE MÜMKÜN MÜDÜR?
Özet: Amaç: Plevral sıvılar sık karşılaştığımız tanısal ve  klinik bir problemdir. Tanı aşamasında ilk basamak  eksuda transüda ayırımının yapılmasıdır.Bu çalışmada  amacımız transüda eksüda ayırımında sadece  plevral mayide bakılan biokimyasal parametrelerin  kullanılabilirliğini değerlendirmektir.  Yöntem ve Gereç: Hastane kayıtlarından 1 Mayıs  2013-1 Mart 2015 tarihleri arasında plevral sıvı  analizi yapılan hastaların verilerine ulaşıldı. İleri  tetkik ve invaziv işlemler sonucu son tanısı  konanlar çalışmaya dahil edildi. Son tanılar esas  alınarak eksuda transüda ayırımında plevral LDH  total protein ve ADA için cut-off değerler belirlendi,  sensitivite ve spesifiteleri hesaplandı.Light kriterleri  ile karşılaştırıldı.  Bulgular: Toplamda hastane kayıtlarından dahil  edilme kriterlerine uyan 1433 hasta çalışmaya  dahil edildi. Son tanıları esasa alındığında  hastaların %75.1'i eksuda, %24.9'u ise transuda  vasfında sıvıya sahipti. Plevral sıvı LDH için 171  IU/L ve protein için 3.2 g/L cut-off değer olarak ele  alındığında eksuda vasfındaki sıvıları ayırt etmede  sensitivite, spesifite, PPD ve NPD sırası ile 95.0%,  64.4%,88.9% and 81.0% olarak saptandı. Öte  yandan Light kriterleri için eksuda tarnsüda ayırımında sensitivite, spesifite, PPD ve NPD sırası  ile %96.0, %75.0, %92.0 and %85.9 olarak tespit  edildi.  Sonuç: Bu çalışmada eksuda transuda ayırımında  belirli cut-off değerlerinde plevral LDH ve protein  kombinasyonunun sensitivite ve spesifite değerlerinin  Light kriterleri ile karşılaştırılabilir olduğu  görülmüştür. Klinik pratikte eksuda transüda  ayırımında laboratuar imkanlarının kısıtlı olduğu  durumlarda daha kolay ve ucuz olması nedeniyle  sadece plevral sıvı parametrelerinin kullanımı  akılda tutulabilir.
Yazar isimleri: []
Yayın Yılı: 1 Aralık 2017
Dergi ismi: İzmir Göğüs Hastanesi Dergisi
Yayın sayfa url: https://dergipark.org.tr/tr/pub/ighd/issue/43153/523352
Yayın pdf linki: https://dergipark.org.tr/tr/download/article-file/643223
