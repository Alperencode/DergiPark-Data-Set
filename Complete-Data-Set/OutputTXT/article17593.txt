Makale Başlığı: Kullanım ve Doyumlar Yaklaşımı Bağlamında İnternet Dizi İzleyicileri Üzerine Bir Analiz
Özet: Dijitalleşme süreçleri ile birlikte bireylerin gereksinim ve beklentileri farklılaştırmaktadır. Aynı zamanda gelişen teknoloji medyayı da dönüştürmekte ve yeni bir medya alanı oluşturmaktadır. Yeni medya kapsamında abonelik sistemi gerektiren dijital platformlarda, kullanıcının hangi motivasyonlarla neden, nasıl ve hangi ortamlarda izleme tercihinde bulunduğu izleyici araştırma alanının önemli bir sorunsalıdır. Bu noktadan hareket eden çalışma Kullanımlar ve Doyumlar yaklaşımına dayandırılmakta ve Türkiye’deki dijital platformlar arasında dikkat çeken Netflix, BluTV, PuhuTV izleyicilerinin motivasyonel yönelimlerine odaklanmaktadır. Çalışmanın evrenini Netflix, BluTV, PuhuTV izleyicileri, örneklemini ise Atatürk Üniversitesi İletişim Fakültesi öğrencileri oluşturmaktadır. Kota örnekleme modeli çerçevesinde toplam 2172 öğrenci içerisinden bu grubu temsil eden 300 kişiye anket tekniği uygulanan çalışmada verilerin toplanması pandemi şartları nedeniyle online ortamda gerçekleştirilmiştir. Anket formu örnek çalışmalar öncülüğünde Kullanımlar ve Doyumlar motivasyon ölçeği baz alınarak oluşturulmuştur. Verilerin analizinde lisanslı SPSS 25.0 istatistik programı kullanılmış olup 0.05 hata payı dikkate alınarak işlemler yapılmıştır. Elde edilen verilerde; içerik, sosyalleşme ve etkileşim, kolay erişim, eğlence ve rahatlama gibi 4 temel motivasyon tespit edilmiştir.
Yazar isimleri: ['Elif KÜÇÜK DURUR', 'Nurdan AKBABA']
Yayın Yılı: 30 Haziran 2022
Dergi ismi: Yeni Medya
Yayın sayfa url: https://dergipark.org.tr/tr/pub/yenimedya/issue/71044/1088711
Yayın pdf linki: https://dergipark.org.tr/tr/download/article-file/2313348
