Makale Başlığı: Şantiyelerin Covid-19 pandemisine uyumu: Türk inşaat sektörü için Güvenli Şantiye Sertifikası
Özet: Bu çalışmanın amacı, şantiyelerde COVID-19 pandemisine yönelik alınacak önlemlerin belirlenmesi, bu önlemlerin incelenen şantiyelerdeki uygulanma durumunun analiz edilmesi ve şantiyelerin daha sağlıklı hale getirilmesi için bir Güvenli Şantiye Belgesi önerisi hazırlanmasıdır. Söz konusu amaç çerçevesinde, Türkiye’de 15 ilde yer alan konut şantiyelerinde 38 şantiye şefine e-posta yoluyla anket yapılmıştır. Açık uçlu yarı yapılandırılmış anket soruları aracılığıyla şantiyelerin uygulama sahası, yönetim ofisleri, yatakhaneler ve yemekhanelerinde alınan COVID-19 pandemi önlemleri sorgulanmıştır. Verilerin toplanması ve analizi için içerik analizi yöntemi ve fenomenolojik yaklaşımdan yararlanılmıştır. Sonuç olarak, COVID-19 pandemisi önlemlerinin bazı şantiyelerde uygulanmadığı, bazılarında ise çok düşük düzeyde uygulandığı belirlenmiştir. Ayrıca, aynı şantiyede bulunan farklı tesislerde önlem birliği sağlanamadığı ve önlemlerin kişisel ölçekte kaldığı saptanmıştır. Analiz sonucunda belirlenen yetersizliklerin giderilerek şantiyelerin sağlıklı hale getirilmesi için Türk inşaat sektörünün ve şantiyelerin dinamiklerini dikkate alan bir Güvenli Şantiye Sertifikası önerilmiştir.
Yazar isimleri: ['Arzuhan GÜLTEKİN', 'Alperen SARI']
Yayın Yılı: 29 Temmuz 2022
Dergi ismi: GRID - Mimarlık Planlama ve Tasarım Dergisi
Yayın sayfa url: https://dergipark.org.tr/tr/pub/grid/issue/71505/1084132
Yayın pdf linki: https://dergipark.org.tr/tr/download/article-file/2295128
