Makale Başlığı: Olimpiyatların Ülkeye Kazandırdıkları
Özet: 1894 yılında Fransız Baron Pierre de Coubertin tarafından kurulan Uluslararası Olimpiyat Komitesi sonrasında ilk Modern Olimpiyat Oyunları 1896 yılında Atina'da yapılmıştır. Coubertin, dört yılda bir yapılacak oyunlarda uluslararası kardeslik, kültürler arası iletişim ve geçişin sağlanması, insan hakları, barışa katkı ve eşitliğin esas alınmasını amaçlamıştır.Ancak her şeyde olduğu gibi Olimpiyat Oyunları'nın gerçekleşmesinde de bir maliyet ve bunun karşılığında bir gelir elde edilmesi söz konusudur. Özellikle son zamanlarda ülkelerin uluslararası alanda prestij elde etmek ve kendilerini tanıtmak için hiç bir masraftan kacinmadıkları Olimpiyat Oyunları'nda masraflar çok yüksek rakamlara ulaşmıştır. Uluslararası Olimpiyat Komitesi tarafından istenilen saha, tesis ve alt yapı giderleri de bu masraflara eklenince az gelişmiş ülkelerin tamamı ve gelişmekte olan ülkelerin ise büyük çoğunluğu bu oyunlara ev sahipliği yapma şansını ortadan kaldırmıştır. Bu çalışmanın amacı; Olimpiyat Oyunları'nın maliyetlerini ve ev sahibi şehirlerin/ülkelerin yapacakları akıllı  planlamalarla nasıl kâra gecilebileceklerini örneklerle ortaya koymaktır.
Yazar isimleri: ['Hakverdi ALTUĞ']
Yayın Yılı: 5 Ekim 2022
Dergi ismi: Düzce Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/dujoss/issue/72736/1145644
Yayın pdf linki: https://dergipark.org.tr/tr/download/article-file/2545885
