Makale Başlığı: Ultrason, Alvarado Skoru ve C-Reaktif Proteinin Pediatrik Appendektomilerdeki Prediktör Değeri
Özet: Amaç: Bu retrospektif çalışma, negatif apendektomili ve akut apandisitli hastaları sınıflandırmada apendiks çapı, C reaktif protein ve Alvarado skorunun birleşik doğruluğunu araştırmayı amaçladı.Gereç ve Yöntemler: Bu tanımlayıcı gözlemsel kohort çalışması, Kasım 2017 ile Nisan 2019 tarihleri arasında bir Eğitim ve Araştırma Hastanesi Acil Servisinde yürütülmüştür. Çalışmaya 18 yaş altı apandisit olguları dahil edilmiş ve hastaların demografik özellikleri, laboratuvar ölçümleri, semptom, bulgu ve nihai patoloji raporlarına ilişkin veriler retrospektif olarak toplanmıştır. Daha sonra olgular resmi patoloji raporlarına göre akut apandisit veya negatif apendektomi gruplarına ayrılmıştır.Bulgular: Nihai çalışma popülasyonu 60 hastadan oluşuyordu ve negatif apendektomi oranı %25 idi. CRP, Alvarado skoru ve apendiks çapı verilerini içeren çok değişkenli modelin tanısal doğruluğu %93.3, akut apandisit tanımlamada duyarlılık ve özgüllüğü %93.3 idi (+LR: 14 ve -LR: 0.07). Modeli uygulamanın, kohortumuzdaki negatif apendektomi vakalarının %93,3'ünü (%25 ila %1,7) gereksiz cerrahiden kurtarabileceği görülmüştür.Sonuç: Sonuç olarak, CRP, Alvarado skoru veya apendiks çapı çocuklarda AA tanısında tek başına kullanılmamalıdır. Ancak bu değişkenlerin birlikte kullanımı apandisit tanısının doğruluğunu artırabilir ve negatif apendektomi oranlarında önemli bir azalma sağlayabilir.
Yazar isimleri: ['Ali ÇELİK', 'Mehmet ALTUNTAŞ']
Yayın Yılı: 30 Eylül 2022
Dergi ismi: Anatolian Journal of Emergency Medicine
Yayın sayfa url: https://dergipark.org.tr/tr/pub/anatolianjem/issue/72931/1058404
Yayın pdf linki: https://dergipark.org.tr/tr/download/article-file/2194430
