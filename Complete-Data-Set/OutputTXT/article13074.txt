Makale Başlığı: Hedef Programlama Yöntemi ile Akaryakıt İstasyonları Tanıtımı için Personel Çizelgeleme Problemi
Özet: Son yıllarda ekonominin de büyümesiyle beraber, hemen hemen her sektörde rekabet artmıştır. Rekabetin artmasıyla birlikte firmalar tanınırlıklarını artırmak amacıyla geleneksel reklamların yanında çeşitli organizasyonlar da düzenlemektedir. Tanıtım organizasyonları günümüzde her geçen gün büyüyen bir sektör haline gelmiştir. Bu sektör üzerinde çalışmalar yapan özel bir araştırma şirketinin verilerine göre, Türkiye’de her yıl 36 binden fazla profesyonel organizasyon gerçekleşmektedir ve sektör bütçesi 4 milyar dolara ulaşmıştır. Organizasyon planlamalarında, bütçenin büyük bir bölümünün personel giderlerine ayrıldığı gözlenmektedir. Ayrıca hizmet esnasında herhangi bir aksama, işi yüklenen firma için diğer sektörlere nazaran geri dönülemez negatif sonuçlar doğurabilmektedir. Bu nedenle nitelikli eleman seçimi ve elemanların doğru işe atanması oldukça önemlidir. Dolayısıyla, bilimsel yöntemlerin kullanılacağı bir personel çalışma planı ile maliyetler enküçüklenirken, hizmet kalitesi de artırılabilmektedir. Bu çalışmada, 10 farklı istasyona hizmet verecek 40 personelin atama ve çizelgeleme problemi hedef programlama modeli ile çözülmüştür. Problem çözümünde Ibm Ilog Cplex Optimization Studio programı kullanılmıştır.
Yazar isimleri: ['Tamer EREN', 'Ahmet CÜREBAL']
Yayın Yılı: 1 Ekim 2022
Dergi ismi: Politeknik Dergisi
Yayın sayfa url: https://dergipark.org.tr/tr/pub/politeknik/issue/73018/796136
Yayın pdf linki: https://dergipark.org.tr/tr/download/article-file/1295006
