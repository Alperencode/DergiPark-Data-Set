Makale Başlığı: Koyunculuk faaliyetinin sürdürülebilirliği: İzmir İli örneği
Özet: Amaç: Bu araştırmanın amacı koyunculuk faaliyetinde etkili olan ekonomik, sosyal ve çevresel faktörleri bütüncül yaklaşımla inceleyerek sürdürülebilirlik düzeyini ölçmek ve faaliyetin üretim, pazarlama ve yönetim süreçlerini iyileştirmeye yönelik geliştirilebilecek politikalara önerilerde bulunmaktır.Materyal ve Yöntem: Çalışmanın veri seti 126 koyunculuk işletmesi ile 2018 yılında yapılan anketlerden elde edilmiştir. Sürdürülebilirlik, bir dizi hiyerarşik yöntem kullanılarak hesaplanan kompozit endeks yardımıyla ölçülmüştür.Araştırma Bulguları: Araştırmada sürdürülebilirlik kompozit endeksi %28.30 (ekonomik sürdürülebilirlik %14.13, sosyal sürdürülebilirlik %4.76 ve çevresel sürdürülebilirlik %9.42) olarak hesaplanmıştır. FAO’nun geliştirdiği sürdürülebilirlik düzeyi referansına göre İzmir ilinde koyunculuk faaliyetinin sürdürülebilirliği sınır seviyesindedir.Sonuç: Koyunculuk faaliyetinin sürdürülebilirliğinde ekonomik faktörlerin sosyal ve çevresel faktörlere göre daha etkili olduğu anlaşılmaktadır. Ancak sistemin ve sürdürülebilirliğin iyileştirilmesi ekonomik, sosyal ve çevresel faktörlerin bir arada değerlendirildiği bütüncül yaklaşıma bağlıdır.
Yazar isimleri: ['Kenan KESKİNKILIÇ', 'Canan ABAY']
Yayın Yılı: 30 Eylül 2022
Dergi ismi: Ege Üniversitesi Ziraat Fakültesi Dergisi
Yayın sayfa url: https://dergipark.org.tr/tr/pub/zfdergi/issue/72734/1019593
Yayın pdf linki: https://dergipark.org.tr/tr/download/article-file/2065495
