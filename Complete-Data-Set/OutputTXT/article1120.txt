Makale Başlığı: TATARLI HÖYÜK HİTİT İMPARATORLUK DÖNEMİ SERAMİKLERİNDE ÇÖMLEKÇİ İŞARETLERİ
Özet: Tatarlı Höyük, Adana’nın yaklaşık 50 km. doğusundaki Ceyhan İlçesi’nin sınırları içerisinde yer almaktadır. Ovalık Kilikya’nın doğu kesiminde yer alan höyük, konumu itibariyle önemli yol güzergahların ortasında bulunmaktadır. 2007 yılından itibaren Sitadelde sürdürülen kazılar höyüğün Neolitik Dönem’den Erken Roma’ya kadar yerleşime sahne olduğunu ortaya koymuştur. Höyükte IV. tabaka Geç Tunç Çağı ile temsil edilmektedir. IVa evresi ise Orta Anadolu’da Hitit İmparatorluk Dönemi ile çağdaştır. Bu dönem, mimari, seramik ve küçük buluntuları ile höyükte güçlü bir Hitit etkisinin varlığını ortaya koymaktadır. Yaklaşık olarak MÖ 14-13 yy.’a tarihlenen buluntular arasında seramikler önemli bir grubu oluşturur. İmparatorluk döneminde merkezileşmiş bir çanak çömlek üretiminin varlığını destekleyen bu seramikler arasında, dönemin karakteristiği olan çömlekçi işaretli bazı seramik parçalarına da rastlanmaktadır. Bu makalede 2007-2016 yılları arasındaki kazılarda ele geçen on adet işaret taşıyan parça tanıtılmaktadır. Bu parçaların varlığı, Hitit çekirdek bölgesinin dışında kalan Tatarlı Höyük’ün merkezileşmiş bir üretim sisteminin içerisinde yer aldığını ortaya koymaktadır. Höyükte IVa tabakasında açığa çıkarılan seramik fırınının varlığı da bunların yerel olarak üretildiğini düşündürmektedir.
Yazar isimleri: ['Özlem OYMAN GİRGİNER']
Yayın Yılı: 29 Haziran 2022
Dergi ismi: Amisos
Yayın sayfa url: https://dergipark.org.tr/tr/pub/amisos/issue/70701/1123096
Yayın pdf linki: https://dergipark.org.tr/tr/download/article-file/2454689
