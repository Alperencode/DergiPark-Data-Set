Makale Başlığı: SCİMİTAR SENDROMU
Özet: Scimitar sendromu sağ pulmoner venin, vena cava  inferior veya sağ atriuma açılmasıyla karakterize  nadir görülen bir pulmoner venöz dönüş  anomalisidir. Sağ akciğer hipoplazisi, pulmoner  sekestrasyon, atriyal septal defekt (ASD) ve kalbin  dextropozisyonu eşlik eden diğer anomalilerdir.  Olgu: 36 yasında bayan hasta halsizlik ve nefes  darlığında 2 aydır artma şikayetiyle göğüs  hastalıkları polikliniğimize başvurdu. Hastanın  çocukluk çağından beri birkaç kez öksürük ve  nefes darlığı ile hastaneye basvurusu olduğu  öğrenildi. Hastanın başvurusunda yapılan fizik  muayenesinde akciğer ve kalp sesleri normal  olarak değerlendirildi. Çekilen akciğer filminde sağ  akciğer parakardiyak alanda opasite artışı görüldü.  Bilgisayarlı tomografik anjiyografide (BT anjografi)  sağ alt ve üst pulmoner venlerin doğrudan hepatik  ven- inferior vena cava düzeyine açıldığı görüldü.  Olgu radyolojik olarak Scimitar Sendromu olarak  tanı aldı. Nadir görülen bir pulmoner venöz dönüş  anomalisi olması nedeniyle literatür eşliğinde  sunuldu.
Yazar isimleri: []
Yayın Yılı: 1 Aralık 2017
Dergi ismi: İzmir Göğüs Hastanesi Dergisi
Yayın sayfa url: https://dergipark.org.tr/tr/pub/ighd/issue/43153/523360
Yayın pdf linki: https://dergipark.org.tr/tr/download/article-file/643239
