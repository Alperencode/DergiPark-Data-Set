Makale Başlığı: AYFER TUNÇ’UN “CİNNET BAHÇESİ” ÖYKÜSÜNE YANSIYAN TAŞRA HÂLLERİ: KADINLIKLAR, ERKEKLİKLER
Özet: “Cinnet Bahçesi”, Ayfer Tunç’un Mağara Arkadaşları isimli kitabında yer alan dikkat çekici bir öyküdür. İlk bakışta bir polisiye hikâyeyi andıran metin bu hâliyle Müeyyet Eren ve öldürdüğü karısı Suna Eren hakkındadır. Ancak dikkatli bir okuma ile bu izlenimle başlayan öykünün polisiyenin ötesine geçtiği, bu bağlamda odak noktasının da katil ve maktulün dışında olduğu kolaylıkla fark edilir. Anlatılanın kişiler ve olayların arka planına yerleşen “taşra” ve taşrada hayatta kalmaya çalışan farklı kadınlık ve erkeklik hâlleri olduğu anlaşılacaktır. Taşrada yaşayan kadın ve erkeklerin toplumsal cinsiyet baskısı altında nasıl ezildiğini gösteren hikâyede kişilerin toplumsal cinsiyet hiyerarşisindeki yerleri yaşananların özüne teşkil eder. İşte makalede bu bakış açısıyla taşranın kişilere ve olaylara sinen izleri tespit edilmeye çalışılacak; bu yolla küçük yerlerin kendine has ve genelde iki yüzlü olan ahlak anlayışı ile bu yerlerdeki seçenekten mahrum yaşam tarzları ve “öteki” olarak hayatta kalmanın zorlukları üzerinde durulacaktır.
Yazar isimleri: ['Neşe OKTAY']
Yayın Yılı: 26 Ekim 2022
Dergi ismi: Dicle Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/diclesosbed/issue/73179/1147051
Yayın pdf linki: https://dergipark.org.tr/tr/download/article-file/2551481
