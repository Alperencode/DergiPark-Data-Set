Makale Başlığı: Türkiye’de Ceviz Üretim Projeksiyonu ve Rekabet Gücü Analizi
Özet: Bu çalışmada, dünya ve Türkiye’de sert kabuklu meyveler içerisinde yer alan cevizin üretim alanı, üretim miktarı, verimi ve dış ticaret yapısı ortaya konulmuştur. Türkiye, toprak yapısı ve iklim koşulları bakımından ceviz üretiminde önemli bir potansiyele sahiptir. Türkiye’de, 2021 yılında 325 bin ton ceviz üretilmiş, yaklaşık 15 bin ton ceviz ihracatına karşılık 78 bin ton ceviz ithalatı gerçekleştirilmiştir. Ceviz ihracatından              34 milyon dolar gelir elde edilmesine karşılık ceviz ithalatına 155 milyon dolar ödenmiştir. Ceviz, Türkiye’de üretimi yapılan sert kabuklu meyveler içerisinde üretim miktarı bakımından %11.3’lük pay ile fındık ve Antep fıstığından sonra üçüncü sırada yer almaktadır. Ceviz üretim miktarının gelecek dönemler için tahmin edilmesinde ETS üstel düzeltme modeli (M, M, N), rekabet gücü analizinde ise Balassa’nın Açıklanmış Karşılaştırmalı Üstünlük Endeksi (AKÜ) kullanılmıştır. Üretim tahmin modeline göre 2022-2024 yılları Türkiye ceviz üretim ortalaması 361 bin ton olarak öngörülmüştür. Rekabet gücü indeks ortalaması ise 1.1 olarak hesaplanmış ve Türkiye’nin ceviz üretiminde karşılaştırmalı üstünlüğünün zayıf olduğu belirlenmiştir. Araştırma bulgularından hareketle Türkiye’de ceviz üretiminde ve ticaretinde mevcut politikaların etkinliğinin arttırılması için öneriler geliştirilmiştir.
Yazar isimleri: ['Bektaş KADAKOĞLU', 'Alamettin BAYAV', 'Bahri KARLI']
Yayın Yılı: 1 Ağustos 2022
Dergi ismi: Meyve Bilimi
Yayın sayfa url: https://dergipark.org.tr/tr/pub/meyve/issue/71577/1125552
Yayın pdf linki: https://dergipark.org.tr/tr/download/article-file/2464588
