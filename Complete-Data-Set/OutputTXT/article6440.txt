Makale Başlığı: SANATI TIBBA, TIBBI SANATA EVİRMEK : M BRÖDEL
Özet: Sanat ve bilim, fark ettiğimizden daha fazla ortak yönlere sahiptir, çünkü her ikisi de bizi çevreleyen dünyanın gözlemlenmesine ve sorgulanmasına bağlıdır. Beslendikleri kaynaklar, ilgi, merak, keşfetme arzusu, sorgulama ve meydan okumadır. Bu kaynaklar çok eskilerden gelse de Rönesans'la birlikte öğrenme aracı olarak gözlemlere artan ilgi ile (tasvirler)betimlemeler, daha doğru ve bilimsel hale gelir. Bilimsel illüstrasyon, nesnenin veya konunun doğru bir tasvirini oluşturmak için bilimsel bilgi ile donatılmış gözlemin görselleştirilmesidir. Sanatçı Leonardo Da Vinci ile zirveye ulaşan, insan bedenini tanıma, anlama ve gösterme çabası, 16.Yüzyılda anatomist Andreas Vesalius ile yeni bir kimliğe bürünür. Anatomik gösterimlerle tıp  bilimine entegre olan resim ve grafik sanatlar zamanla tıbbi kavramların görselleştirilmesinde "tıbbi resimleme" ye dönüşür. 19. Yüzyıla gelindiğinde tıp sanatçısı Max Brödel ile yeni bir zirve yapar. O sadece eğitim modeli ile değil geliştirdiği teknikle de yeni ufuklar açar.
Yazar isimleri: ['İhsan Tahir ERDAL']
Yayın Yılı: 2 Ağustos 2022
Dergi ismi: Görünüm
Yayın sayfa url: https://dergipark.org.tr/tr/pub/gorunum/issue/71626/1132427
Yayın pdf linki: https://dergipark.org.tr/tr/download/article-file/2493444
