Makale Başlığı: Gen Verileri Üzerinde İlginçlik Ölçütleri Kullanılarak Birliktelik Kuralları Madenciliğinin Uygulanması
Özet: Amaç: Veri madenciliği, önceden büyük ölçekli verilerden ortaya çıkarılmayan faydalı bilgilerin keşfedilme sürecidir. Veri madenciliğinin yaygın olarak kullanıldığı alanlardan biri de sağlıktır. Veri madenciliği ile hastalığın tanı ve tedavisi ile hastalığı etkileyen risk faktörleri hızlı bir şekilde belirlenebilmektedir. Birliktelik kuralları, veri madenciliği tekniklerinden biridir. Bu çalışmanın amacı, birliktelik kuralı algoritmalarından biri olan apriori algoritması ile güçlü birliktelik kuralları elde ederek hasta profillerini belirlemektir.Materyal ve Metot: Çalışmada kullanılan veri seti 205 akut miyokard enfarktüsü (AMI) hastasından oluşmaktadır. Hastalar ayrıca FNDC5 polimorfizmlerinin rs3480, rs726344, rs16835198 genotipini de taşımaktadır. Apriori algoritması ile elde edilen kuralları değerlendirmek için destek ve güven ölçüleri kullanılır. Ancak bu ölçütler ile elde edilen kurallar doğrudur ancak güçlü değildir. Bu nedenle, daha güçlü kurallar elde etmek amacıyla iki temel ölçütün yanı sıra ilginçlik ölçütleri kullanılmaktadır. Bu çalışmada daha güçlü kurallara ulaşmak için ilginçlik ölçütlerinden kaldıraç, kanaat, kesinlik faktörü, cosine, korelasyon katsayısı (phi) ve karşılıklı bilgi ölçütleri uygulanmıştır.Bulgular: Çalışmada 108 kural elde edilmiştir. Bu kurallara ilginçlik ölçütlerinin de uygulanması ile elde edilen kural sayısı 29 olmuştur ve bu kurallar güçlü kural olarak nitelendirilmiştir.Sonuç: Sonuç olarak, klinik karar verme sürecinde ilginçlik ölçütlerinin kullanılmasıyla daha güçlü kurallar elde edilmiştir. Elde edilen güçlü kurallar sayesinde AMİ hastalarının hasta profili belirleme ve klinik karar verme sürecini kolaylaştıracaktır.
Yazar isimleri: ['Kübra Elif AKBAŞ', 'Mehmet KIVRAK', 'Ahmet Kadir ARSLAN', 'Tuğçe YAKINBAŞ', 'Hasan KORKMAZ', 'Ebru ÖNALAN', 'Cemil ÇOLAK']
Yayın Yılı: 22 Eylül 2022
Dergi ismi: Medical Records
Yayın sayfa url: https://dergipark.org.tr/tr/pub/medr/issue/72317/1088631
Yayın pdf linki: https://dergipark.org.tr/tr/download/article-file/2313016
