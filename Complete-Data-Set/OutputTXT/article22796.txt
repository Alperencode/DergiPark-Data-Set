Makale Başlığı: 19. Yüzyılda Batılılaşma Hareketleri Kapsamında Yaşanan Kültürel Değişimin İstanbul'daki Mesire Eğlencelerine Yansıması
Özet: Osmanlı halkı bahar aylarında başlayan ve değişik fırsatlardan istifade ederek mesire yerlerine dinlenmek ve eğlenmek için gitmişlerdir. Yılda birkaç kez tekrarlanan bu geziler, insanları günlük yaşamın tekdüzeliğinden kurtararak güzel vakit geçirmelerine olanak sağlamıştır. Tanzimat devri birçok alanda olduğu gibi topluma eğlence kültürü ile de farklı bir kimlik kazandırmıştır. Bu dönemde mesireler diğer birtabir ile seyir alanları halkın çokça rağbet ettiği mekânlar haline gelmiştir. Tanzimat devrinde modernleşmenin sosyal yaşama etki etmesiyle insanlar daha fazla sokağa çıkarak, dışarıda vakit geçirmeye başlamışlardır. Mesire yerleri de bu vakit geçirme yerlerinden birisi olmuştur. Tanzimat’tan sonra İstanbul halkı için mesire alanları kendine özgü adetleri, eğlenceleriyle toplumsal yaşamın vazgeçilmez mekânları haline gelmiştir. Bu çalışmada, Tanzimat devrinde mesire yerlerinin İstanbul halkı için önemi genel bir çerçevede, tarihsel araştırma metodu kullanılarak elde edilmiş ve veriler doküman incelemeleri neticesinde toplanarak değerlendirilmiştir.
Yazar isimleri: ['Ümmügülsün ÇETİN']
Yayın Yılı: 30 Haziran 2022
Dergi ismi: ETÜT Dergisi
Yayın sayfa url: https://dergipark.org.tr/tr/pub/etutdergisi/issue/70971/1119863
Yayın pdf linki: https://dergipark.org.tr/tr/download/article-file/2441360
