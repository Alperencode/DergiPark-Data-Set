Makale Başlığı: Derleyen: Muhammed A. Ağcan, Çağdaş Siyaset Teorisi, İstanbul Bilgi Üniversitesi Yayınları, 2022, 487 s.
Özet: Türkiye’de siyasal düşünceler tarihi ve siyasal ideolojiler alanlarında yazılan metinlere kolaylıkla ulaşılabilmektedir. Bu metinler sayesinde siyasal düşüncenin önde gelen isimlerini, tarihsel gelişimini, hangi sorunlar üzerinde durduklarını, muhtelif ideolojilerin hangi tarihsel koşullarla ilişkili olduğu, bu ideolojilerin liderlerini ya da örgütlendikleri siyasal partileri öğrenebiliriz. Benzer şekilde Türkiye’de siyasal pratiğin teorik soruşturmasını belirli çizgilerden yapan (modernleşmeci, devlet merkezli, sivil toplumcu, yapısalcı, sınıf analizine dayanan vb.) metinlere de kolaylıkla ulaşabiliriz. Bu metinler belirli ontolojik temeller ve bilgi-bilimsel kabuller üzerinden Türkiye siyaseti analizi yapmaktadırlar. Yine bu metinler, konumlandıkları zeminlerin tartışmalarını takip edebilmemizi mümkün kılan teorik çalışmalara ulaşabilmemizi kolaylaştırmaktadırlar. Bütün bu birikimin doldurduğu boşluğa rağmen yine Türkiye’de ve Türkçede siyasal pratiğin, siyasal kurumların, siyasal ontolojinin, siyasete ilişkin bilgi-bilimsel iddiaların ve siyaset üzerine konuşurken dillendirdiğimiz kavramların teorik muhtevasının üzerine düşündürebilecek metinlere oldukça ihtiyaç var. Muhammed A. Ağcan’ın editörlüğünü yaptığı Çağdaş Siyaset Teorisi isimli derleme kitap, bu ihtiyacı önemli bir ölçüde karşılayabilecek nitelikte olmasıyla dikkat çekiyor.
Yazar isimleri: ['Tolgahan CEYLAN']
Yayın Yılı: 30 Eylül 2022
Dergi ismi: Marmara Üniversitesi Siyasal Bilimler Dergisi
Yayın sayfa url: https://dergipark.org.tr/tr/pub/marmarasbd/issue/72775/1130208
Yayın pdf linki: https://dergipark.org.tr/tr/download/article-file/2484256
