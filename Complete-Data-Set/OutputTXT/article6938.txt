Makale Başlığı: Diyabetik Ayak Komplikasyonlarının Farklı Görüntüleme Yöntemlerinin Kan Akımı Bulguları ile İlişkisinin Karşılaştırılması
Özet: Amaç: Bu çalışmanın amacı diyabetik ayak hastalarında farklı görüntüleme yöntemlerine göre yumuşak doku ve kemik lezyonlarının vasküler akım ile ilişkisini belirlemektir.Materyal ve Metod: Bu retrospektif, kesitsel, tanımlayıcı çalışma bir üniversite hastanesinin Radyodiag-nostik bölümünde yapıldı.Bulgular: En sık görülen bulgu selülit (n:57, %72.2) ve en az görülen bulgu subkondral kist (n:14, %17.7) idi. RDUS bulgularına göre %24,1'inde arteriyel kan akımı yoktu, %27,8'inde monofazik idi. 41 (%51,9) hastada RDUS'ta vasküler kan akımı yetersiz olarak kabul edildi. BTA görüntülerinde hastaların %21.5'inde tam tıkanıklık, %20.3'ünde >%70 daralma saptandı. BTA bulgularına göre 46 (%58,2) hastada vasküler kan akımı yetersiz kabul edildi. RDUS bulgularının yorumlanmasında osteomiyelit saptanan hastaların %63'ünde, selülit saptananların %61'inde, apse saptananların %34'ünde, tenosinovit sapta-nanların %34'ünde, eklem efüzyonu saptananların %29'unda ve subkondral kist saptanan hastaların %29'unda yetersiz kan akımı saptandı. Sadece selülit saptanan hastalarda RDUS ile belirlenen kan akı-mında istatistiksel olarak anlamlı fark saptandı (p=0.021).Sonuç: Diyabete bağlı gelişen komplikasyonların tanısında ve ampütasyon kararında hem RDUS hem de BTA görüntüleme yöntemleri değerlidir.
Yazar isimleri: ['Sunay Sibel KARAYOL', 'Mustafa SEVER', 'Saime SHERMATOVA', 'Abdurrahim DUSAK']
Yayın Yılı: 28 Ağustos 2022
Dergi ismi: Harran Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/hutfd/issue/71631/1146702
Yayın pdf linki: https://dergipark.org.tr/tr/download/article-file/2550087
