Makale Başlığı: Total laparoskopik histerektomi ile total abdominal histerektomi olgularının karşılaştırılması
Özet: Amaç: Amacımız, benign endikasyonlarda yapılan total laparoskopik histerektomi ve total abdominal histerektomi operasyonlarının sonuçlarını literatür eşliğinde retrospektif olarak karşılaştırmaktır.Gereç ve Yöntem: Antalya Serik Devlet Hastanesi Kadın Hastalıkları ve Doğum Kliniğinde Temmuz 2015 ve Ekim 2020 yılları arasında benign endikasyonlarda total histerektomi uygulanan 240 hastanın kayıtları literatür eşliğinde retrospektif olarak incelendi. Yaş aralığı 40-75 idi. Vakaların 120‘si total laparoskopik histerektomi (TLH Grup1) ve 120‘si total abdominal histerektomi (TAH Grup2) olarak sınıflandırıldı. Malignitesi olanlar, sezaryen sonrası histerektomiler, supraservikal histerektomi, laparoskopik asiste vajinal histerektomi, vajinal histerektomi yapılanlar ve kayıtları eksik olanlar çalışma dışı bırakıldı. Hastalardan operasyon öncesi yazılı onam formu alındı. Hastaların ortalama yaşı, parite, vücut kitle indeksi, çıkarılan ortalama uterus ağırlığı, geçirilmiş batın cerrahisi öyküsü, histerektomi endikasyonları, operasyon süresi, komplikasyon oranları, kan kaybı miktarı, post operatif hastanede yatış süresi iki grup arasında karşılaştırıldı.Bulgular: İki grup arasında demografik özellikler açısından, istatiksel olarak anlamlı fark yoktu. İki grupta da en sık saptanan endikasyonlar, fibromiyom ve tedaviye dirençli anormal uterin kanamaydı. grup 1’de ortalama ameliyat süresi grup 2 ye göre daha uzun olup istatiksel açıdan anlamlı bulundu. grup 1’de ortalama hastanede kalma süresi daha kısa saptandı ve istatiksel açıdan anlamlı bulundu. Operasyonla çıkarılan ortalama uterus ağırlığı grup 2 de daha ağır saptandı.Sonuç: Laparoskopik histerektomi, seçilmiş hastalar için operasyon süresinin daha uzun olması ve tecrübe gerektirmesi ile birlikte güvenli ve uygun bir minimal invaziv cerrahi işlemdir. Daha çabuk iyileşme, daha erken taburcu olma, daha az kan kaybı avantajı vardır.
Yazar isimleri: []
Yayın Yılı: 12 Aralık 2022
Dergi ismi: Ege Tıp Dergisi
Yayın sayfa url: http://egetipdergisi.com.tr/tr/pub/issue/72611/1208961
Yayın pdf linki: https://dergipark.org.tr/tr/download/article-file/2789965
