Makale Başlığı: HAYDAR ERGÜLEN’İN ÜZGÜN KEDİLER GAZELLERİ
Özet: Türk şiir geleneğinden izler taşıyan eserleriyle genç şairlere ilham kaynağı olan Haydar Ergülen’in şiir anlayışını “nar” (“Bir”in içindeki çokluk ve çokluğun içindeki birliktir. Çok kültürlülüğün, çoksesliliğin, çok renkliliğin ve ateşin bereketidir.) özetler.Birçok kitabında gazellere yer veren Haydar Ergülen, şiirini geleneksel unsurlarla zenginleştirerek kurar. Haydar Ergülen’in Üzgün Kediler Gazeli adlı kitabındaki Gazeller bölümünde yer alan şiirler biçim ve içerik olarak gazel türünün özelliklerini taşımaktadır. Divân şiirinin sesini bugüne taşıyan Ergülen, gazellerinde geleneği modernleştirerek yeniden yorumlar.Haydar Ergülen’in kedilere ithaf ettiği ve 2008’de Metin Altıok Şiir Ödülü’ne uygun görülen Üzgün Kediler Gazeli’nde 1992-2007 yılları arasında kaleme aldığı şiirler yer almaktadır. Nefeslerle başlayan kitap gazellerle devam eder ve serbest nazımdaki şiirlerle sona erer.
Yazar isimleri: ['Emel KOŞAR']
Yayın Yılı: 30 Haziran 2022
Dergi ismi: Hars Akademi Uluslararası Hakemli Kültür Sanat Mimarlık Dergisi
Yayın sayfa url: https://dergipark.org.tr/tr/pub/hars/issue/70867/1083915
Yayın pdf linki: https://dergipark.org.tr/tr/download/article-file/2294315
