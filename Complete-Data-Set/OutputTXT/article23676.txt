Makale Başlığı: Kurumsal İletişim Mecrası Olarak Kurumsal Dergiler: OPET Kilometre Dergisi’ne Yönelik Bir İnceleme
Özet: iletişim kuruluşların tüm paydaşları arasındaki bağı kuran ve sürdüren temel iletişim fonksiyonlarından biri olarak açıklanmaktadır. Kurumsal iletişimde kullanılan farklı mecralarla kuruluşlara ilişkin tüm mesajların paydaşlara ulaşması amaçlanır bu sayede kuruluş paydaşlarını gelişmelerden haberdar ederek belirlenen yönde imaj oluşturmayı hedefler. Kurumsal iletişim mecralarından biri olan kurumsal dergiler ise kuruluş yöneticilerinin ve çalışanlarının görüşlerinin aktarıldığı, yeniliklerin duyurulduğu, kampanyalara ilişkin bilgiler sunulduğu, sektörel değerlendirmelerin yapıldığı bir mecra olarak dikkat çekmektedir. Kurumsal iletişim faaliyetleri özellikle ürün bazında ayrışmanın zor olduğu sektörlerde kuruluşları rakiplerinden öne geçirecek bir unsur olarak açıklanmaktadır. Bu çalışma ile amaçlanan kurumsal iletişim mecrası olan kurumsal dergilerin içeriğinin hangi temel konulardan oluştuğunu ortaya koymak ile farklı sayılardan hareketle dönemsel olarak kuruluşların yoğunlaştığı alanlara ilişkin betimsel bir analiz gerçekleştirmektir. Bu kapsamda ürün bazında rakiplerinden ayrışması güç olan akaryakıt sektöründe faaliyet gösteren ve kurumsal dergisi uzun yıllardır düzenli olarak yayımlanan Opet’in Kilometre isimli dergisinin 2012-2020 yılları arasındaki sayıları içerik analizi yöntemiyle incelenmektedir. Bulgular incelendiğinde Kilometre Dergisi’nin kapak temalarındaki yoğunlukların yıllar içerisinde ödül içeriklerinden sosyal sorumluluk içeriklerine dönüştüğüne ulaşılmıştır. İçerik temalarının lider iletişimi, iç iletişim, kurumsal sosyal sorumluluk, sponsorluk, ödül ve haber içerikleri gibi başlıklardan oluştuğuna erişilmiştir. Başlıkların ise lider katılımları, iç iletişim toplantıları, farklı sosyal sorumluluk projeleri, alınan ödüller ve kuruluşa ilişkin gelişmelerden oluştuğu söylenebilmektedir.
Yazar isimleri: ['Şükrü GÜLER']
Yayın Yılı: 31 Mayıs 2022
Dergi ismi: Sakarya İletişim
Yayın sayfa url: https://dergipark.org.tr/tr/pub/silet/issue/70124/1124287
Yayın pdf linki: https://dergipark.org.tr/tr/download/article-file/2459547
