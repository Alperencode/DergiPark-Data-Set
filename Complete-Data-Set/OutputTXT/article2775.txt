Makale Başlığı: SEPIC Dönüştürücünün Sürekli Akım Modunda Kayan Kipli Kontrolü
Özet: Günümüzde birçok endüstriyel uygulamalarda kullanılan makinaların çalışması için doğru akım (DC) gerilime ihtiyaç duyulmaktadır. DC gerilim üreten fotovoltaik (PV) paneller ya da diğer DC gerilim üreteçlerinin ürettikleri gerilim seviyesinden makinaların çalışması için gerekli farklı DC gerilim seviyelerine dönüştürülmeleri gerekmektedir. Bir DC gerilimi farklı bir DC gerilime dönüştürülmesi işlemi DC-DC dönüştürücüler tarafından gerçekleştirilmektedir. Literatürde en sık kullanılan DC-DC dönüştürücüler; alçaltıcı, yükseltici, alçaltıcı-yükseltici, CUK ve SEPIC dönüştürücüdür. Bu çalışmada sürekli akım modunda eşdeğer seri dirençli ve eşdeğer seri dirençsiz SEPIC dönüştürücünün çıkış geriliminin arzu edilen gerilim seviyesine ulaşması için farklı kontrol yöntemleri kullanılmıştır. Dönüştürücünün arzu edilen gerilim seviyesine ulaşmasını sağlamak için geleneksel Oransal-İntegral (PI) ve Kayan Kipli Kontrolcü (KKK) kullanılmıştır. PI kontrolcü parametre değerleri deneme-yanılma yöntemine göre hesaplanmıştır. İç dirençli ve iç dirençsiz durumda kullanılan kontrolcü performanslarını kıyaslamak amacıyla kontrolcü parametreleri aynı alınmıştır. Elde edilen simülasyon sonuçlarından kullanılan kontrolcüler kararlı durum hatası, yerleşme zamanı ve yükselme zamanı gibi başarım parametreleri açısından kıyaslanmıştır. KKK hem dirençli hem de iç dirençsiz SEPIC dönüştürücüde geleneksel PI denetleyiciye oranla daha iyi sonuç verdiği görülmüştür. Simülasyon çalışmaları MATLAB/SIMULINK programı kullanılarak yapılmıştır.
Yazar isimleri: ['Mehmet YILMAZ', 'Muhammet Emin KALÇIK', 'Muhammedfatih CORAPSİZ']
Yayın Yılı: 30 Haziran 2022
Dergi ismi: Bilecik Şeyh Edebali Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/bseufbd/issue/70447/1003509
Yayın pdf linki: https://dergipark.org.tr/tr/download/article-file/2005181
