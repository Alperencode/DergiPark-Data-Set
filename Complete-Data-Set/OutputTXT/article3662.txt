Makale Başlığı: PAYLAŞIM EKONOMİSİ KAPSAMINDA YAPILAN KONAKLAMA DENEYİMLERİNİN ÖZ BELİRLEME TEORİSİ PERSPEKTİFİ İLE İNCELENMESİ: COUCHSURFING ÖRNEĞİ
Özet: Son yıllarda, turistlerin seyahatlerinde farklı ve yerel deneyimler yaşamaya eğilim gösterdikleri ve paylaşım ekonomisi kapsamında yapılan turizm faaliyetlerine yönelik talebin giderek arttığı görülmektedir. Bu araştırmada, paylaşım ekonomisi faaliyetlerinden biri olan Couchsurfing deneyimlerinin aktif kullanıcılar tarafından nasıl anlamlandırıldığı, motivasyonların altında yatan sebepleri ve deneyimlerini incelemek amacıyla nitel bir çalışma yapılmıştır. Durum çalışması deseni ile tasarlanan araştırma kapsamında, 7 aktif üye ile sosyal medya üzerinden yapılan e-görüşmeler ve 150 üyenin hesaplarındaki bilgiler ana verileri oluşturmaktadır. Veriler, öz belirleme teorisinin çerçevesinde betimsel içerik analizi ile yorumlanmıştır. Araştırma sonuçları, Couchsurfing deneyimleri sayesinde turistlerin öz belirleme teorisinin ortaya koyduğu bireysel ihtiyaçların çoğunu karşıladığını göstermektedir. Bu doğrultuda, turizm sektöründe deneyim odaklı ürün sunulmasının önemine değinilmiştir.
Yazar isimleri: ['Selda KARAHAN', 'Selda UCA', 'Emrah ÖZKUL']
Yayın Yılı: 30 Haziran 2022
Dergi ismi: Çatalhöyük Uluslararası Turizm ve Sosyal Araştırmalar Dergisi
Yayın sayfa url: https://dergipark.org.tr/tr/pub/cutsad/issue/71091/1097387
Yayın pdf linki: https://dergipark.org.tr/tr/download/article-file/2348431
