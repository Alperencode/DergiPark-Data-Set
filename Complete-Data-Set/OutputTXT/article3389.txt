Makale Başlığı: Türkiye’de İklim Değişikliğiyle Mücadelede Acil Bir Eylem Olarak Geleneksel Ekolojik Bilgiyi (GEB) Keşfetmek
Özet: Bu makalenin amacı, Türkiye örneğinde iklim değişikliği ile başa çıkmada ve öngörülen iklim değişikliklerine uyum sağlamada Geleneksel Ekolojik Bilginin (GEB) rolünü belirlemektir. Bu amaca ulaşmak için Türkiye’de GEB’in; (1) yerel iklim bilgisi, (2) iklim değişikliğini anlama, (3) iklim değişikliğiyle başa çıkma ve uyum stratejileri geliştirme, (4) doğal kaynakların doğru yönetimi ve korunması gibi konulardaki rolü nitel araştırma desenlerinden kültür analizi (etnografya) yöntemiyle belgelenmeye ve karakterize edilmeye çalışılmıştır. Çalışma verileri, 2018-2021 yıllarını kapsayan bir süreçte gözlem ve görüşme gibi nitel veri toplama yöntemleriyle toplanmış ve elde edilen verilerin analizinde betimsel analiz tekniği kullanılmıştır. Gözlem yapılacak yerlerin ve çalışma grubunun seçiminde ise amaçlı örnekleme yöntemlerinden kolay ulaşılabilir durum örneklemesi kullanılmıştır. Çalışma, Türkiye’de iklim değişikliği ve iklim değişikliği sonucu ortaya çıkan sorunlara karşı yerel halkın yöresel farklılıklar gösterebilen GEB uygulama ve stratejileri geliştirdiğini ortaya koymaktadır. Türkiye’de GEB örneklerinin bilimsel bilgiye entegre edilmesinin iklim değişikliğiyle başa çıkma ve iklim değişikliğine uyum stratejileri geliştirmede önemli bir rol oynayabileceğine inanılmaktadır. 
Yazar isimleri: ['Seyfullah GÜL']
Yayın Yılı: 8 Temmuz 2022
Dergi ismi: Coğrafya Dergisi
Yayın sayfa url: https://dergipark.org.tr/tr/pub/iucografya/issue/71353/1093425
Yayın pdf linki: https://dergipark.org.tr/tr/download/article-file/2332657
