Makale Başlığı: RUMELİ MÜFETTİŞLİĞİ’NİN SELANİK KAZASINDA ZİRAAT GELİRİNİ ARTIRMA FAALİYETLERİ (R.1321/M.1905-06)
Özet: XIX. yüzyılın sonunda Rumeli’de sosyal ve ekonomik sorunlar bulunmaktaydı. Osmanlı Devleti dış kaynaklı bu sorunları çözmek istemiştir. Bu faaliyetler kapsamında Selanik kazasının tarımsal gelirlerinin artırılması hedeflenmiştir. Zira tarımsal gelir artırılırsa hem halk hem de devlet hazinesi bundan faydalanmış olacaktı. Dolayısıyla bölgede yaşanacak ekonomik refah, gayrimüslim halkın da devlete olan bağlılığını artıracaktı.Tüm bu ekonomik ve sosyal sorunlara çözüm bulmak amacıyla, XX. yüzyılın başlarında Rumeli Müfettişliği kurulmuştur. Müfettişlik kısa sürede teşkilatlanmasını tamamlamıştır. Müfettişlik bölgenin kalkınması için yapılması gerekenleri belirlemiş ve organize etmiştir. Bu faaliyetler kapsamında Rumeli Müfettişliği, Selanik Vilayeti merkez kazasında tarımın gelişmesi için âşar tahsilinde tahmis-i âşar usulünü hayata geçirmiştir. Düzenli ve disiplinli çalışmalar olumlu sonuç vermiştir. Yapılan çalışmalar sayesinde kazanın âşar geliri, önceki yedi yılın gelirinden daha yüksek oranda gerçekleşmiştir. Böylece hem halkın geliri artmış hem de hazinenin geliri yükselmiştir.
Yazar isimleri: ['Kemalettin KOÇ']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/1098983
Yayın pdf linki: https://dergipark.org.tr/tr/download/article-file/2355502
