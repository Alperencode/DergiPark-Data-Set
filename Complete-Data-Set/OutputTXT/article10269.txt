Makale Başlığı: MAX WEBER’İN SİYASET TEORİSİ ÜZERİNE BİR DEĞERLENDİRME
Özet: Max Weber, siyaseti meslek olarak seçecek kişilerle ilgili düşüncelerini ilk kez 1919 yılında Münih Üniversitesi Liberal Sol-Hür Öğrenciler Birliği’nde, “Meslek Olarak Siyaset” başlığı altında verdiği konferansta öğrenci topluluğu ile paylaşmıştır. Bu çalışmanın amacı, kendisi ünlü bir Alman sosyolog, ekonomist ve düşünür olan Max Weber’in hayatının son dönemlerinde dile getirdiği siyasetle ilgili düşüncelerini siyasi sorumluluk, devlet, bürokrasi, egemenlik (otorite) ve etik bağlamında açıklamaktır. Yine Max Weber tarafından ortaya konulan, devlet memurlarının nitelikleri ve çalışma prensipleri ve siyasi arenada takınmak zorunda oldukları tavır ve davranışları daha önce hiç dile getirilmemiş olmaları açısından çalışmamızda önemli yer tutmaktadır. Bu anlamda Max Weber, bir siyasetçide olması gerektiğine inandığı nitelikleri özellikle sorumluluk ve inanç etiği bağlamında ortaya koymuştur. Ayrıca devlet memurlarının tarafsız kalmaları ve hınç duygusundan uzaklaşarak görevlerini yerine getirmeleri gerektiğini ortaya koymuştur.
Yazar isimleri: ['Serdar ARI']
Yayın Yılı: 31 Ekim 2022
Dergi ismi: Karatay Sosyal Araştırmalar Dergisi
Yayın sayfa url: https://dergipark.org.tr/tr/pub/karataysad/issue/73309/1134252
Yayın pdf linki: https://dergipark.org.tr/tr/download/article-file/2500946
