Makale Başlığı: Öğretmen Empati Ölçeğinin Geliştirilmesi: Bir Güvenirlik ve Geçerlilik Çalışması
Özet: Bu araştırmanın amacı, öğretmenlerin empati becerilerini ölçen geçerli,  güvenilir ve kullanışlı bir ölçme aracı geliştirmektir. Ölçek geliştirme aşamaları maddelerin oluşturulması, uzman görüşü alınması, ön test, geçerlik çalışması, faktör analizi ve güvenirlik çalışması olarak sıralanabilir. Geliştirilen ölçek,  beşli kert türünde bir öğretmen empati ölçeğidir. Öğretmen empati ölçeği Duhok, Irak’ta resmi okullarda görev yapan 311 kadın ve 287 erkek toplamda ise 598 öğretmene uygulanmıştır. Uygulama sonucunda Öğretmen Empati Ölçeği’ndeki (ÖEÖ) madde toplam korelasyon değerleri incelendiğinde maddelerin zayıf korelasyon gösterdikleri görüldüğünden (r< .30) 27 maddeden 20 maddenin çıkarılmasına karar verilmiş ve 7 maddelik ölçek son halini almıştır. Uygulanan ölçekte olumsuz 8. madde ters çevrilerek puanlanacaktır. Toplam puanın artması empatinin yüksek olduğunu ifade etmektedir. Öğretmenlerin empati ölçeğinin geçerlik ve güvenirlik çalışmaları kapsamında genel güvenirlik öncesi Cronbach’s Alpha güvenirlik katsayısı analizi yapılmış, analizden sonra 0.771 olarak hesaplanmıştır. Geliştirilen bu ölçeğin veri yapısının uygun olup olmadığını kontrol etmek için, KMO ve Barlett test yöntemlerinden yararlanılarak faktör analizi kontrol edilmiştir. Bunun sonucunda KMO testinin değeri 0,848, Bartlett testi ise 878,969 olarak belirlenmiştir (p <0, 05).  Sonuç olarak yapılan açımlayıcı faktör analizi ve doğrulayıcı faktör analizi neticesinde Cronbach’s Alpha değeri 0.771 olarak hesaplanmıştır. Sonuç olarak  öğretmenlerin empati düzeylerini ölçen geçerli ve güvenilir bir ölçek elde edilmiştir.
Yazar isimleri: ['Fuat TANHAN', 'Suleyman KASAP', 'Fırat HASAN', 'Fırat ÜNSAL']
Yayın Yılı: 31 Ekim 2022
Dergi ismi: Humanistic Perspective
Yayın sayfa url: https://dergipark.org.tr/tr/pub/hp/issue/73001/1049794
Yayın pdf linki: https://dergipark.org.tr/tr/download/article-file/2162498
