Makale Başlığı: EBEVEYN AŞI TEREDDÜTTÜ ÖLÇEĞİNİN UYARLANMASI: GEÇERLİK VE GÜVENİRLİK ÇALIŞMASI
Özet: Bu araştırmanın amacı, SAGE çalışma grubu tarafından geliştirilen Shapiro ve ark. (2018), tarafından geçerlik ve güvenirliği test edilen Aşı Tereddüttü Ölçeği’ni Türk kültürüne uyarlamak ve ölçeğin Türkçe versiyonunun geçerlik ve güvenirliğini sağlamaktır. Ölçeğin özgün hali bir devlet üniversitesinin Yabancı Diler Yüksekokulu’nda görev yapmakta olan bir öğretim üyesi tarafından Türkçeye çevrilmiştir. Elde edilen Türkçe çeviri, İngilizce ve Türkçe ’ye hâkim sağlık bilimleri alanındaki üç akademisyen tarafından tartışılmış, anlam ve gramer açısından gerekli kontrolleri yapılarak değerlendirilmiştir. Değerlendirme neticesinde elde edilen Türkçe ölçek, Yabancı Diler Yüksekokulu’nda görev yapmakta olan farklı bir öğretim üyesi tarafından İngilizce ’ye çevrilmiştir. Daha sonra İngilizce ‘ye çevrilmiş ölçek ile ölçeğin özgün hali karşılaştırılmış ve yeniden akademisyen görüşüne başvurulmuştur. Akademisyenlerin belirtmiş oldukları düzeltme ve öneriler dikkate alındıktan sonra ölçeğe son hali verilmiştir. Nihai hali verilerek oluşturulan ölçek ile Burdur ili merkezinde yaşayan 355 ebeveynden veri toplanmıştır. Ölçeğin psikometrik (güvenirlik ve geçerlik) özelliklerini test etmek amacıyla McDonald’s Omega ve Cronbach Alpha yöntemi ile güvenirliği, açımlayıcı/keşfedici ve doğrulayıcı faktör analizi ile yapı geçerliği test edilmiştir. Ayrıca ölçek maddelerinin ayırt edicilik gücünü belirlemek amacıyla yapılan madde analizi sonucuna göre ölçek maddelerinin yeterli ayırt edicilik gücüne sahip olduğu bulunmuştur. Gerçekleştirilen analizlerden elde edilen sonuçlar alan yazınında genel kabul görmüş eşik değerleri sağladığından ölçeğin güvenilir bir ölçüm aracı olduğu ifade edilebilir.
Yazar isimleri: ['Servet ALP', 'Nurdan ORAL  KARA']
Yayın Yılı: 20 Ekim 2022
Dergi ismi: ESTÜDAM Halk Sağlığı Dergisi
Yayın sayfa url: https://dergipark.org.tr/tr/pub/estudamhsd/issue/73011/1139942
Yayın pdf linki: https://dergipark.org.tr/tr/download/article-file/2522879
