Makale Başlığı: Paternalist Liderliğin İşe Bağlılık Üzerine Etkisinde Çalışan Sadakatinin Aracılık Rolü: Sağlık Sektöründe Bir Araştırma
Özet: Bu araştırma sağlık çalışanlarının paternalist liderlik algısının işe bağlılık düzeyleri üzerindeki etkisinde çalışan sadakatinin aracılık rolünü test etmek amacıyla yapılmıştır. Araştırma İstanbul ilinde özel bir hastanede çalışan 310 sağlık çalışanı üzerinde yapılmıştır. Araştırma verileri yüz yüze anket yöntemi ile toplamıştır. Verilerin analizi IBM SPSS 25.0 programı ile Process Makro v4.0 uygulaması kullanılarak yapılmıştır. Katılımcılara ait paternalist liderlik algı puan ortalaması 3.53±0.70, çalışan sadakati puan ortalaması 3.71±0.79, işe bağlılık puan ortalaması 3.55±0.71, olarak belirlenmiştir. Yapılan analizde paternalist liderliğin çalışan sadakati üzerine pozitif yönde ve anlamlı bir etkisi olduğu saptanmıştır (β=0.523, t = 10.766, p<0.01). Analiz sonucunda paternalist liderliğin işe bağlılık üzerinde anlamlı etkisi olduğu saptanmıştır (β=0.535, t=11.103, p<0.01). Çalışan sadakatinin işe bağlılık üzerinde pozitif yönde ve anlamlı bir etkisi olduğu belirlenmiştir (β=0.728, t=18.640, p<0.01). Paternalist liderliğin işe bağlılık üzerindeki etkisinde çalışan sadakatinin aracılık rolü olduğu tespit edilmiştir (c’= 0.3228, %95 CI [0.2382, 0.4180]). Genel sonuç olarak sağlık çalışanlarının işe bağlılık ve çalışan sadakati düzeylerini arttırmak isteyen sağlık yöneticilerinin paternalist liderlik davranışı göstermesi uygun olacaktır. Bu ilişkide çalışan sadakatinin aracılık rolü olduğu için sağlık yöneticileri çalışan sadakatini arttırıcı uygulamalarla sağlık çalışanlarının işe bağlılık düzeylerini arttırabilirler.
Yazar isimleri: ['Mine ENSARİ', 'Gülfer BEKTAŞ', 'Mustafa NAL']
Yayın Yılı: 17 Ekim 2022
Dergi ismi: Gümüşhane Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/gumus/issue/73042/1079758
Yayın pdf linki: https://dergipark.org.tr/tr/download/article-file/2277634
