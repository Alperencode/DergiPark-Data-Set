Makale Başlığı: Üniversite Öğrencilerine Uygulanan Sosyal Beceri Eğitiminin Etkililiğinin İncelenmesi
Özet: Araştırmanın temel amacı üniversite öğrencilerinin sosyal beceri düzeylerinin arttırılmasına yönelik verilen sosyal beceri eğitiminin etkililiğinin incelenmesidir. Araştırma ön test- son test deney-kontrol gruplu deneysel desen kullanılarak gerçekleştirilmiştir. 2021-2022 yılında Çanakkale Onsekiz Mart Üniversitesi Eğitim Fakültesi öğrencilerinden 2. Sınıfta eğitim gören 60 deney grubu ve 60 kontrol grubuna katılım sağlayan toplam 120 üniversite öğrencisi çalışma grubunu oluşturmaktadır. Çalışmada katılımcıların demografik bilgileri test etmek amacıyla araştırma araştırmacı tarafından hazırlanan demografik bilgi formu kullanılmıştır. Araştırma modeli kapsamında belirlenen deney- kontrol gruplarına Uslu ve Genç (2022) tarafından geliştirilen “Sosyal Beceri Ölçeği (SBÖ)” uygulanmıştır. Sosyal beceri eğitimi ile “sosyal uyum, öz denetim, iş birliği, çatışma çözme, sözlü iletişim, sözsüz iletişim ve katılım becerileri gelişimi kapsamında oyun, drama, müzik, hikâye anlatımı gibi etkinlik çeşitlerinin grup ve bireysel çalışmaların kullanımını temel alan 90 dakikalık ve 8 hafta süren sosyal beceri gelişimini desteklemeyi amaçlayan eğitim uygulanmıştır. Araştırma sonuçlarına göre eğitim öncesinde deney- kontrol gruplarının Sosyal Beceri Ölçeğinden aldıkları ölçek puan ortalamaları arasında anlamlı düzeyde farklılık olmadığı tespit edilmiştir (p>.05). Sosyal beceri eğitimi sonucunda deney ve kontrol gruplarının Sosyal Beceri Ölçeğinden aldıkları ölçek puan ortalamaları arasında eğitim alan grup lehine anlamlı farklılık tespit edilmiştir (p<.05). Uygulanan programın üniversite öğrencilerinin sosyal beceri gelişimi üzerine etkisi olduğu, sosyal beceri gelişimine olumlu yönde katkı sağladığı sonucuna ulaşılmıştır.
Yazar isimleri: ['Emine Merve USLU']
Yayın Yılı: 30 Haziran 2022
Dergi ismi: Öğretim Teknolojisi ve Hayat Boyu Öğrenme Dergisi
Yayın sayfa url: https://dergipark.org.tr/tr/pub/itall/issue/70869/1134650
Yayın pdf linki: https://dergipark.org.tr/tr/download/article-file/2502723
