Makale Başlığı: KONSERVATUVARLARDA SOLFEJ VE DİKTE DERSLERİ İÇİN ÖRNEK BİR UYGULAMA ÖNERİSİ
Özet: İyi bir müzisyen olmanın şartları iyi duyan bir kulak, gördüğünü hemen algılayan bir göz, hassas bir tempo algısı ve keskin bir ritim duygusuna sahip olmaktır. Ancak öğrencilerin bahsedilen şartları yerine getirmesi için müziksel işitme, okuma ve yazma derslerini alması, çalgı dersleri kadar önem teşkil eder.Yapılan bu çalışma ile müziksel okuma ve yazma derslerinin verimliliğini artırmaya yönelik örnek öğretim ve uygulama yöntemleri anlatılmıştır. Ayrıca doğru bir süreçle hayata geçirilmesi konusunda farkındalık yaratmak amaçlanmıştır. Bu farkındalıkla sanatta üst seviyelere ulaşılması, duyuşu ve okuyuşu refleks haline getirerek, müziği anlamak için sürat kazanılması hedeflenmektedir. Bu çalışmada konservatuvar öğrencileri için başlangıç sınıfları ele alınarak uygulanacak metotlar, süreçler tartışılmış ve kitap önerilerinde bulunulmuştur. Uygulama yöntemlerinin doğru bir şekilde hayata geçirilmesi ile öğrencilerin, müzik sanatı yanında kendini bilme, kendine güvenme, farkındalık, odaklanma, sabır, süreklilik, dikkat gibi konularda gelişeceklerine ve bilinç kazanacaklarına inanılmaktadır.Sonuç olarak, müziksel okuma ve yazma derslerinin, profesyonel müzik eğitimi alan öğrencilerin sanat yaşamlarına katkısı göz önünde bulundurularak uygulamaların belli bir disiplin ve süreklilik çerçevesinde yapılması gerekliliği ortaya konmaktadır.
Yazar isimleri: ['Hakan KALKAN']
Yayın Yılı: 30 Aralık 2021
Dergi ismi: Uluslarası Müzik ve Sahne Sanatları Dergisi
Yayın sayfa url: https://dergipark.org.tr/tr/pub/umssd/issue/67275/1032660
Yayın pdf linki: https://dergipark.org.tr/tr/download/article-file/2115904
