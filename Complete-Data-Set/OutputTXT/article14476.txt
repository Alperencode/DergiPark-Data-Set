Makale Başlığı: Brucella Enfeksiyonuna Bağlı Osteoartritli Hastalarda Biyobelirteç Olarak Serum Metalloproteinaz-2 ve Doku İnhibitörü Metalloproteinaz-1 Seviyeleri
Özet: Amaç: Brusellozun oosteoartiküler komplikasyonlarında MMP-2 ve TIMP-1 düzeylerinin biyobelirteç olarak kullanılabilirliğinin araştırılması amaçlandı.Metot:  Olgular sağlıklı kontrol grubu, brusella grubu ve osteoartiküler tutulumu olan brusella hastaları olarak üç gruba ayrıldı. Medikal tedavi öncesi hasta ve kontrol gruplarından alınan serum örnekleri çalışma gününe kadar -80ºC'de saklandı. MMP-2 ve TIMP-1 serum seviyeleri, ELISA yöntemiyle ölçüldü.Bulgular: Sağlıklı kontrol grubunda MMP-2 (ortalama ± SD) serum düzeyi 1,71 +/- 0,10 ng / mL idi. Brusella hasta grubu ve Osteoartiküler komplikasyon grubunda sırasıyla 14,3 +/- 2,52 ng / ml 20,65 +/- 2,33 ng / ml idi (p=0,001). Kontrol grubunda ortalama TIMP-1 düzeyi 3578,96 +/- 67,2 ng/ml iken, Brucella grubunda bu oran 998,27 +/- 66,7 ng/ml, kemik tutulumu grubunda 1656, 17 +/- 17,3 ng / ml idi . Kontrol grubu ile brusella hastaları ve komplike grup arasındaki fark istatistiksel olarak anlamlıydı (p= 0,001).Sonuç: Radyolojik yöntemle birlikte değerlendirildiğinde, MMP-2 ve TIMP-1 serum seviyelerindeki önemli değişiklik, brusellozun osteoartiküler komplikasyonlarının gelişiminin biyokimyasal bir göstergesi olarak kullanılabileceğini düşünüyoruz.
Yazar isimleri: ['Mustafa GÜZEL', 'Orhan AKPINAR', 'Veysel  Atilla AYYILDIZ', 'Mümtaz Cem ŞİRİN']
Yayın Yılı: 20 Aralık 2022
Dergi ismi: Süleyman Demirel Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/sdusbed/issue/73442/1138497
Yayın pdf linki: https://dergipark.org.tr/tr/download/article-file/2517609
