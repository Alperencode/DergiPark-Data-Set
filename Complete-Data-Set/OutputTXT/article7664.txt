Makale Başlığı: Schizosaccharomyces pombe’ de Magnezyum Kısıtlamasının Glukoz Transportu Üzerine Etkisinin Araştırılması
Özet: Magnezyum, enerji metabolizması, nükleik asit ve protein sentezi, sinyal iletimi, hücre bölünmesi gibi birçok biyolojik süreç için hayati önem taşır. Magnezyum homeostasisinin bozulması, kardiyovasküler hastalıklar, hipertansiyon, tip 2 diyabet ve kanser başta olmak üzere çok sayıda hastalıkla ilişkilendirilmiştir. Dünya çapında 300 milyondan fazla insan tip 2 diyabet ile mücadele etmektedir ve bu sayı katlanarak artmaktadır. Klinik çalışmalar, tip 2 diyabetli hastalarda serum magnezyum seviyesinin düştüğünü ve magnezyum takviyesinin glukoz metabolizması üzerine olumlu etkileri olduğunu göstermiştir. Bu çalışmada, biyolojik süreçler ve genetik mekanizmalar bakımından memeli hücreleriyle benzerlik gösteren Schizosaccharomyces pombe mayasının magnezyum transportu kısıtlı mutant suşunda glukoz tüketimi ve glukoz taşıyıcılarının (ght1, ght2, ght5) anlatım seviyeleri araştırılmıştır. Magnezyum transportu kısıtlı olan mutant suşta, besi ortamına ilave edilen magnezyum artışına bağlı olarak glukoz tüketimi artmıştır. Glukoz taşıyıcılarından ght1, ght2 nin anlatım düzeyi, 30 mM Mg+2destekli ortamda artmış, suş için optimum üremenin görüldüğü daha yüksek magnezyum konsantrasyonunda (75 mM) azalmış, ght5’in anlatım düzeyinde ise anlamlı bir değişim bulunmamıştır. Bulgularımız, glukoz taşıyıcılarından ght1 ve ght2’ nin ght5’ ten farklı bir mekanizma ile düzenlendiğini işaret etmektedir.
Yazar isimleri: ['Gülşen UZ', 'Tuğba PESEN', 'Cenk KIĞ', 'Bedia PALABIYIK', 'Ayşegül TOPAL SARIKAYA']
Yayın Yılı: 15 Aralık 2022
Dergi ismi: International Journal of Life Sciences and Biotechnology
Yayın sayfa url: https://dergipark.org.tr/tr/pub/ijlsb/issue/68678/1103724
Yayın pdf linki: https://dergipark.org.tr/tr/download/article-file/2375284
