Makale Başlığı: Günter Grass’ın “Solaklar” İsimli Hikâyesi ile Gabriele Wohmann’ın “Yeşil Daha Güzel” İsimli Hikâyesinde Yer Alan Ötekileştirme Olgusu
Özet: Günter Grass’ın “Solaklar” isimli hikâyesi ile Gabriele Wohmann’ın “Yeşil Daha Güzel” isimli hikâyesi, Alman Edebiyatı içerisinde savaş dönemi sonrasını yansıtan edebi eserlerdir. Alman Edebiyatında “Savaş Sonrası” olarak adlandırılan bu dönem, insanları maddi/manevi, psikolojik ve politik açılardan çok fazla etkilemiştir. Bireylerin özel hayatlarından başlamak üzere toplumsal hayatta yer alan varlık, görünüş, düşünce ve fiziksel özellikleri gibi unsurlar eleştirilip, ötekileştirilmişlerdir.  İncelenen iki eser, bireylere toplum tarafından dayatılmış olan düşünce ve güzellik algısı etrafında karakterlerin düşünce dünyası yönünden ele alınmıştır. Eserler konusu itibariyle, toplum tarafından birey üzerinde aynı düşüncenin her zaman kabul edilebilir, doğru ve güzel olduğu algısını okuyucuya eleştirel bir yolla aktarmaktadır. Toplum içinde kalıplaşmış yargılar yöntemiyle bireylerin düşünce dünyası aydınlatılmaya çalışılmıştır. Bu çalışmada Günter Grass’ın Solaklar ve Gabriele Wohmann’ın Yeşil Daha Güzel isimli hikâyeleri dönemin şartları göz önünde bulundurularak ve karakterlerin hikâyeler içerisinde yaşamış oldukları ötekileştirme olgusu karşılaştırılarak Hermeneutik Yöntem ile yorumlanmış, hikâyelerin ortak ve farklı yönleri ortaya konulmaya çalışılmıştır.
Yazar isimleri: ['Özlem NOMAN', 'Meryem NAKİBOĞLU']
Yayın Yılı: 15 Aralık 2022
Dergi ismi: KARE
Yayın sayfa url: https://dergipark.org.tr/tr/pub/kare/issue/73727/1142795
Yayın pdf linki: https://dergipark.org.tr/tr/download/article-file/2534401
