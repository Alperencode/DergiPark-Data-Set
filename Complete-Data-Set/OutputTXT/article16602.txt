Makale Başlığı: Ani Hava Değişimlerini Tespit Etmek için Radar Uydu Görüntüleri Üzerinde Paralel Arkaplan Çıkarma Algoritmasının Uygulanması
Özet: Günümüzde teknolojinin gelişmesine bağlı olarak büyük ve çok çeşitli veriler oluşmaktadır.  Bu verilerin hızlı bir şekilde işlenerek karar verme işleminin otomatik bir sistem tarafından gerçekleştirilmesi oldukça faydalı olacaktır. Bilgisayar sistemleri üzerinde yazılan programlar yardımıyla birçok hesaplama ve makine öğrenme yöntemleriyle de karar verme işlemleri hızlı ve kolay bir şekilde gerçekleştirilebilmektedir. Yazılan programların paralel olması durumunda daha kısa sürede hızlı sonuçlar elde edilecektir. Paralelleştirme, ortak bellek yapısı kullanılarak veya dağıtık bellek yapısı kullanılarak gerçekleştirilebilmektedir. Bu çalışmada hava tahmini veya hızlı değişen hava durumlarını belirten hızlı bir erken uyarı sisteminde kullanılabilecek bir uygulama gerçekleştirilmiştir.  Bunun için belirlenen bir bölgenin, farklı zaman aralıklarında elde edilmiş kızıl ötesi uydu görüntüleri üzerinde çerçeve farkı arka plan çıkarma algoritması uygulanmıştır.  Bu algoritma t zamanında elde edilmiş görüntü ile t-30 dakika zamanında elde edilmiş görüntülerin, bulutlanma düzeylerini kıyaslamak için kullanılmıştır. Daha sonra elde edilen sonuçlar renklendirilerek gösterilmiştir.  Ayrıca bu çalışmada hız kazanımını tespit etmek için farklı çözünürlükteki görüntüler üzerinde Arka plan çıkarma algoritması paralelleştirilerek uygulanmıştır. Elde edilen sonuçlara göre yüksek çözünürlüklü görüntülerin paralel program ile seri programdan 38,47 kat daha hızlı işlendiği tespit edilmiştir.
Yazar isimleri: ['Ahmet ÇELİK']
Yayın Yılı: 30 Haziran 2022
Dergi ismi: Uluslararası Biyosistem Mühendisliği Dergisi
Yayın sayfa url: https://dergipark.org.tr/tr/pub/biyosistemmuhendisligi/issue/70995/956991
Yayın pdf linki: https://dergipark.org.tr/tr/download/article-file/1841335
