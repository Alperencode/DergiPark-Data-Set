Makale Başlığı: AÇIK KAPI POLİTİKASINDAN SINIR DUVARI PROJESİNE: TÜRKİYE’NİN SINIR POLİTİKASININ DÖNÜŞÜMÜ
Özet: Geçmişten günümüze sınırlar ve sınırları ifade etme biçimleri değişiklik göstermiştir. Bu çalışma, Türkiye’nin sınır politikasının dönüşümünü anlamayı amaçlamaktadır. Bu amaçla, Türkiye’nin 2011 yılında Suriye’de başlayan iç savaşla birlikte uyguladığı açık kapı politikasından hem Suriyeli hem de Afgan göçmenlere karşı uyguladığı sınır duvarı projesine odaklanılmıştır. Açık kapı politikasının ne tür etkilerinin ve sonuçlarının olduğu, açık kapı politikasından hangi gerekçelerle vazgeçildiği, sınır duvarı projelerine neden başvurulduğu, sınır duvarlarının inşasında nelerin etkili olduğu, Türkiye’de toplumsal tepkilerin ve değişen siyasal eğilimlerin göç ve sınır politikalarına nasıl yansıdığı, bu çalışmanın temel sorunsalını oluşturmaktadır. Çalışmada, göç, kaçakçılık, suç ve terör nedeniyle Türkiye’nin açık kapı politikası yerine güney ve doğu bölgelerinde sınır duvarları inşa ettiği gözlenmiştir. Türkiye’de kaçak göçmenlere yönelik toplumsal tepkilerin artması ve siyasal iktidarın milliyetçi parti ve aktörlerle ittifak kurması, açık kapı politikasının çöküşünün ve sınır duvarı projelerinin yükselişinin kaynağını oluşturmuştur.
Yazar isimleri: ['Kerem ÖZBEY']
Yayın Yılı: 31 Temmuz 2022
Dergi ismi: Uludağ Üniversitesi Fen-Edebiyat Fakültesi Sosyal Bilimler Dergisi
Yayın sayfa url: https://dergipark.org.tr/tr/pub/sosbilder/issue/71355/1060160
Yayın pdf linki: https://dergipark.org.tr/tr/download/article-file/2201348
