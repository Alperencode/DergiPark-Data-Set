Makale Başlığı: ÖRGÜT BAĞLILIĞININ İŞ TATMİNİNE ETKİSİNDE İŞE TUTULMA VE ÖRGÜT TEMELLİ ÖZ SAYGININ ROLÜ: ENDÜSTRİYEL İŞLETMELER ÜZERİNE BİR ARAŞTIRMA
Özet: Bu çalışma örgütsel bağlılığın iş tatminine etkisinde işe tutulma ve örgüt temelli öz saygının rolünü incelemek için yapılmıştır. Araştırma, Endüstri alanlarında faaliyet gösteren işletmelerde çalışan 315 katılımcıdan toplanan verilerle yürütülmüştür. Endüstri işletmeleri çalışanları, diğer sektör çalışanlarına göre iş tatmini sergilemeleri açısından farklılık gösterebilen gruplar olduğundan araştırma söz konusu faaliyet alanı için faydalı çıktılar sağlamaktadır. Çalışmanın sonuçlarına göre örgütsel bağlılığın iş tatminine etkisinin aynı yönde ve anlamlı olduğu görülmüştür. Bunun yanı sıra söz konusu iki değişken arasında işe tutulmanın kısmi aracı rolü olduğu da ortaya çıkarılmıştır. Bu sonuç, işe tutulmanın, örgütsel bağlılık ile iş tatmini arasındaki etkide neden-sonuç ilişkisini açıklayabileceğini göstermektedir. Çalışmanın bir diğer bulgusu, örgütsel bağlılığın iş tatminine etkisinde örgüt temelli öz saygının düzenleyici rolünün olduğudur. Bu noktadan hareketle örgüt temelli öz saygının, örgütsel bağlılığın iş tatminine yaptığı etkinin gücünü ve şiddetini değiştirebileceğini söylemek mümkündür. Ayrıca örgüt temelli öz saygının, işe tutulmanın iş tatminine olan etkisinde düzenleyici rol üstlendiği de belirlenmiştir.
Yazar isimleri: ['Gamze GÜNER KİBAROĞLU', 'Bircan GÜNER', 'H. Nejat BASIM']
Yayın Yılı: 31 Ağustos 2022
Dergi ismi: EUropean Journal of Managerial Research (EUJMR)
Yayın sayfa url: https://dergipark.org.tr/tr/pub/eujmr/issue/72389/1152883
Yayın pdf linki: https://dergipark.org.tr/tr/download/article-file/2571491
