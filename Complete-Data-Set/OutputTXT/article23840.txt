Makale Başlığı: Batıcılar (Garpçılar) ve Onların Türk Kadın Sorunsalına Yaklaşımları
Özet: Meşrutiyet’in ilanı ile birlikte ortaya çıkan ve kendilerini “Batıcılar/Garpçılar” diye adlandırılan bir siyasal düşünce hareketi ve temsilcileri, yakın tarihin şekillenmesinde önemli rol oynayan Batılılaşma fikrinin en güçlü savunucuları olmuşlardır. Bu düşünce akımının temsilcileri Batılılaşmak için birtakım köklü inkılâpların yapılması gerektiğini savunmuşlar ve ortaya oldukça sistematik ve radikal bir Batılılaşma modeli koymuşlardır.                Batıcıların programlarındaki prensipler arasında, kadınlarımızın çağdaş bir görünüme kavuşturulması, görücülük yöntemiyle evlenmenin kaldırılarak tek evlilik yapılması ve kadınlarımızın her türlü eğitimden yaralanması gibi görüşlere yer verilmiş ve bu arzularının gerçekleşmesi için de büyük çaba gösterilmişti.                Programın yayınlanmasının ve tartışılmasının üzerinden çok geçmeden Gazi Mustafa Kemal Atatürk, söz konusu istekleri, yaptığı bir dizi inkılâpla hayata geçirmiş, imkânsız denileni gerçekleştirmişti. Atatürk’ün önderliğinde her alanda yapılan inkılâplarla Türkiye Cumhuriyeti Devleti’nin temelleri atılmış ve onun deyimiyle “az zamanda çok ve büyük işler yapılmıştı".
Yazar isimleri: []
Yayın Yılı: 30 Haziran 2022
Dergi ismi: Tarih ve Tarihçi
Yayın sayfa url: https://dergipark.org.tr/tr/pub/history/issue/71362/1194658
Yayın pdf linki: https://dergipark.org.tr/tr/download/article-file/2731225
