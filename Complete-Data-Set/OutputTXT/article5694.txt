Makale Başlığı: CEZA İNFAZ KURUMLARININ WEB SİTELERİNİN PERSONEL VE MAHKUM YAKINLARI TARAFINDAN KULLANILABİLİRLİĞİNİN İNCELENMESİ; ELAZIĞ CEZA İNFAZ KURUMLARI WEB SİTELERİ ÖRNEĞİ
Özet: Yaşantımızın vazgeçilmez parçası haline gelen internet sayesinde kamu kurumlarında gerçekleştireceğimiz birçok işlemi e-Devlet aracılığıyla yapabilmekte, bankalara gitmemize gerek kalmadan bankacılık işlemlerimizi gerçekleştirebilmekte ve istediğimiz tüm bilgilere kolaylıkla ulaşabilmekteyiz. Doğrudan veya dolaylı olarak 1 milyonun üzerinde kişinin etkileşiminin bulunduğu ceza infaz kurumlarının web siteleri de personel ve mahkum yakınları açısından önemli bir bilgi edinim merkezi haline gelmektedir. Bu web sitelerinde yer alan bilgilerin güncelliği, anlaşılabilirliği ve karmaşıklıklardan arındırılmış olması kullanımı arttırarak bilgiye ulaşımı hızlandıracaktır. Ceza infaz kurumlarında bulunan mahkumların dış dünya ile iletişimleri kısıtlı olduğundan dolayı mahkum yakınlarının meydana gelen anlık değişimlerden haberdar olması, kurumlarda meydana gelen karmaşayı azaltarak personel açısından da daha verimli bir çalışma ortamı oluşturacaktır. Bu bağlamda ceza infaz kurumlarında gerçekleştirilecek işlemlerin, kurumların web sitelerinde yer alan bağlantılar sayesinde mahkum yakınlarının bilgi edinmiş şekilde kuruma gelmeleri ve personelin UYAP bağlantılı bilgisayarlara ihtiyacı olmadan izin, nöbet çizelgesi gibi bilgilere ulaşması işleyişi kolaylaştıracaktır
Yazar isimleri: ['Bilal ALAT', 'Harun AYDIN']
Yayın Yılı: 27 Ekim 2022
Dergi ismi: Fırat Üniversitesi Harput Araştırmaları Dergisi
Yayın sayfa url: https://dergipark.org.tr/tr/pub/had/issue/73198/1176346
Yayın pdf linki: https://dergipark.org.tr/tr/download/article-file/2654999
