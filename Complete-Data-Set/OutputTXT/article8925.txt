Makale Başlığı: Çağdaş Ailevi Sorunların Çözümünde İslami Aile Değerlerinin Katkısına Dair Sosyolojik Bir Analiz
Özet: İslami aile, cahiliye dönemindeki ailenin fıtrata uygun olmayan zararlı unsurlarının atılıp, insani olanların büyük ölçüde ıslah edilip geliştirilmesiyle temelleri atılan kendine özgü bir sosyal kurumdur. Kuran ve Hz. Peygamber’in pratiği tarafsız bir gözle incelendiğinde, aile kurumunun sağlıklı işleyişinin İslami kültürde çok önemsendiği kolaylıkla görülebilir. İslam dini, aile düzenini ve istikrarını tehdit eden risklere karşı bir dizi düzenlemeler gerçekleştirmiştir. Çağdaş zamanlarda ortaya çıkan bazı ailevi sorunlar, İslam’ın aile kurumuna dair belirlediği norm ve değerlerin aşındırılmasıyla bağlantılı olabilir. Araştırmanın temel problemi, aslında birer sınır çizgisi olan söz konusu norm ve değerlerin dikkate alınmaması durumunda, ne tür ailevi sorunların ortaya çıkabileceğidir. Biz bu makalede, aileye ilişkin spesifik İslami değerlerin neler olduğunu tespit ederek bunların çağdaş ailevi sorunların çözümündeki işlevini analiz etmeye çalıştık. Araştırmanın temel iddiası, çağdaş ailevi sorunların aşılmasında bu İslami değerlerin önemli ölçüde katkı sağlayacağıdır.
Yazar isimleri: ['Abdurrahman KURT']
Yayın Yılı: 15 Aralık 2022
Dergi ismi: Journal of Analytic Divinity
Yayın sayfa url: https://dergipark.org.tr/tr/pub/jad/issue/73778/1198127
Yayın pdf linki: https://dergipark.org.tr/tr/download/article-file/2745590
