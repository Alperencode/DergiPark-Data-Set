Makale Başlığı: KIRIKKALE ÜNİVERSİTESİ’NİN SOSYAL, KÜLTÜREL VE EKONOMİK DEĞİŞİME ETKİSİ: YENİŞEHİR ÖRNEĞİ
Özet: Bu çalışmada, üniversitelerin kuruldukları kentlere ne kadar ve nasıl katkı sağladığı konusu Kırıkkale Üniversitesi Beşir Atalay Kampüsünün kurulduğu Yenişehir üzerinde sosyal, ekonomik ve kültürel olarak yarattığı değişim örneği ile incelenmeye çalışılacaktır. Araştırma sırasında odaklanılan ana noktalar; ekonomi, demografi, altyapı ve toplum kültürü gibi toplumsal yapı da değişim etkisi yüksek alanlardır. Bu çalışmada temel olarak üniversite-kent ilişkisi ele alınmaktadır. Bu nedenle özellikle Kırıkkale Üniversitesinin kampüsün yer aldığı Yahşihan İlçesine bağlı Yenişehir Mahallesi üzerine üniversitenin kurulması sonrasında gözlenen etki ele alınmaya çalışılacaktır. Bu mahallenin seçilmesinde temel neden üniversitenin bu mahalle sınırlarına komşu şekilde kurulmuş olması ve mahallenin 1992-2021 yılları arasında gözle görülür şekilde yaşadığı değişim etkili olmuştur. Bu değişim hem bölgenin hem de Kırıkkale Üniversitesinin genel yapısında önemli bir etkiye sahiptir. Mahallenin kendi içinde önce tarım arazisi olarak kullanımından başlayarak, bir kooperatif alanı olarak değişimi ve akabinde üniversiteye yakınlığı ile farklılaşan yüzü sosyolojik bağlamda önemli bir toplumsal değişim örneği olarak karşımıza çıkmaktadır.
Yazar isimleri: ['Günce DEMİR']
Yayın Yılı: 30 Ağustos 2022
Dergi ismi: Akademik Hassasiyetler
Yayın sayfa url: https://dergipark.org.tr/tr/pub/akademik-hassasiyetler/issue/72383/1128235
Yayın pdf linki: https://dergipark.org.tr/tr/download/article-file/2476034
