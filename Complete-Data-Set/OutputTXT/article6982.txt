Makale Başlığı: COVID-19 PANDEMİ SÜRECİNİN HASTANE ÖNCESİ ACİL SAĞLIK HİZMETLERİ ÇALIŞANI VE ON-LİNE MEDİKAL KONTROLÖR ARASINDAKİ İLETİŞİME ETKİSİ
Özet: Amaç: Bu çalışma, Covid-19 pandemi sürecinin hastane öncesi acil sağlık hizmetleri çalışanı ile on-line medikal kontrolör arasındaki iletişim üzerine etkilerini değerlendirmeyi amaçlamaktadır.Gereç ve Yöntem: Tanımlayıcı tipte planlanan çalışmanın verileri, Mayıs-Temmuz 2021 tarihleri arasında toplandı. Çalışmaya Türkiye hastane öncesi acil sağlık hizmetlerinde çalışan 500 sağlık profesyoneli katılmıştır. Veriler, katılımcılara uygulanan 17 soruluk anket ile on-line olarak toplanmıştır.Bulgular: Katılımcıların %64,0'ı normal dönemde on-line medikal kontrolör ile sorunsuz iletişim kurabildiklerini, %55'i pandemi sürecinde on-line medikal kontrolör ile iletişim kurmanın ve müzakere etmenin olumsuz etkilenmediğini, %74,0'ı pandemi sürecinde on-line medikal kontrolör ile iletişim kuramadıkları için hasta yararına yapılması gereken ilaç ve/veya tıbbi müdahaleyi gerçekleştiremedikleri durumlar olmadığını ifade etmiştir. On-line medikal kontrolör ile etkili iletişimi olan ve olumlu bir müzakere süreci yürütebilen kişilerde, pandemi sürecinin on-line medikal kontrolör ile iletişim ve müzakere süreci üzerinde ve hasta yararına yapılması gereken bir tıbbi müdahalenin yapılamaması üzerinde daha az etkiye sahip olduğu görülmektedir.Sonuç: Covid-19 pandemi süreci, hastane öncesi acil sağlık hizmetleri çalışanı ve on-line medikal kontrolör arasındaki iletişimi olumsuz etkiledi. Bu, hastane öncesi acil sağlık hizmetlerinin hizmet kalitesini olumsuz etkileyebilecek ve mortaliteyi arttırabilecek bir durumdur.
Yazar isimleri: ['Sezgin DURMUŞ', 'Ali EKŞİ', 'Süreyya GÜMÜŞSOY', 'Sevgi ÖZTÜRK']
Yayın Yılı: 29 Ağustos 2022
Dergi ismi: Hastane Öncesi Dergisi
Yayın sayfa url: https://dergipark.org.tr/tr/pub/hod/issue/72365/1131452
Yayın pdf linki: https://dergipark.org.tr/tr/download/article-file/2489493
