Makale Başlığı: Asit-Baz Kavramları ile İlgili Üniversite Öğrencilerinin Kavram Önermelerinin, Kavram İmajlarının ve Kavram Yanılgılarının Belirlenmesi: Türkiye ve İspanya Karşılaştırmalı Örnekleri ile
Özet: Bu araştırmada, kimya dersini almış, İspanya- Türkiye lisans öğrencilerinin asit- baz kavramı hakkındaki tanımlamalarının hangi asit baz tanımına göre yapıldığı ve sahip oldukları kavram yanılgılarının hem ifadeler hem de imajlar yoluyla belirlenmesi amaçlanmıştır. Katılımcılarının 63 lisans öğrencisi olduğu araştırmada nitel araştırma desenlerinden durum çalışması kullanılmıştır ve çalışma yaprakları veri toplama aracı olarak kullanılmıştır. Verilerin analizinde içerik analizi yöntemi kullanılmıştır. Araştırma sonuçlarına göre Türk öğrenciler asit baz tanımını yapmada Arrhenius tanımını kullanırken; İspanyol öğrencileriler ise Bronsted-Lowry ve Lewis tanımlarını tercih etmektedir. Ayrıca asit-baz tanımlarında; Türk öğrencilerin %37’si, İspanyol öğrencilerin ise  %24’ü kavram yanılgısına sahiptir. Katılımcıların %46’sı kuvvetli ve zayıf asit kavramlarına yönelik hiçbir çizim yapamamıştır. %37’si ise bilimsel olmayan yani yanlış çizim yapmışlardır.
Yazar isimleri: ['Gülseda EYCEYURT TÜRK', 'Hatice GÜNGÖR SEYHAN']
Yayın Yılı: 19 Ekim 2022
Dergi ismi: Sivas Cumhuriyet Üniversitesi Eğitim Bilimleri Enstitüsü Dergisi
Yayın sayfa url: https://dergipark.org.tr/tr/pub/cebed/issue/73073/1131571
Yayın pdf linki: https://dergipark.org.tr/tr/download/article-file/2489993
