Makale Başlığı: COVİD-19’UN ÇİN, AB VE ABD EKONOMİLERİNE ETKİLERİ
Özet: Salgının dünya üretim ve ticareti üzerine etkisi 2020 yılının ikinci çeyreğiyle birlikte hissedilmeye başlanmıştır. 2020 yılında dünya üretimi ve ticareti daralmıştır. Çin ekonomisi salgının etkisini en çok 2020 yılının birinci çeyreğinde hissetmiştir ve ekonomi ciddi düzeyde daralmıştır. Ekonomi 1992 yılında ulusal muhasebe sistemine başlandığından beri en kötü büyüme performansını sergilemiştir. Birinci çeyrekten sonra Çin ekonomisi hızlı bir şekilde toparlanmıştır. Bu toparlanma ihracat ve sınai üretimden kaynaklanmaktadır. AB pandeminin tesirini en çok 2020 yılının ikinci çeyreğinde hissetmiştir. 2020 yılının ikinci çeyreğinde ekonomileri en fazla daralan AB ülkeleri sırasıyla İspanya, Fransa ve İtalya olmuştur. Bu çeyrekte İrlanda ekonomisi küçülmeyen tek AB ülkesidir. Salgının negatif etkisi ABD ekonomisinde de salgının etkisi en çok 2020 yılının ikinci çeyreğinde hissedilmiştir. GSYİH, önceki yılın aynı çeyreğine kıyasla daralmıştır. 2020 yılının Mart ve Nisan aylarında meydana gelen iş kayıpları 2008-2009 küresel finans krizi dönemindeki toplam iş kaybının iki katından daha fazladır. ABD dış ticareti de ciddi oranda daralmıştır.
Yazar isimleri: ['Adem DOĞAN', 'Damla ÖNER']
Yayın Yılı: 23 Haziran 2022
Dergi ismi: Fırat Üniversitesi Uluslararası İktisadi ve İdari Bilimler Dergisi
Yayın sayfa url: https://dergipark.org.tr/tr/pub/fuuiibfdergi/issue/70477/1038870
Yayın pdf linki: https://dergipark.org.tr/tr/download/article-file/2141363
