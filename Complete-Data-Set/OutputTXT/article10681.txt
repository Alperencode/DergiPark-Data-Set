Makale Başlığı: Üç Bagatel: Bir İlhan Baran Portresi
Özet: Bu  çalışmada,  çağdaş  Türk  müziği  bestecilerinden  İlhan  Baran’ın  Üç  Bagatel  adlı  piyano  müziği  incelenmiştir.  Baran’ın  birçok  yazısında  ve  sözlü  demecinde,  çağdaş  Türk  müziği  bestecisini  evrensel  olmaya  götürecek  olan  yolun  “yöresel  verilerden”  geçtiğini,  bestecinin  bu  yolda  edindiği  verileri  ise  dilediği  tekniği  seçerek  müzik  içerisinde  eritmesi  gerektiğini  vurguladığı  görülmektedir.  Bu  bağlamda,  Anadolu’nun  yöresel  verilerini  soyutlamacı  bir  yaklaşımla  ele  alan  Baran’ın, soyut sanat anlayışının bir yansıması olan Üç Bagatel adlı piyano müziği incelenmeye uygun bulunmuştur. İnceleme sürecinde, besteci ile yapılan kişisel görüşmelerin  ve  yazılarının  ışığında  bir  arayışta  bulunulup,  tümdengelimci  bir  yaklaşımla Üç  Bagatel’in  özüne  inilerek  kavramsal  kökenleri  aranmış,  araştırma  sonucu  elde  edilen  bulgularla  tekrar  tümevarımcı  bir  anlayışla  bütüne  uzanan  bir inceleme yapılmıştır. Üç Bagatel’i Paul Klee’nin resim anlayışından etkilenerek bestelediğini aktaran Baran’ın, Klee’nin resim anlayışının ve yapılan incelemelerde elde  edilen  sonuçların  merkeze  konulmasıyla,  eserin  kompozisyonunda  Klee’ye  ait  ne  gibi  izler  taşıdığı  araştırılmıştır.  Bu  çalışmanın  neticesinde,  Üç  Bagatel’d e   kullanılan  müziksel  verilerin  ve  bu  verilerin  işlenme  biçimlerinin  analizinin,  Baran’ın müzik diline ve soyutlama yöntemlerine ışık tutması amaçlanmıştır.
Yazar isimleri: ['Onur Arınç DURAN']
Yayın Yılı: 30 Haziran 2022
Dergi ismi: Konservatoryum
Yayın sayfa url: https://dergipark.org.tr/tr/pub/konservatoryum/issue/70862/1088422
Yayın pdf linki: https://dergipark.org.tr/tr/download/article-file/2311988
