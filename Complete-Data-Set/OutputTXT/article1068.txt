Makale Başlığı: ALMANCA ÖĞRETMEN ADAYLARININ ÖZ YETERLİK İNANÇLARI VE MESLEKİ TUTUMLARI
Özet: Bu makalede Almanca öğretmen adaylarının Almanca öz yeterlik inançları ve öğretmenlik mesleğine ilişkin tutumları bazı değişkenler açısından incelenerek bunların arasındaki ilişkinin sonuçları belirlenerek sunulmuştur. Araştırmanın örneklemini Atatürk Üniversitesinin Yabancı Diller Eğitimi Anabilim Dalı Alman Eğitimi Bilim Dalı’nda 2019-2020 eğitim öğretim yılı güz yarıyılında hazırlık sınıfı, 1., 2., 3. ve 4. sınıfta eğitimlerini sürdüren öğretmen adayları oluşturmuştur. Yapılan bu araştırmada nicel araştırma modellerinden olan ilişkisel tarama modeli kullanılmıştır. Verileri toplamak için kişisel bilgi formu, öz yeterlik inanç ölçeği ve tutum ölçeği uygulanmıştır. Genel anlamda Almanca öğretmen adaylarının öz yeterlik inançlarının ve öğretmenlik mesleğine ilişkin tutumlarının cinsiyet, not ortalaması, mezun olunan lise türü ve üniversite öncesinde edinilen Almanca bilgisi değişkenlerine göre farklılaşmadığı görülmüştür. Yaş değişkenine göre okuma, dinleme ve konuşma alt boyutlarında ve genel toplamda anlamlı farklılaşmanın olduğu sonucuna varılmıştır. Almanca konuşulan bir ülkede bulunma değişkenine göre; sadece konuşma alt boyutunda anlamlı farklılaşma görülmüştür. Ayrıca Almanca öğretmen adaylarının öz yeterlik inançları ile mesleki tutumları arasında pozitif yönlü anlamlı bir ilişki b ulunmuştur. Öğretmen adaylarının öğretmenlik mesleğine yönelik tutumları ise değişkenlere göre farklılık göstermemiştir. Sınıf değişkenine göre okuma, yazma, dinleme ve konuşma alt boyutlarında en yüksek öz yeterlik inancı 4. sınıflarda gözlemlenmiştir.
Yazar isimleri: ['Dilek CAN', 'Fatma YÜCEL']
Yayın Yılı: 21 Haziran 2022
Dergi ismi: Alman Dili ve Kültürü Araştırmaları Dergisi
Yayın sayfa url: https://dergipark.org.tr/tr/pub/alkad/issue/69915/1071646
Yayın pdf linki: https://dergipark.org.tr/tr/download/article-file/2246463
