Makale Başlığı: KAYNAŞTIRMA ÖĞRENCİLERİNİN EMPATİK EĞİLİMLERİNİN ENGEL TÜRÜ VE ÇEŞİTLİ DEĞİŞKENLER AÇISINDAN İNCELENMESİ
Özet: Bu araştırmanın amacı, kaynaştırma öğrencilerinin empatik eğilim düzeylerinin öğrencilerin demografik özellikleri açısından incelenmesidir. Betimsel tarama modelinin kullanıldığı araştırmanın örneklemini 2021-2022 eğitim öğretim yılında Ankara’da öğrenimini sürdüren 812 ortaokul öğrencisi oluşturmaktadır. Araştırmada gerekli veriler, Genel Bilgi Formu, KA-Sİ Çocuk ve Ergenler İçin Empatik Eğilim Ölçeği ile toplanmıştır. Verilerin analizinde ise betimsel istatistikler ile t-testi ve anova kullanılmıştır. Araştırma sonucunda, öğrencilerin bilişsel empati düzeylerinin duygusal empati düzeylerine göre daha yüksek olduğu görülmüştür. Kaynaştırma öğrencilerinde cinsiyet değişkenine göre empatik eğilim düzeyine yönelik elde edilen bulgulara göre “Duygusal Empati” alt boyutunda, “Bilişsel Empati” alt boyutunda ve “Toplam Empati” puanında anlamlı düzeyde farklılık olduğu ve kız öğrencilerin empatik eğilim puan ortalamalarının erkek öğrencilerin empatik eğilim puan ortalamalarından anlamı düzeyde yüksek olduğu görülmüştür. Kaynaştırma öğrencilerinin empatik eğilim düzeyleri ile engel türü arasında anlamlı bir farklılık bulunurken, hafif düzey zihinsel yetersizliği olan öğrencilerin bulunduğu sınıflarda empatik eğilim düzeylerinin diğer engel türlerine göre yüksek olduğu görülmüştür. Anne eğitim durumu ilkokul ve altı eğitim düzeyindeki anneler ile daha eğitimli annelerin çocuklarının empatik eğilim düzeyleri lehine anlamlı bir farklılaşma olduğu görülürken, baba eğitim düzeyi değişkenine göre çocukların empatik eğilim düzeyleri arasında istatistiki olarak anlamlı bir farklılaşma bulunamamıştır. Kaynaştırma öğrencilerinde okul dışı sosyal, sanatsal, sportif, kültürel faaliyetlere katılım değişkenine göre empatik eğilim düzeyi duygusal empati, bilişsel empati ve toplam empati alt boyutları değişkenlerine göre anlamlı düzeyde farklılık olduğu bulunmuştur. Okul dışı sosyal, sanatsal, sportif, kültürel faaliyetlere katılan öğrencilerin empatik eğilim düzeylerinin katılmayan öğrencilere göre anlamlı ölçüde yüksek olduğu görülmüştür.
Yazar isimleri: ['Gizem MURATLIOĞLU ERDAĞ', 'Esra KARABAĞ KÖSE']
Yayın Yılı: 30 Haziran 2022
Dergi ismi: Siirt Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/susbid/issue/70419/1106040
Yayın pdf linki: https://dergipark.org.tr/tr/download/article-file/2384728
