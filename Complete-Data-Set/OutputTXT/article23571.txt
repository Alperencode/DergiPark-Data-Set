Makale Başlığı: Türkiye Aile Yapısının Geleceğine Yönelik Çıkarımların Değerlendirilmesi
Özet: Aile, tüm toplumlarda var olan ve toplumun en küçük birimini oluşturan bir kurumdur. Aile kurumu, insanların yaşam dinamiklerinin ve insan ilişkilerinin değişmesi ile sosyal ve ekonomik yaşamda meydana gelen farklılıklar sonucu sürekli olarak değişmektedir. Aile kurumunun sürekli değişmesi, işlev ve fonksiyonlarının farklılaşması, aile kurumuna farklı toplumlarda farklı değerler atfedilmesi, aileye yönelik evrensel bir tanımın yapılmasını zorlaştırmıştır. Bu çalışmanın amacı, aile kurumunun yakın geçmişinde ortaya çıkan değişikliklerin analizini yapmak ve bu değişikliklerle beraber yakın gelecekte meydana gelebilecek gelişmeleri derlemektir. Bu konuyla ilgili daha önceden yapılmış çalışmalardan oluşan kaynak araştırması yapılacak ve Türkiye Aile Yapısı Araştırmaları ile TÜİK verileri kullanılacaktır. Yapılan çalışma sonucunda aile kurumunda, çözülme ve yok olmaktan çok bir dönüşümün olduğunu söylemek daha doğru olmaktadır. Aile kurumunda yaşanılan ve yaşanılması muhtemel değişimler genel olarak şöyledir: Evlilik kurumunun geleceğine yönelik olumsuz gelişmeler yaşanmaktadır. Boşanma çeşitli nedenlerden ötürü sürekli bir artış içerisindedir. Yakın zamanda çocuklara ve yaşlılara yönelik kuruluşların nitelik ve nicelik olarak artacağı, yaşlıların bakım kuruluşlarını daha çok tercih edeceği ön görülmektedir.
Yazar isimleri: ['Resul DURAN']
Yayın Yılı: 21 Haziran 2022
Dergi ismi: Ondokuz Mayıs Üniversitesi Kadın ve Aile Araştırmaları Dergisi
Yayın sayfa url: https://dergipark.org.tr/tr/pub/okad/issue/70010/1104735
Yayın pdf linki: https://dergipark.org.tr/tr/download/article-file/2379283
