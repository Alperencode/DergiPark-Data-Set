Makale Başlığı: ZİHNİMİZDE VAR OLAN ÖĞRETMEN İMGESİ: BİR GÖRSEL ANALİZ
Özet: Bu araştırmanın amacı; öğretmen adaylarının öğretmen kavramına yönelik zihinsel imgelerini zihin haritalarına göre iki ana temada (geleneksel ve çağdaş pedagoji) tartışmaktır. Bu amaç doğrultusunda lisans düzeyindeki öğretmen adaylarına “öğretmen” kavramı ile ilgili düşüncelerini yansıtan zihin haritası çizmeleri istenmiştir. Nitel olarak planlanan araştırmada olgubilim modeli kullanılmıştır. Çalışma grubu 2016-2017-2018 öğretim yılında Trakya Üniversitesi Eğitim fakültesinde öğrenim gören tüm derslerini tamamlamış ve mezuniyet aşamasında olan 1336 öğretmen adayından oluşmaktadır. Toplanan veriler kategorisel analiz yöntemi kullanılarak analiz edilmiştir. Veriler belirtilme sıklığı (f) ve yüzde (%) hesapları yapılarak değerlendirilmiştir.  Araştırma sonucunda elde edilen çizimler benzer özelliklerine göre altı kategoride (frekansları en yüksekten en aza doğru; Cezalandırıcı, Bilgi Kaynağı, Anne ve Baba, Yol Gösteren, Arkadaş ve Ayrımcı) toplanmıştır. Öğretmen adaylarının 920’si (%68,8) ürettikleri çizim haritalarında geleneksel eğitim anlayışına sahip olduğu, 416’sı (%31,2) çağdaş eğitim anlayışa vurgu yaptığını göstermektedir.
Yazar isimleri: ['Yar Ali METE']
Yayın Yılı: 6 Haziran 2022
Dergi ismi: Trakya Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/trakyasobed/issue/70085/916743
Yayın pdf linki: https://dergipark.org.tr/tr/download/article-file/1708418
