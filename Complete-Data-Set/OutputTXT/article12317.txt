Makale Başlığı: Türkiye için Borç Sürdürülebilirliği Analizi: MAC-DSA Yaklaşımından Bulgular
Özet: Bütçe açıklarının sürdürülebilirliği ve mali sürdürülebilirlik ile bağlantılı olan borç sürdürülebilirliği, başarılı bir maliye politikası için gerekli olan finansman açığının borçlanma yoluyla limitsiz bir biçimde karşılanıp karşılanamayacağıyla da ilişkilidir. Literatürde farklı şekilde tanımlanan ve ampirik analizlere konu olan borç sürdürülebilirliği, teorik olarak kamu borç stoku/gayri safi yurtiçi hâsıla oranının sürdürülebilir bir düzeyde olmasını, kamu gelirlerinin artırılırken kamu harcamalarının azaltılmasını ve üretim kapasitesini artıracak önlemlerin alınmasını ihtiva etmektedir. Başta Uluslararası Para Fonu (IMF) olmak üzere çeşitli kuruluşlar da borç sürdürülebilirliğini analiz etmektedir. Çalışmada, Türkiye gibi borç çevirme riski yüksek olan ülkeler için daha gerçekçi senaryolar altında modelleme yapan ve IMF tarafından kullanılan yaklaşım tercih edilmektedir. Bu araştırma merakı ile bu çalışmada, IMF tarafından geliştirilen modelleme (Market Access Countries - Debt Sustainability Analysis/MAC-DSA) yardımıyla Türkiye için cari yıl ve önümüzdeki beş yılın kamu borç stoğunun görünümü ve borcun sürdürülebilirliği analiz edilmektedir. Borç sürdürülebilirliği ve MAC-DSA yaklaşımına ilişkin temel bilgilerin verilmesi sonrasında analiz bulguları, Türkiye'de önümüzdeki beş yıl için kamu borç stoğunun azalmasına işaret etmektedir ve kamu kamu kesimi borçlanma gereğinin %30'un üzerine çıkmayacağını göstermektedir.  Bununla birlikte, reel faiz oranı, döviz kuru ve kredibilite faktörlerinin Türkiye’nin mali kırılganlığını artırıcı etki gösterecek olması sebebiyle kamu kesimi borçlanma gereği hem temel senaryoda hem şok senaryolarında %15’lik kritik değerin üstünde seyretmeye devam edecektir.
Yazar isimleri: ['Emin Efecan AKTAŞ', 'Kemal CAN']
Yayın Yılı: 30 Haziran 2022
Dergi ismi: Necmettin Erbakan Üniversitesi Siyasal Bilgiler Fakültesi Dergisi
Yayın sayfa url: https://dergipark.org.tr/tr/pub/neusbf/issue/70910/1074550
Yayın pdf linki: https://dergipark.org.tr/tr/download/article-file/2257347
