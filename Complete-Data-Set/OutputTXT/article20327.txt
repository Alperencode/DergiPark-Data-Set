Makale Başlığı: Fen Bilgisi Öğretmen Adaylarının Eleştirel Düşünme Becerileri ile Biyoçeşitlilik Okuryazarlığı Arasındaki İlişki
Özet: Araştırmada; fen bilgisi öğretmen adaylarının eleştirel düşünme becerileri ile biyoçeşitlilik okuryazarlığı arasındaki ilişkinin belirlenmesi amaçlanmıştır. Araştırma yöntemi olarak betimsel yaklaşımlardan karşılaştırmalı nedensel ve ilişkisel araştırma modelleri birlikte kullanılmıştır. Veri toplama araçları Yoldaş (2009) tarafından geliştirilen Eleştirel Düşünme Becerileri Ölçeği (EDBÖ) ve Gürbüz, Derman ve Çakmak (2013) tarafından geliştirilen Biyoçeşitlilik Okuryazarlığı Ölçeği (BOÖ)’dir. Çalışmada örneklemi Ege bölgesindeki beş farklı eğitim fakültesinde eğitimine devam eden fen bilgisi öğretmen adayları oluşturmaktadır. Araştırmada, fen bilgisi öğretmen adaylarının eleştirel düşünme becerileri açısından kızlar yönünde anlamlı bir farklılığının olduğu, eleştirel düşünme becerilerinin biyoçeşitlilik okuryazarlığını anlamlı bir şekilde yordadığı,  eleştirel düşünme becerilerinin alt faktörlerinden biri olan empati seviyesinin yüksek olduğu öğretmen adaylarında biyoçeşitlilik kavramı bilgisinin de yüksek olduğu bulunmuştur. Sonuç olarak, eleştirel düşünme becerileri yüksek olan kişilerin biyoçeşitlilik okuryazarlığı seviyelerinin de yüksek olduğu veya biyoçeşitlilik okuryazarlığı olan bireylerde eleştirel düşünme beceri seviyesinin de yüksek olduğu anlaşılmıştır. Gelecekteki çalışmalar için öneri olarak, araştırmalar sadece Ege bölgesi yerine diğer bölgelerde dahil edilerek genişletilebilir, araştırmalarda diğer branşlardaki öğretmen adayları dahil edilebilir ve araştırma öğretmen adaylarıyla beraber mezun olmuş öğretmenler ile yapılabilir.
Yazar isimleri: ['Aykut BULUT', 'Cenk YOLDAŞ']
Yayın Yılı: 30 Haziran 2022
Dergi ismi: Manisa Celal Bayar Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/mcbuefd/issue/70833/1109241
Yayın pdf linki: https://dergipark.org.tr/tr/download/article-file/2398106
