Makale Başlığı: Konya örneğinde Suriyeli mültecilerin memnuniyet ve sosyoekonomik durumları
Özet: 2011 yılından itibaren ülkelerinde yaşanan iç savaş nedeniyle Türkiye’ye göç etmek zorunda kalarak sınırdan girdikten sonra ülkemizin değişik illerine dağılan Suriyeli mültecilerin geçen süre içerisinde sosyoekonomik durumlarının ne olduğu, nasıl yaşadıkları, nelerle meşgul oldukları, savaşın bitmesi durumunda ülkelerine geri dönmeyi düşünüp düşünmedikleri vb. durumları merak konusudur.Türkiye’ye Hatay, Kilis, Gaziantep ve Şanlıurfa gibi sınır illerinden girerek buralarda belli bir süre yaşadıktan sonra Konya’ya gelen ve burada kendilerine yeni bir hayat kurarak yaşamlarına devam eden Suriyeli mülteciler, zamanla yaşadıkları mahallelerde çoğunluk haline gelmiş, buralarda ülkelerinde ne işlerle iştiğal ediyorlarsa benzer bir yaşamı buralarda da kurarak sosyoekonomik faaliyetlerine devam etmişlerdir. İşgücü piyasasında temininde zorluk yaşanan ara insan gücünün mültecilerce karşılandığı, kalfalık, çıraklık vb. işlerde elaman temininde güçlük yaşanması nedeniyle genellikle Suriyeli mültecilerin tercih edildiği, özellikle Halep ve kırsalından gelen Türkmen mültecilerin son derece başarılı ve tercih edilir olduklarını görüyoruz.Bu çalışma ile ondokuz soru çerçevesinde Suriyeli mültecilerin Türkiye’ye ne zaman geldikleri, ne iş yaptıkları, medeni durumları, kaç çocuklarının olduğu, çocuklarının okula gidip gitmedikleri, komşuluk ilişkileri, Türk vatandaşlığı isteyip istemedikleri, çalışma izin belgelerinin olup olmadığı, Suriye’ye dönmeyi isteyip istemedikleri ve çalışma hayatı ile ilgili fikirleri vb. durumlarının incelenmesine çalışılmıştır.Mülteci mevzuatı ile bir takım güvencelere sahip olsalarda özellikle sosyokültürel özellikleri nedeniyle ülkemizi tercih ederek hayatlarını burada sürdürmeye çalışan bu insanların yaşadıkları  sorunlar ve düşünceleri incelenmeye değer olup, bugün ve yarınlarıyla ilgili bizzat kendi fikirleri son derece önemli ve yol göstericidir.
Yazar isimleri: ['Mehmet GÖK']
Yayın Yılı: 25 Ekim 2022
Dergi ismi: Ömer Halisdemir Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/ohuiibf/issue/73154/1163450
Yayın pdf linki: https://dergipark.org.tr/tr/download/article-file/2602122
