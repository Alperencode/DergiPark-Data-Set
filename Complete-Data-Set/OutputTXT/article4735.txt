Makale Başlığı: YÜKSEKÖĞRETİM KURUMUNDA ÇALIŞAN ÖĞRETİM ELEMANLARININ YENİLİKÇİLİK ÖZELLİKLERİ
Özet: İçinde bulunduğumuz çağ öğretmenlik mesleğine yeni sorumluluklar yüklemektedir. Öğretmenlerin bireysel gelişim ve yeniliğe açıklık durumları öğrencileri değişen dünyaya hazırlamak için ön koşul olarak görülmektedir. Bu kapsamda araştırmada, Yalova’da bulunan MSÜ Deniz Astsubay MYO'da çalışan öğretim elemanlarının yenilikçilik özellikleri ele alınmıştır. Araştırmada Kocasaraç (2018) tarafından geliştirilen Yenilikçi Öğretmen Özellikleri Ölçeği kullanılmıştır. Çalışmaya 2019-2020 eğitim öğretim yılında görev yapmakta olan 281 öğretim elemanı katılmıştır. Araştırma sonucunda öğretim elemanları kendilerini yüksek düzeyde yenilikçi öğretmen olarak nitelendirdiği ve kadın öğretim elemanlarının yenilikçi öğretmen özelliklerinin erkeklere kıyasla daha yüksek olduğu görülmüştür. Görev süresi değişkenine göre 1-5 yıl ve 6-10 yıl arası deneyime sahip öğretim elemanlarının yenilikçilik özelliklerinin daha ileri olduğu tespit edilmiştir. Buna ek olarak eğitim düzeyi ve internet kullanım düzeyi ile yenilikçi öğretmen özellikleri arasında anlamlı bir ilişki olduğu buna karşın yabancı dil düzeyi ile yenilikçi öğretmen özellikleri arasında anlamlı bir ilişki olmadığı sonucuna ulaşılmıştır.
Yazar isimleri: ['Zeynep Şule TEKCAN', 'Aynur KOLBURAN GEÇER']
Yayın Yılı: 30 Temmuz 2022
Dergi ismi: Eğitim Teknolojisi Kuram ve Uygulama
Yayın sayfa url: https://dergipark.org.tr/tr/pub/etku/issue/71546/957929
Yayın pdf linki: https://dergipark.org.tr/tr/download/article-file/1844641
