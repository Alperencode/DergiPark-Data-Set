Makale Başlığı: Camilerde Yaygın Din Eğitimi Faaliyeti
Özet: Yaygın din eğitimi toplumsal dindarlığın oluşmasında etken unsurlardan biridir. Camiler mabet olma özelliğinin yanı sıra yaygın din eğitiminin halka açılan yüzüdür. Bu açıdan camilerdeki eğitim faaliyetleri, üzerinde düşünülmesi gereken bir özelliğe sahiptir. Bu araştırma, camilerdeki din eğitimi faaliyetlerinin çeşitliliği, topluma olan katkılarının neler olduğu ve nasıl olması gerektiği üzerine kurgulanmıştır. Camilerde sürdürülen planlı din eğitimi faaliyetleri çalışmanın kapsamı içindedir. Din görevlilerin cemaatle, halkla olan ve planlı olarak ilerlemeyen diyalogları, çalışmaları, sohbetleri araştırma sınırları dışındadır. Araştırma sonucunda konuyla ilgili öneriler oluşturulmuştur. Hedef kitlenin istek ve ihtiyaçları doğrultusunda oluşturulan içerikle bilişsel alandan ziyade duyuşsal alanla ilgili öğrenme alanları hazırlanmalıdır. Görevliler tarafından da kuşatıcı ve kucaklayıcı bir dil kullanılmasının gerekliliği açıktır. Ayrıca bu kadar komplike olan bir sürecin başarıya ulaşması için her aşamasının planlı programlı ilerlemesi gerektiği de ulaşılan sonuçlardandır.
Yazar isimleri: ['Meryem KARATAŞ']
Yayın Yılı: 15 Haziran 2022
Dergi ismi: Bitlis İslamiyat Dergisi
Yayın sayfa url: https://dergipark.org.tr/tr/pub/bider/issue/70240/1064783
Yayın pdf linki: https://dergipark.org.tr/tr/download/article-file/2219710
