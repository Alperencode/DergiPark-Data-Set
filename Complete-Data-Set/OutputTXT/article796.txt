Makale Başlığı: Bilim Diplomasisi AB'nin Politika Hedeflerini Desteklemeye Nasıl Yardımcı Olabilir?
Özet: Son yıllarda, bilim diplomasisine verilen önem giderek artmaktadır. Bu durumun en önemli nedeni ise ülkelerin bilimin stratejik bir dış politika aracı olarak kullanılmasındaki öneminin farkına varmış olmaları ile ilgilidir. Dünyadaki en önemli ekonomik ve siyasi birliklerden biri olan Avrupa Birliği, küresel sorunlarla ilgili uluslararası tartışmalarda lokomotif bir rol oynamak için bilim diplomasisini uygulamaya başlamıştır. Birliğin, dünya siyasetinde küresel bir güç olarak varlığını devam ettirebilmesi, sürdürülebilir kalkınma ve doğanın korunması gibi hedeflerine ulaşabilmesi ve bu konuda örnek teşkil ederek birliğin yumuşak güç potansiyelini artırabilmesi açısından küresel sorunlara öncelik verilmesi oldukça önemlidir. Bu nedenle, günümüzün en önemli küresel sorunlarından birisi olarak kabul edilen iklim değişikliği, AB'nin bilim diplomasisi alanında genişleyen faaliyetleri arasında kendisine yer bulmuştur. Bu açıdan bakıldığında, bu çalışmanın temel amacı AB'nin bilim diplomasisi alanında giderek daha görünür hale gelen politika kararlarının, küresel sorunlar ile ilgili politika hedeflerini desteklemelerine nasıl yardımcı olduğunu iklim değişikli sorunu özelinde incelemektir.
Yazar isimleri: ['Seray BAYKAL']
Yayın Yılı: 30 Haziran 2022
Dergi ismi: Akademik Yaklaşımlar Dergisi
Yayın sayfa url: https://dergipark.org.tr/tr/pub/ayd/issue/71018/1105881
Yayın pdf linki: https://dergipark.org.tr/tr/download/article-file/2384014
