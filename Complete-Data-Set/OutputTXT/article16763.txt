Makale Başlığı: 7338 SAYILI KANUN BAĞLAMINDA MADDİ DURAN VARLIKLARDA AMORTİSMAN UYGULAMALARI: VERGİ USUL KANUNU VE BOBİ FRS ÇERÇEVESİNDE KARŞILAŞTIRMALI BİR İNCELEME
Özet: 26.10.2021 tarihinde Resmî Gazete’de yayımlanarak yürürlüğe giren 7338 sayılı Kanun ile, Vergi Usul Kanunu’nun amortisman ve değerleme hükümlerinde önemli değişiklikler meydana gelmiştir. Bu bağlamda amortisman uygulaması, maddi duran varlıklarla sınırlı olarak, 7338 sayılı Kanun ile değişik Vergi Usul Kanunu hükümleri ile BOBİ FRS düzenlemeleri bağlamında karşılaştırmalı incelenerek, benzerlik ve farklılıkların ortaya konulması ve amortisman hesaplamalarına ilişkin örnek olaylara yer verilmesi çalışmanın amacını teşkil etmektedir. Bu çerçevede çalışmada amortisman kavramı; VUK ve BOBİ FRS karşılaştırmalı olarak, maddi duran varlıklarda amortisman konusu, ilk edinim, amortismana tabi tutar, amortisman süresi ve oranı, amortisman yöntemleri ve son olarak amortisman uygulamaları ile ilgili özellik arz eden durumlar inceleme konusu yapılmaya çalışılmıştır. Böylelikle her iki düzenleme arasında amortisman uygulaması hususunda, 7338 sayılı Kanun sonrası bazı benzerlikler meydana gelse de her iki düzenlemenin amortismana atfettiği amaç nedeniyle, hâlâ belirgin ve büyük farklılıkların bulunduğunu da söylemek mümkündür.
Yazar isimleri: ['Onur SEZER', 'Kayahan TÜM']
Yayın Yılı: 11 Kasım 2022
Dergi ismi: Uluslararası İktisadi ve İdari İncelemeler Dergisi
Yayın sayfa url: https://dergipark.org.tr/tr/pub/ulikidince/issue/73302/1123276
Yayın pdf linki: https://dergipark.org.tr/tr/download/article-file/2455422
