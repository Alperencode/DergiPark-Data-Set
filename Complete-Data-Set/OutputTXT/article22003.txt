Makale Başlığı: Üniversite Öğrencilerinin Uyku Fizyolojisi ve Uyku Bozuklukları Hakkında Bilgi Tutum ve Farkındalık Düzeylerinin Araştırılması
Özet: Amaç: Üniversite ortak seçmeli ders olarak verilecek olan uyku fizyolojisi ve uyku bozuklukları dersini alan öğrencilerin uyku fizyolojisi ve uyku bozuklukları hakkındaki farkındalık düzeylerinin belirlenmesi amaçlandı.Yöntem: Çalışmamız Klinik Çalışmalar Etik Kurulu tarafından onaylandı.  Öğrencilerin uyku fizyolojisi ve uyku bozuklukları hakkındaki bilgi tutum ve farkındalık düzeylerinin saptanması için kişisel bilgi formu ile literatüre uygun olarak geliştirilen uyku fizyolojisi ve uyku bozukluklarını içeren anket yüz yüze görüşme yöntemi ile uygulandı. Bulgular: Çalışmamıza yaş ortalaması 20,74±4,03 olan 94 kadın öğrenci, 21,30±1,85 olan 62 erkek öğrenci katıldı. Çalışmaya katılan öğrenciler bölümlere göre sınıflandırıldığında; Sağlık Bilimleri Fakültesi 56 (%35,4), Mühendislik Fakültesi 15 (%9,5), Eğitim Fakültesi 6 (%3,8), Hukuk Fakültesi 7 (%4,4), İktisadi ve İdari Bilimler Fakültesi 20 (%12,7), Güzel Sanatlar Fakültesi 36 (%22,8), İlahiyat Fakültesi 7 (%4,4), Fen-Edebiyat Fakültesi 11 (%7,0) kişi katıldı. Günlük ortalama uyku saatleri; kadın öğrencilerin 5,49±2,99, erkek öğrencilerin ise 5,45±3,96 olarak bulundu. Ortalama uykuya dalma süreleri kadın öğrencilerin 23,39±34,55 iken erkek öğrencilerin ise 22,32±37,2 olarak bulundu. Öğrencilerin uyku bozuklukları hakkında bilgilerine baktığımızda; kadın öğrencilerin 35 (%36,8) kişinin bilgisinin olduğu, 30 (%31,6)  kişinin bilgisinin olmadığı ve 7 (%7,4)  kişinin kısmen bilgi sahibi olduğu,  erkek öğrencilerin ise;  19 (%30,2) kişinin bilgisinin olduğu, 20 (%31,7) kişinin bilgisinin olmadığı ve 3 (%4,8) kişinin kısmen bilgi sahibi olduğu görüldü. Öğrencilerin dersi seçme nedenleri arasında öne çıkan uyku fizyolojisini merak ettikleri kadın öğrencilerde 28 (%29,5) iken erkek öğrencilerde 12 (%19,0) olarak bulundu. Tartışma ve öneriler: Öğrencilerin uyku fizyolojisi ve uyku bozuklukları hakkında yeterli bilgi, tutum ve farkındalık düzeylerinin olmadığı saptandı. Dersi seçme nedenleri arasında uyku fizyolojisini merak etmeleri en önemli neden olması, bu konudaki farkındalığın oluşmaya başladığını göstermektedir.
Yazar isimleri: ['Mustafa SAYGIN']
Yayın Yılı: 31 Aralık 2021
Dergi ismi: Uyku Bülteni
Yayın sayfa url: https://dergipark.org.tr/tr/pub/uykubulteni/issue/70101/874184
Yayın pdf linki: https://dergipark.org.tr/tr/download/article-file/1555021
