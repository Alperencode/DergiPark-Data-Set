Makale Başlığı: Türkiye'nin güneydoğu anadolu bölgesinden toplanan sumak (Rhus coriaria L.) bitki baharatlarının antioksidan ve fizikokimyasal özelliklerinin antimikrobiyal aktivitelerine etkisi
Özet: Mevcut çalışma, sumak meyvelerinin antioksidan ve fizikokimyasal özelliklerinin antimikrobiyal aktivitesi üzerindeki etkilerini belirlemeyi amaçlamıştır. Türkiye'nin Güneydoğu Anadolu bölgesinde yer alan Mardin ve Diyarbakır illerinden toplanan örnekler kullanılmış ve sonuçlar kendi aralarında karşılaştırılmıştır. Diyarbakır ve Mardin'den alınan örnekler ayrı ayrı analiz edilmiş ve yüksek antioksidan aktivite sergilemiştir. Toplanan örneklerin sulu ekstraktları üzerinde analizler yapılmıştır. Folin-Ciocalteu yöntemi ile toplam fenolik madde içeriğinin belirlenmesinde en yüksek oran Diyarbakır Çermik'ten alınan ilk örnekte gözlenmiş ve bu değer 82,2 mg gallik asit g-1 sumak olarak kaydedilmiştir. En yüksek toplam flavonoid içeriği (7.55 mg kateşin g-1 sumak) ve inhibisyon değeri (%75.7 DPPH) aynı örnekte gözlenmiştir. Bismil'den alınan numune ise %72.3 DPPH inhibisyon değeri ve 54.6 (mg gallik asit g-1 sumak) toplam fenolik içerik değeriyle altı numune arasında en yüksek zon alanını etkileyerek güçlü bir antimikrobiyal etki göstermiştir. Antimikrobiyal etkinin antioksidatif değerlerle doğru orantılı olduğu gözlemlenmiştir.
Yazar isimleri: ['Fatma ÖZAYDIN', 'Hasan VARDİN']
Yayın Yılı: 23 Eylül 2022
Dergi ismi: Harran Tarım ve Gıda Bilimleri Dergisi
Yayın sayfa url: https://dergipark.org.tr/tr/pub/harranziraat/issue/72552/1136348
Yayın pdf linki: https://dergipark.org.tr/tr/download/article-file/2509514
