Makale Başlığı: Özel Eğitim Öğretmenlerinin Hipotetik Etik İkilemler için Çözüm Üretme Biçimleri
Özet: Bu çalışmanın amacı, özel eğitim öğretmenlerinin kendi alanlarına özgü hipotetik etik ikilem problemler karşısında nasıl çözüm ürettiklerini değerlendirmektir. Özel eğitim öğretmenlerinin öznel bakış açısı, değer, duygu ve deneyimlerini yansıtmasına olanak sağlaması amacıyla nitel araştırma deseni tercih edilmiştir. Araştırma verileri, görüşme tekniği ile elde edilmiştir. Görüşmeler, 2019-2020 eğitim-öğretim yılında İzmir Demokrasi Üniversitesi Özel Eğitim Bölümü ikinci sınıf öğrencileri tarafından gerçekleştirilmiştir. Öğrencilere görüşmelerini gerçekleştirmeden önce, görüşme tekniği ile hipotetik etik ikilem soru geliştirme konularında bir ders saatlik eğitim sunulmuştur. 18 özel eğitim öğretmeni ile gerçekleştirilen görüşme sonucunda, 14’ünün şartsız bir şekilde etik davranmayı tercih ederken, 4’ünün birtakım şartlar öne sürerek etik davranış gösterebileceği gözlemlenmiştir. Ayrıca hipotetik etik sorulara 15’i kolaylıkla cevap verebilirken, 3’ünün net ve hızlı cevaplar üretmede zorluk yaşamış olması dikkat çekici olmuştur. Gözlemlenen sonuçlar, yaş/deneyim, benzer bir durum yaşayıp yaşamama durumu gibi değişkenler ışığında tartışılmıştır.
Yazar isimleri: ['Burcu Seher ÇALIKOĞLU']
Yayın Yılı: 30 Haziran 2022
Dergi ismi: Uluslararası Karamanoğlu Mehmetbey Eğitim Araştırmaları Dergisi
Yayın sayfa url: https://dergipark.org.tr/tr/pub/ukmead/issue/70695/1020584
Yayın pdf linki: https://dergipark.org.tr/tr/download/article-file/2069490
