Makale Başlığı: YENİ NESİL SAVAŞ: RUSYA’NIN DONBAS’TA UYGULADIĞI HİBRİT SAVAŞ YÖNTEMİ
Özet: Bu çalışma, Rusya’nın Donbas Bölgesi’nde uyguladığı hibrit savaş yöntemini açıklamaya çalışmaktadır. Bu bağlamda hibrit savaş yöntemine ve Donbas Krizi’nin doğuşu ile gelişimine dikkat çekilmektedir. Hibrit savaş yöntemi yeni bir olgu olmasına rağmen son yıllarda devletler tarafından daha sık kullanılmaya başlanmıştır. Bu yeni perspektif üzerinden çalışmada, Rusya’nın Donbas Krizi’ne dair yaklaşım ve politikaları üzerinde durulmaktadır. Çalışma krizin başlangıcından 2021 yılı sonuna kadar cereyan eden gelişmeleri ele almaktadır. Çalışmada görülmüştür ki, Rusya hibrit savaş yöntemini farklı araçlar aracılığıyla Ukrayna topraklarında önce Kırım’da, sonrasında Donbas’ta kullanmıştır. Aslında Kırım’ın ilhakı ile amacına ulaşan Rusya, Donbas konusunda ise henüz tam anlamıyla istediğini alamamıştır. Bu durum böyle devam ettiği takdirde Rusya ile Ukrayna arasında konvansiyonel bir savaş kaçınılmaz olarak karşımızda durmaktadır.
Yazar isimleri: ['Şennur ÖZDEMİR', 'Ayça EMİNOĞLU']
Yayın Yılı: 30 Haziran 2022
Dergi ismi: Hitit Sosyal Bilimler Dergisi
Yayın sayfa url: https://dergipark.org.tr/tr/pub/hititsbd/issue/70753/1066684
Yayın pdf linki: https://dergipark.org.tr/tr/download/article-file/2226859
