Makale Başlığı: Kur’ân-ı Kerim’in Hz. Peygamber Örnekliğinde Tasvir Ettiği İslâmî Eğitim Metodu/Sistemi
Özet: İki dünya saadetini insanlara sunmak için inen Kur’ân-ı Kerim, geldiği amaç doğrultusunda insanlara hidayet kaynağı olma görevini asırlardır devam ettirmektedir. Hz. Peygamber, Kur’ân-ı Kerim’den aldığı yönlendirmelerle insanlara hitap etmiş, kendisinden önce bir karanlık girdabında boğulan insanları aydınlığına çıkarmak için onlara yol göstermiş ve onları eğitmiştir. Bu çalışmada Hz. Peygamber’in insanları eğitirken izlediği metodun önemi ve Kur’an ayetlerinin buna nasıl atıfta bulunduğu incelenmiştir. Evvela evrensel bir eğitimci konumunda olan Hz. Peygamber’in; eğitim-öğretimi teşvik ettiği, insanlara karşı merhametli davrandığı, eğitim yaparken bireyleri farklılıklarıyla tanıyarak hareket ettiği ve bu eğitimin Kur’ân ayetleriyle desteklendiği görülmüştür. Ayrıca Hz. Peygamber’in; bu eğitimi yaparken söylediklerini önce kendi uygulayarak örneklik etmesi, güzel tavsiyelerde bulunması, muhatabına hikmetli sözlerle yaklaşması, yaptığı eğitimin konusuyla ilgili kıssalar anlatması gibi bazı eğitim yöntemleri ayetler ve hadisler ışığında ele alınmıştır. Böylece Kur’ân-ı Kerim’in ayetlerinde tasvir ettiği eğitimin adımları açıklanarak günümüz eğitim-öğretimine katkı sunmak hedeflenmiştir.
Yazar isimleri: ['Dr.ahmet HAMİTOGLU', 'Mehmet SALİH']
Yayın Yılı: 30 Haziran 2022
Dergi ismi: Türkiye İlahiyat Araştırmaları Dergisi
Yayın sayfa url: https://dergipark.org.tr/tr/pub/tiad/issue/70484/1106857
Yayın pdf linki: https://dergipark.org.tr/tr/download/article-file/2388059
