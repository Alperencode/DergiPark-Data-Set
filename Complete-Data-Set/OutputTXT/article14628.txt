Makale Başlığı: İskenderiye Kütüphanesinin Tarihi Serüveni ve Akıbeti
Özet: Büyük bir kültür birikimine sahip olan Mısır, Hz. Ömer döneminde Amr b. el-As tarafından M.S. 642 yılında fethedilmiştir. Mısır’ın tarihi birikiminin en önemli göstergelerinden olan ve Ptolemaioslar tarafından yaptırılan İskenderiye Kütüphanesi, akıbeti ve günümüze ulaşan bilgileri ile önemli şüphelere haiz olmuştur. Zira söz konusu kütüphane içerisinde barındırılan kitapların İslam dinine zarar verebileceği düşünülerek Halife Ömer döneminde Amr b. El-As tarafından yaktırıldığı rivayet edilmektedir. Bu bilgi, umumiyetle Müslümanların ilme ve fenne karşı olduğu tezi üzerine, yerli ve yabancı araştırmacılar tarafından dile getirilmeye çalışılmıştır. Ancak bu durumun, Batılı araştırmacılar tarafından tarihsel bir bilgiden çok ideolojik bir yaklaşım olarak değerlendirildiği birçok platformda gün yüzüne çıkmıştır. Bununla birlikte İskenderiye Kütüphanesinin tahrip edilme hadisesinin, Müslümanlar tarafından gerçekleştirilmediği ve hatta daha önce defalarca yağmalanma süreçlerine maruz kaldığı, günümüzde kaynaklarda geçen tartışmalar neticesinde bilim dünyası tarafından kabul edilmektedir. En nihayetinde İskenderiye Kütüphanesinin Müslümanlar tarafından yakıldığı hadisesinin tarihî bir karşılığının olmadığı gibi buna karşılık, Müslüman dünyasının ilme ve fenne yaptığı katkı, yetiştirdiği bilim insanlarının değeri, bugün tüm ilgili çevreler tarafından kabul edilip takdir edilmektedir.
Yazar isimleri: ['Özkan GÜNGÖR']
Yayın Yılı: 30 Haziran 2022
Dergi ismi: Takvim-i Vekayi
Yayın sayfa url: https://dergipark.org.tr/tr/pub/takvim/issue/70952/1128479
Yayın pdf linki: https://dergipark.org.tr/tr/download/article-file/2477003
