Makale Başlığı: G7 ÜLKELERİNİN ENERJİ SÜRDÜRÜLEBİLİRLİĞİ PERFORMANSLARININ ANALİZİ: OWA OPEARATÖRÜ VE CODAS YÖNTEMLERİ İLE BİR UYGULAMA
Özet: Özellikle G7 ülkelerinin dünyada karbon salınımında önemli bir yer tutması ve buna bağlı olarak söz konusu ülkelerin enerji sürdürülebilirliği faaliyetlerinin gelişmesinin diğer ülkelerin enerji politikalarını ve küresel ekonomiyi etkileyebildiğinden dolayı G7 ülkelerinin enerji sürdürülebilirliği performanslarının analizi önem arz etmektedir. Bu kapsamda araştırmada, en son ve güncel olan 2021 yılı için G7 ülkelerinin Dünya Enerji Trilemma Endeks’i bileşenlerine ait değerler üzerinden söz konusu ülkelerin enerji sürdürülebilirliği performansları OWA operatörü ve CODAS yöntemleri ile ölçülmüştür. Araştırmada, OWA operatörü yöntemine göre ülkelerin enerji sürdürülebilirliği performansları İngiltere, Fransa, Kanada, Almanya, ABD, İtalya ve Japonya, CODAS yöntemine göre ise Kanada, Fransa, İngiltere, Almanya, ABD, İtalya ve Japonya olarak sıralanmıştır. Araştırmada ayrıca her iki yönteme göre ülkelerin ortalama enerji sürdürülebilirliği performans değerleri ölçülmüş ve ortalama enerji sürdürülebilirliği performans değerinin altında olan ülkelerin İtalya ve Japonya olduğu tespit edilmiştir. Dolayısıyla bu sonuca göre, İtalya ve Japonya’nın enerji sürdürülebilirliği konusunda diğer G7 ülkeleri ile uyum içinde olması ve küresel enerji sürdürülebilirliğine olan katkılarının daha fazla olması için enerji sürdürülebilirliği performanslarını artırmaları gerektiği değerlendirilmiştir.
Yazar isimleri: ['Furkan Fahri ALTINTAŞ']
Yayın Yılı: 25 Temmuz 2022
Dergi ismi: Akademik Düşünce Dergisi
Yayın sayfa url: https://dergipark.org.tr/tr/pub/akademikdusunce/issue/71412/1100077
Yayın pdf linki: https://dergipark.org.tr/tr/download/article-file/2360204
