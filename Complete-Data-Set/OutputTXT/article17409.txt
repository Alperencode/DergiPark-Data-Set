Makale Başlığı: k-Ortalamalar Algoritmasını Kullanarak COVID-19 Hastalarının X-ışını Görüntülerinin Analizi ve Bölütlenmesi
Özet: COVID-19 koronavirüs ailesinden ölümcül etkileri olabilen bir virüstür. Bu virüs 2019 yılı sonlarından bu yana tüm dünyayı etkisi altına almıştır. Bu virüsün erken tanı ve tedavisi yayılımını doğrudan etkilemektedir. Bu nedenle çok farklı alanlarda çok farklı çalışmalar bu amaç için gerçekleştirilmektedir. COVID-19’un virüsünün tespiti için bilgisayar destekli sistemler ile yapılan çok sayıda çalışma bulunmaktadır. Bütün bu çalışmalarında ortak bir hedefi vardır; bu virüsün yayılımını durdurmak, çözümü için katkı sağlamaktadır. Gerçekleştirdiğimiz bu çalışmanın da ana odak noktası budur. Bu doğrultuda görüntü işleme ve makine öğrenmesi yöntemleri ile çalışmalar ortaya konmuştur. Çalışmamızda k-ortalamalar yöntemi ile X-ışını görüntülerinin bölütlenmesi ve akciğerler üzerindeki anomalilerin belirginleştirilmesi işlemi gerçekleştirilmiştir. Bu bölütleme işlemi sayesinde X-ışını görüntüleri yardımıyla hekimlere alacakları kararlarda destek olabilecek bir uygulama gerçekleştirilmiştir. Bölütleme bir görüntü üzerindeki benzer yapıların gruplara ayrılması işlemidir. Bu gruplar hastalıklı ve sağlıklı bölgeleri birbirinden ayırt edebilecek nitelikte olmaktadır. Elde edilen sonuçlar göstermektedir ki bölütleme işlemi akciğer görüntüleri üzerindeki hastalıktan kaynaklı bozulmaların tespitinde anlamlı sonuçlar ortaya koymaktadır. Özellikle sağlıklı bireyle ile hastalık geçiren kişilerin akciğer görüntüleri arasında belirgin farklar ortaya çıkmıştır.  Çalışmada 10 sağlıklı ve 10 COVID-19 geçirmiş kişilere ait akciğer X-ışını görüntüsü kullanılmıştır. Bu çalışmanın gelecekteki hedefi elde edilen bölütleme sonuçlarını hastalığın otomatik olarak tespit edilmesini sağlayacak bilgisayar temelli bir çalışmada girdi olarak kullanmak ve mevcut başarıyı yukarılara taşımaktır. Bunun yanı sıra farklı bölütleme yöntemleri ile kıyaslamalı çalışmalar yapmakta gelecek hedeflerimiz arasındadır.
Yazar isimleri: ['Ahmet SAYGILI']
Yayın Yılı: 30 Aralık 2021
Dergi ismi: Veri Bilimi
Yayın sayfa url: https://dergipark.org.tr/tr/pub/veri/issue/67424/966332
Yayın pdf linki: https://dergipark.org.tr/tr/download/article-file/1868355
