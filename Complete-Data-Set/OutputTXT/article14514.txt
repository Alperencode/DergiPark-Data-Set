Makale Başlığı: Belediyelerin Otobüs Sürücülerinin İstihdam Kriterlerinin AHP ve SWARA Yöntemleri ile Belirlenmesi: Mersin Örneği
Özet: Yeni kamu işletmeciliği yaklaşımına göre, vatandaşlara kamu hizmeti sunan belediyeler, özel sektörde faaliyet gösteren organizasyonlar gibi müşteri odaklı bir yaklaşım sergilemelidir. Günümüzde özellikle hizmet sektöründe personel istihdam sürecinde yaşanan problemler, organizasyonların rekabet avantajını olumsuz etkilemektedir. Belediyelerin sunduğu en önemli kamu hizmetlerinden olan toplu taşıma sektörü de istihdam süreci önem arz eden alanlardan birisidir. Bunun temel sebebi, toplu taşıma hizmeti sunan personelin seçiminde oluşacak aksaklıkların, maddi kayıpların yanında can kayıplarına da sebep olabilmesidir. Bu çalışmada belediyelerde istihdam edilecek otobüs sürücülerinin seçimlerinde kullanılabilecek kriterlerin belirlenmesi ve ağırlıklandırılması hedeflenmiştir. Bu kapsamda literatüre dayanarak belirlenen 15 istihdam kriteri, Mersin Büyükşehir Belediyesi’nde otobüs sürücülerinin istihdamından sorumlu üç uzman tarafından AHP ve SWARA yöntemleri ile ağırlıklandırılmıştır. İki farklı yaklaşımın sonuçları kıyaslanarak ağırlıklandırma yöntemleri ve bulguların tutarlılığı incelenmiştir. Bu çalışmanın, sayısal olmayan personel seçim kriterlerinin sayısal olarak ağırlıklandırılabilmesine ve organizasyonların daha objektif ve güvenilir bir istihdam süreci yürütebilmesine katkıda bulunacağı düşünülmektedir.
Yazar isimleri: ['Özgür Uğur ARIKAN', 'Esra ÖZTÜRK']
Yayın Yılı: 20 Kasım 2022
Dergi ismi: Süleyman Demirel Üniversitesi Vizyoner Dergisi
Yayın sayfa url: https://dergipark.org.tr/tr/pub/vizyoner/issue/73443/1098247
Yayın pdf linki: https://dergipark.org.tr/tr/download/article-file/2352239
