Makale Başlığı: Spor Yöneticisi Adaylarının Değişime Direnç Eğilimleri ve Girişimcilik Davranışları Üzerine Bir Araştırma
Özet: Bu çalışmada, spor yöneticisi adaylarının değişime direnç eğilimleri ve bireysel girişimcilik davranışları arasındaki ilişkinin incelenmesi amaçlanmıştır. Çalışma nicel araştırma yöntemlerinden betimsel ve ilişkisel tarama modelinde tasarlanmıştır. Araştırmaya tesadüfi örnekleme yoluyla belirlenmiş 315 spor yöneticisi adayı katılmıştır. Araştırmada Oreg (2006) tarafından geliştirilen Çalışkan (2019) tarafından Türkçe’ye uyarlanan Değişime Direnç Ölçeği ile Yalçın-İncik ve Uzun (2017) tarafından geliştirilen Bireysel Girişimcilik Algı Ölçeği kullanılmıştır. Verilerin analizinde nonparametrik testlerden Mann-Whitney U test ve Spearman Korelasyon analizi kullanılmıştır. Cinsiyet değişkeni açısından bireylerin değişime direnç ölçeği ve bireysel girişimcilik algı ortalamaları karşılaştırmalarında bilişsel tepki ve davranışsal tepki alt boyutlarında erkek katılımcılar lehine anlamlı farklılıklar tespit edilmiştir. Bireysel girişimcilik algı ölçeği alt boyutlarından ise sadece motivasyon alt boyutunda kadın katılımcılar lehine farklılık gözlemlenmiştir. Korelasyon analiz sonuçlarında ise Değişime direnç ile bireysel girişimcilik alt boyutları arasında negatif yönde düşük düzeyde ilişkiler saptanmıştır. Sonuç olarak; spor yöneticisi adaylarının değişime direnç düzeyi azaldıkça girişimci davranışlarının arttığı görülmektedir. Alanyazında planlanacak gelecek çalışmalar için spor örgütü çalışanlarının kişilik özellikleri, heyecan arayışı, risk algısı ve değişime direnç arasındaki ilişki ve yordayıcı değişkenler üzerine araştırma planlanabilir.
Yazar isimleri: ['Buse BALCI', 'Kadir YILDIZ']
Yayın Yılı: 30 Haziran 2022
Dergi ismi: International Journal of Social Science Research
Yayın sayfa url: https://dergipark.org.tr/tr/pub/ijssresearch/issue/71026/1123234
Yayın pdf linki: https://dergipark.org.tr/tr/download/article-file/2455268
