Makale Başlığı: BRICS-T Ülkelerinde Ekonomik Büyüme Üzerinde Yenilenebilir Enerji Tüketiminin Etkisi
Özet: Bu çalışmada, BRICS ülkeleri ve Türkiye’de yenilenebilir enerji tüketiminin ekonomik büyümeye olan etkisinin araştırılması amaçlanmıştır. Bu kapsamda, 1990-2018 dönemine ait yıllık veriler kullanılarak katsayı tahmini ve nedensellik analizi şeklinde panel veri analizi uygulanmıştır. Ekonomik büyümenin belirleyicileri kapsamında, çalışmanın esasını oluşturan yenilenebilir enerji tüketimi değişkeninin yanında sermaye birikimi, nüfus, ticari dışa açıklık, doğrudan yabancı yatırımlar ve yenilenemez enerji tüketimine ait değişkenler de kullanılmıştır. Sabit etkiler modeliyle yapılan katsayı tahmin sonuçlarına göre, yenilenebilir enerji tüketimindeki artışın ekonomik büyüme üzerinde negatif ve anlamlı etkilere sahip olduğu belirlenmiştir. Buna karşın, yenilenemez enerji tüketimindeki artışın pozitif etkisinin olduğu tespit edilmiştir. Ayrıca ekonomik büyüme üzerinde sermaye birikimindeki artışın pozitif, ticari dışa açıklıktaki artışın negatif etki yarattığı elde edilen bulgular arasındadır. Son olarak uygulanan Dumitrescu-Hurlin (2012) panel nedensellik testi sonuçları ise yenilenebilir enerji tüketiminden ekonomik büyümeye doğru tek yönlü bir nedensellik ilişkisi olduğunu ortaya koymuştur. Buna göre büyüme hipotezinin geçerli olduğu görülmüştür.
Yazar isimleri: ['Ali ALTINER']
Yayın Yılı: 30 Kasım 2022
Dergi ismi: Ordu Üniversitesi Sosyal Bilimler Enstitüsü Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/odusobiad/issue/73138/1089399
Yayın pdf linki: https://dergipark.org.tr/tr/download/article-file/2316112
