Makale Başlığı: Evli Bireylerde Evlilik Uyumu Ve Aşk Tutumunun Psikolojik İyi Oluş Üzerindeki Etkisi
Özet: Bu çalışmada amaç, evli bireylerde aşk tutumlarının ve evlilik uyumunun, psikolojik iyi oluş düzeyine etkisi olup olmadığını incelemektir. Araştırmanın örneklemini, 227 evli kadın ve 168 evli erkek olmak üzere 395 katılımcı oluşturmaktadır. Araştırmada, “Demografik Bilgi Formu”, “Evli Kadınlar Ve Erkekler İçin Psikolojik İyi Oluş Ölçeği Türkçe Formu”, “Yakın Doğu Evlilik Uyum Ölçeği” ve “Aşk Tutumları Ölçeği” kullanılmıştır. Araştırmada elde edilen veriler SPSS 22.0 programı ile analiz edilmiştir. Analizde, Bağımsız t testi, tek yönlü varyans analizi (ANOVA), Pearson korelasyon analizi ve regresyon uygulanmıştır. Araştırma bulgularına bakıldığında, yapılan regresyon analizine göre evlilik uyumu arttıkça psikolojik iyi oluş düzeyinin de arttığı görülmüştür. Aşka ilişkin tutumlara bakıldığında ise tutkulu aşkın ve arkadaşça aşkın artmasının psikolojik iyi oluş düzeyini arttırdığı ve sahiplenici aşkın artmasının ise psikolojik iyi oluşu azalttığı bulunmuştur.
Yazar isimleri: ['Dilara DÜNGER MUTLU']
Yayın Yılı: 29 Haziran 2021
Dergi ismi: International Journal of Economics Administrative and Social Sciences
Yayın sayfa url: http://ijeass.gedik.edu.tr/tr/pub/issue/63080/869298
Yayın pdf linki: https://dergipark.org.tr/tr/download/article-file/1537157
