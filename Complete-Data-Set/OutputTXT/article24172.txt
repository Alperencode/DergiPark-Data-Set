Makale Başlığı: 0-2 YAŞ ARASI BEBEĞİ OLAN ANNELERİN EMZİRME İLE İLGİLİ BİLGİ, TUTUM, DAVRANIŞLARININ VE EK GIDAYA GEÇİŞ SÜRELERİNİN DEĞERLENDİRİLMESİ
Özet: Amaç: Bu çalışmada; 0-2 yaş arasında bebeği olan annelerin emzirme ile ilgili bilgi düzeyleri ve ek gıdaya geçiş süreçlerinin değerlendirilmesi amaçlanmıştır. Gereç ve Yöntemler: Çalışmada 0-2 yaş arasında bebeği olan, belirli bir dönem bebeğini emzirmiş 269 anne dâhil edilmiştir. Yüz yüze anket yöntemi ile elde edilen çalışma verileri SPPS analiz programı ile analiz edilmiştir. Sonuçlar %90’lık güven aralığında, anlamlılık p<0,05 düzeyinde değerlendirilmiştir. Bulgular: Çalışmamızda sezaryen doğum oranı, normal doğuma oranla daha yüksek bulunmuştur (%67,7; %32,3). Doğumdan sonra ise bebeklerin yalnızca %83,6’sına ilk olarak anne sütü verildiği görülmektedir. Doğum şekli ile bebeğin ilk emzirilmesi süresi arasında anlamlı ilişki bulunmuştur (p<0,05). Doğum şekli ile formül süt kullanımı arasında anlamlı ilişki bulunmamıştır (p>0,05). Ek gıdaya geçiş dönemi incelendiğinde; annelerin bir kısmının (%40,1) 6. ayda ek gıda ile tamamlayıcı beslenmeye geçtiği belirlenmiştir.Sonuç: Bebek Dostu Hastaneler projesi ile annelerin anne sütü ve emzirme ile ilgili bilincinin arttığı görülse de halen yeterli düzeye ulaşmamıştır. Öte yandan annelerin ek gıdaya geçiş döneminde, beslenme ile ilgili bilgi düzeylerinin düşük olduğu görülmüştür. Bu noktada beslenme ve diyet uzmanlarına daha fazla rol verilerek hem gebelik döneminde hem de emzirme ve tamamlayıcı beslenme döneminde annenin beslenme ile ilgili bilgi düzeyinin artırılması amaçlanmalıdır.
Yazar isimleri: ['Sevcan KARATAŞ', 'Kezban Esen KARACA', 'Gizem KÖSE']
Yayın Yılı: 3 Aralık 2022
Dergi ismi: YOBÜ Sağlık Bilimleri Fakültesi Dergisi
Yayın sayfa url: https://dergipark.org.tr/tr/pub/yobusbf/issue/73664/1098252
Yayın pdf linki: https://dergipark.org.tr/tr/download/article-file/2352253
