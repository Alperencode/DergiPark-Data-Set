Makale Başlığı: Sosyal Bilgiler Öğretiminde Düşünme Becerileri ile İlgili Yapılan Lisansüstü Tezlerin İncelenmesi
Özet: Bu araştırmanın amacı, sosyal bilgiler öğretiminde düşünme becerileri ile ilgili yapılan lisansüstü tezlerin sentezlenmesidir. Çalışma, nitel araştırma yöntemiyle hazırlanmıştır. Veriler, betimsel içerik analizi ve tematik içerik analizi analiz (metasentez) ile çözümlenmiştir. Araştırmaya dâhil edilen lisansüstü tezler, Yüksek Öğretim Kurulu’nun Ulusal Tez Merkezi’nden internet bağlantısıyla elde edilmiştir. Tezler sosyal bilgiler ve düşünme becerileri anahtar kelimeleri ile aranmıştır. Bu çalışmada, 2005-2019 arasında yapılmış 55 lisansüstü tez incelenmiştir. Belirlenen araştırmalar, ‘Research’ kısaltılarak ‘R’ harfiyle kodlanmıştır. R1, R2, R3, …, R55 şeklinde kodlar verilerek detaylı olarak kayıt edilmiştir. İncelemeye alınan tüm tezler öncelikle kodlanmıştır. Daha sonra kodlanan bütün veriler, oluşturulan temalar için tablolaştırılmıştır. Kodlanan tezler, amaç, yıl, üniversite, örneklem bölgesi, tez türü, model, yöntem, sonuç ve önerilere göre kategorize edilmiştir. Kodlanarak tablo haline getirilen tezlerin frekansları tespit edilmiştir. Bulunan frekanslar, içerik analizine uygun şekilde yorumlanmıştır.
Yazar isimleri: ['Kamil UYGUN', 'Cemal BİLGİÇ']
Yayın Yılı: 30 Kasım 2022
Dergi ismi: Uluslararası Alan Eğitimi Dergisi
Yayın sayfa url: https://dergipark.org.tr/tr/pub/ijofe/issue/73591/1163090
Yayın pdf linki: https://dergipark.org.tr/tr/download/article-file/2600587
