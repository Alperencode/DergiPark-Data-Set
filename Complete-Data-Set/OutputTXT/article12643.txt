Makale Başlığı: Erken Dönem Hristiyanlığın İlk Doktor Azizeleri: Zenais, Philonella, Hermoine
Özet: Bizans Sanatı ve Hristiyanlık için önemli bir yere sahip olan kutsal kişiler (aziz,azize) erken dönemlerden itibaren Anadolu ve Avrupa coğrafyasında tasvirlerde, dinî yapılarda, tapınak ve kiliselerde yaşatılmaya devam etmektedir. Tanrı’nın yeryüzündeki temsilcileri, hizmetkârları olarak nitelendirilen bu aziz/azizelerin yaşamları ile ilgili bilgilerin Türkçe literatürde eksik ve az sayıda kaynakta bulunması, son zamanlarda bu alanda çalışmalar yapılmasında etkili olmuştur. Doktor azizler üzerine yapılmış çalışmalar mevcut olmakla birlikte, bu çalışmada bahsedilen üç kadın azize hakkında çok az veriye ulaşılması, Bizans tıbbı ve aziz hayatları çalışanlar için önemli bir eksikliktir. Bu çalışma ile, doktor azizelerin yaşamlarına dair veriler derlenerek hayatları, yaşayışları ve mezarlarının yeri ile ilgili tespitler değerlendirilerek literatüre yeni bilgiler kazandırılmıştır. Yeni kayıtlar ve buluntularla çalışma desteklenmiş, azizelerin eğitim aldıkları okul hakkında da bir öneri sunulmuştur. Bazı iddiaların doğruluğu üzerine tartışılarak azizelerin Hristiyan dünyasındaki yeri belirlenmeye çalışılmıştır. ‘‘Tıbbın Anneleri’’ olarak kabul edilen üç azize ile ilgili veriler az olsa da önde gelen kişiler olmaları, örnek yaşantı ve yönleriyle araştırılmaya ve tanıtılmaya değer görülmektedir. Azizelerin, Anadolu coğrafyasında yaşadığı yerlerin ve onlara ait izlerin Hristiyan topluluklar tarafından  bilinmesi, hem azizelerin kültlerinin devam ettirilmesine hem de inanç turizmine katkı sağlayacaktır.
Yazar isimleri: ['Esra GÜNDOGDU']
Yayın Yılı: 30 Kasım 2022
Dergi ismi: Ordu Üniversitesi Sosyal Bilimler Enstitüsü Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/odusobiad/issue/73138/1134408
Yayın pdf linki: https://dergipark.org.tr/tr/download/article-file/2501613
