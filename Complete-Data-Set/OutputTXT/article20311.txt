Makale Başlığı: Narsisistik Özellikler ile Empati, Çocukluk Çağı Travmaları ve Utancın İlişkisi
Özet: Araştırmanın amacı, narsisistik özellikler ile empati, çocukluk çağı travmaları ve utanç arasındaki ilişkiyi incelemektir. Araştırmanın örneklemini İstanbul’da bulunan devlet ve vakıf üniversitelerinin lisans bölümlerinde 2020-2021 eğitim öğretim yılında öğrenim gören 385 öğrenci oluşturmaktadır. Büyüklenmeci ve kırılgan narsisistik özellikler birbirinden farklı görünümlere sahiptir, bu özelliklerin empati, çocukluk çağı travmaları ve utanç ile ilişkisinin ortaya konmasının, psikoterapide bu özellikleri ele alma biçimi ve yaklaşımlara yön göstermesi açısından önemli olduğu düşünülmektedir. Araştırmanın sonuçlarına göre; kırılgan narsisizm ile çocukluk çağı travmaları toplam puanı arasında pozitif yönde anlamlı; bilişsel empati arasında pozitif yönde anlamlı; duygusal empati arasında düşük düzeyde pozitif yönde anlamlı; utanç ile düşük düzeyde pozitif yönde anlamlı ilişki bulunmaktadır. Duygusal, istismar, duygusal ihmal ve utanç değişkenlerinden oluşan, kırılgan narsisizmi yordayıcı çoklu doğrusal regresyon modeli anlamlıdır. Büyüklenmeci narsisizm ile çocukluk çağı travmaları toplam puanı arasında çok düşük düzeyde pozitif yönde anlamlı; bilişsel empati arasında düşük düzeyde pozitif yönde anlamlı; duygusal empati arasında düşük düzeyde pozitif yönde anlamlı; utanç arasında çok düşük düzeyde negatif yönde anlamlı ilişki bulunmaktadır.
Yazar isimleri: ['Bengisu Nehir AYDIN']
Yayın Yılı: 26 Ekim 2022
Dergi ismi: MANAS Sosyal Araştırmalar Dergisi
Yayın sayfa url: https://dergipark.org.tr/tr/pub/mjss/issue/73111/1018673
Yayın pdf linki: https://dergipark.org.tr/tr/download/article-file/2061950
