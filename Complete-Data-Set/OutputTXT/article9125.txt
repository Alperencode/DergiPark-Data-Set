Makale Başlığı: İş Birliklerinde Güven, Bağlılık, Bilgi Edinimi ve Yayılımının İş birliği Memnuniyetine Etkisi: Türkiye Yat İmalat Sektöründe Bir Araştırma
Özet: Bu araştırmada iş birliği içinde bulunan işletmelerin geliştirdikleri ilişkisel sermayenin en önemli unsurlarından olan güven ve bağlılık değişkenleri, örgütsel öğrenme süreci boyutlarından bilgi edinimi ve yayılımı ile iş birliği memnuniyeti arasındaki ilişkiler araştırılmaktadır. Araştırmanın kapsamını Türkiye yat imalat sektöründe faaliyette bulunan, yerli ve yabancı ortakları ile  iş  birliği  içinde  olan  işletmeler  oluşturmaktadır.  Bu  amaçla  Türkiye’  de  Gemi  İnşa  Sanayicileri  Birliği’ne  (GİSBİR)  üye  66  firmanın  iş  birliği  faaliyetleri  ile  ilişkili  yöneticilerine  (teknik  müdür,  proje  müdürü,  üretim  müdürü ve tersane müdürü) mail yolu ile anket gönderilmiştir. Gönderilen anketlerden  262  adet  geri  dönüş  elde  edilmiştir.  Araştırma  hipotezlerini  test etmek amacıyla değişkenlere yapısal eşitlik modellemesi uygulanmış ve  analiz  sonucunda  tüm  araştırma  hipotezleri  desteklenmiştir.  Sonuç  olarak iş birliği tarafları arasında karşılıklı güvenin iş birliğine olan bağlılık üzerinde  pozitif  etkisi  olduğu  görülmüştür.  İş  birliği  tarafları  arasındaki  güven  ile  iş  birliğine  olan  bağlılığın  örgütsel  öğrenme  süreci  üzerinde  pozitif yönde bir etkiye sahip olduğu sonucuna varılmıştır. Ayrıca, örgütsel öğrenme süreci içerisinde ortaklardan bilgi ediniminin örgüt içerisindeki bu bilginin yayılımı üzerinde; bilginin örgüt içinde yayılımının da işbirlikçi ilişki memnuniyeti üzerine olumlu bir etki gösterdiği saptanmıştır.
Yazar isimleri: ['Cenk TUFAN', 'Özlem YAŞAR UĞURLU']
Yayın Yılı: 15 Haziran 2022
Dergi ismi: Journal of Economy Culture and Society
Yayın sayfa url: https://dergipark.org.tr/tr/pub/jecs/issue/70297/931822
Yayın pdf linki: https://dergipark.org.tr/tr/download/article-file/1747628
