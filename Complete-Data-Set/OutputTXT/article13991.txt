Makale Başlığı: DİJİTAL YERLİLERİN DİJİTAL ORTAMLARDAKİ KULLANICI PRATİKLERİ VE MEDYA OKURYAZARLIĞI FARKINDALIKLARI
Özet: Dijital ortamların bireylerin hayatlarında sıradanlaştığı, hayatın her alanına genişleyip yaygınlaştığı gerçeği ortadır. Dolayısıyla dijital ortamların varlığı bireysel ve toplumsal olarak birçok yenilik getirmiştir. Bu yenilikler içinde insan yaşamını kolaylaştıran gelişmeler olduğu kadar, insanların kültürlerini, toplumsal örf ve adetlerini ve bireysel yaşam pratiklerini etkileyen gelişmelere de yol açmıştır. Bununla birlikte dijital ortamlar, geçen zaman içerisinde kendi dünyasında doğan bir nesile de ev sahipliği yapmaktadır. Dijital yerliler olarak adlandırılan bu nesil, dijital ortamlar içerisinde önemli bir rol oynamaktadır.Bu araştırmada dijital yerlilerin dijital ortamlardaki kullanıcı pratikleri, medya okuryazarlığı farkındalıkları araştırılmış, dijital kültür ve dijital yerli kavramları teorik açıdan incelenmiştir. Çalışmada metot olarak nicel araştırma yöntemi kullanılmıştır. Belirlenen evren üzerinden seçilen örneklem grubuna anket tekniği uygulanarak, SPSS programı yardımıyla sonuçlar analiz edilmiş, elde edilen veriler bulgular ve sonuç kısmında değerlendirilirmiştir. Elde edilen sonuçlara göre katılımcıların çoğu sosyal medya mecralarını güvenli bulmamaktadır ve internet haberlerinin güvenilir olduğunu düşünmektedir. Katılımcı grubun büyük çoğunluğu dijital ortamın özel hayatın gizliliğini ihlal ettiğini düşünmektedir.
Yazar isimleri: ['Sinan BARAN']
Yayın Yılı: 29 Temmuz 2022
Dergi ismi: Simetrik İletişim Araştırmaları Dergisi
Yayın sayfa url: https://dergipark.org.tr/tr/pub/siad/issue/71507/1129791
Yayın pdf linki: https://dergipark.org.tr/tr/download/article-file/2482450
