Makale Başlığı: TÜRKİYE’DE KANONİK ROMAN: YABAN VE BEREKETLİ TOPRAKLAR ÜZERİNDE İSİMLİ ESERLERDE KÖYLÜ SORUNU
Özet: Bu makale kanonik romanda köylü temasına odaklanmakta olup Türkiye bağlamında bir değerlendirme yapmayı amaçlamaktadır. Makale bu minvalde Kemalist/Ulusalcı kanonik roman ile Marksist kanonik roman anlatılarını “Yaban” ve “Bereketli Topraklar Üzerinde” eserleri aracılığıyla incelemektedir. Her iki eser de yayımlandıkları tarihler itibarıyla Türk siyasal hayatındaki önemli dönemlerin ürünleridirler. “Yaban” (1932), Cumhuriyetin ideolojik muhtevasının şekillendiği yılların ürünüyken “Bereketli Topraklar Üzerinde” (1954), çok partili hayata geçişin kültürel alanda da bir çeşitlenmeyi beraberinde getirdiği yılların ürünüdür. Bu eserler, yayımlandıkları dönemler ve sundukları anlatılar dikkate alındığında, Türkiye bağlamında edebiyat-siyaset ilişkisinin roman türündeki özgün örneklerini teşkil ederler. Bu nedenle ilgili eserlerden “Yaban”, Kemalist/Ulusalcı roman kanonunu temsilen seçilmiştir. Öte yandan “Bereketli Topraklar Üzerinde” isimli roman ise Marksist roman kanonuna örnek olarak seçilmiştir. Köylü temasının işlendiği bu iki romanda, Türk köylüsü üzerine iki farklı ideolojik görüşün bakışı yansıtılmaktadır. Bu bakış açılarından birisinde ulusal bilincin geliştirilmesi gerekliliğine dikkat çekilirken diğerinde sınıf bilincinin yokluğu üzerinden bir anlatı sunulmaktadır. Çalışma nihai olarak her iki anlatıda da köylünün dönüştürülmesi gereken bir özne olarak konumlandırıldığına dikkat çekmeyi amaçlamaktadır.
Yazar isimleri: ['Tolgahan CEYLAN']
Yayın Yılı: 26 Ekim 2022
Dergi ismi: Milliyetçilik Araştırmaları Dergisi
Yayın sayfa url: https://dergipark.org.tr/tr/pub/madergisi/issue/73194/1173211
Yayın pdf linki: https://dergipark.org.tr/tr/download/article-file/2641996
