Makale Başlığı: TURİST REHBERİ ADAYLARININ ÖZ YETERLİK ALGILARININ MESLEKİ TUTUMLARINA ETKİSİ: AFYON KOCATEPE ÜNİVERSİTESİ ÖĞRENCİLERİ ÜZERİNE BİR ARAŞTIRMA
Özet: Bu çalışmanın amacı, turist rehberi adaylarının öz yeterlik algılarının mesleki tutumlarına etkisini belirlemektir. Çalışmada yerli ve yabancı literatür taraması yapılarak kuramsal çerçeve oluşturulmuştur. Uygulama aşamasından veri toplama tekniği olarak anket kullanılmıştır. Çalışmanın evrenini Afyon Kocatepe Üniversitesi Turizm Fakültesi Turizm Rehberliği Bölümü öğrencileri oluşturmaktadır. Evrenin tamamına ulaşılması mümkün olduğundan örnekleme alma yolun gidilmemiş olup öğrencilerin mevcudu kadar anket çoğaltılıp öğrencilere dağıtılmıştır. Araştırma verileri 01-31 Aralık 2019 tarihleri arasında çevrimiçi ortamda toplanmıştır. Bu kapsamda 342 ankete ulaşılmıştır. Ancak 27 anketin hatalı girilmesinden dolayı bu anketler analizlerden çıkarılmış ve 315 anket değerlendirmeye alınmıştır. Araştırmada katılımcıların demografik özelliklerine ilişkin veriler, frekans ve yüzde dağılımları ile verilmiştir. Katılımcıların öz yeterlik ve mesleki tutumları frekans ve yüzde dağılımlarının yanı sıra aritmetik ortalama ve standart sapma değerleri ile verilmiştir. Öz yeterlik ve mesleki tutum arasındaki ilişki korelasyon analiziyle, öz yeterliğin mesleki tutum üzerindeki etkisi ise regresyon analizi ile verilmiştir. Araştırma sonucunda turist rehberi adaylarının öz yeterlik ve mesleki tutumlarının orta düzeyin biraz üzerinde olduğu ortaya çıkmıştır. Araştırma sonucunda, turist rehberi adaylarının öz yeterlik algılarının mesleki tutumları üzerinde anlamlı ve pozitif yönde bir ilişkisi olduğuna ulaşılmıştır.
Yazar isimleri: ['Melisa ATEŞ', 'Ali KABAKULAK', 'Elbeyi PELİT']
Yayın Yılı: 30 Haziran 2021
Dergi ismi: Journal of Travel and Tourism Research
Yayın sayfa url: https://dergipark.org.tr/tr/pub/ttr/issue/63499/874925
Yayın pdf linki: https://dergipark.org.tr/tr/download/article-file/1557733
