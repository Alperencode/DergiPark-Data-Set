Makale Başlığı: Eğitimde Robotik Teknolojiler ve Eğitsel Robotik Uygulamaları
Özet: Bilgi ve iletişim teknolojilerinde meydana gelen gelişmeler, toplumsal bir dönüşüm sürecini de beraberinde getirmiştir. Geçmişten günümüze teknolojinin her alanda yaygınlaşması, teknolojiye farklı bakış açıları kazandırmıştır. Tıptan mühendisliğe, inşaat alanında eğitime kadar hemen her alanda teknolojik araçlardan yararlanılmaktadır. Bu çerçevede robotik teknolojiler, insan yaşamını etkileyen ve gelişmekte olan büyük bir alan olarak öne çıkmaktadır. Robotiğin eğitimde kullanımı ile ilgili yapılan çalışmalara bakıldığında gelişmiş ülkelerin robotiği eğitimde itici bir güç olarak gördüğü ve eğitim sistemlerini iyileştirme noktasında bu teknolojilerin kullanımına büyük önem verdiği görülmektedir. Robotik sistemlerin eğitim alanına büyük katkılar sağladığı ve daha da sağlayacağı düşüncesinden yola çıkılarak hazırlanan bu çalışmanın amacı robotik teknolojiler ve ilgili kavramları, robotik teknolojilerin eğitim alanına yansımalarını ve eğitsel robotik uygulamaları irdelemektir. Robotik teknolojilerin eğitimdeki yeri ve yansımalarına ilişkin yapılan bu şekilde bir değerlendirmenin ve bu doğrultuda sunulan önerilerin eğitimde robotik teknolojilerin kullanımına yönelik yapılacak çalışmalara ışık tutacağı ve araştırmacılar için yol gösterici nitelikte olacağı düşünülmektedir.
Yazar isimleri: ['Cansu ÇAKA']
Yayın Yılı: 14 Eylül 2022
Dergi ismi: Bilim Eğitim Sanat ve Teknoloji Dergisi
Yayın sayfa url: https://dergipark.org.tr/tr/pub/bestdergi/issue/72561/1002504
Yayın pdf linki: https://dergipark.org.tr/tr/download/article-file/2001352
