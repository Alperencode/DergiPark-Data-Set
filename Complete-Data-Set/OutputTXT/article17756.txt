Makale Başlığı: Kurumsal Yönetim Komitesi Yapısının Kurumsal Yönetim İlkelerine Uyum Derecelendirmesi Notu Üzerine Etkileri
Özet: Bu çalışmada, kurumsal yönetim komitesinin rol ve sorumlulukları itibarıyla, kurumsal yönetim derecelendirme notlarına etki edebileceği varsayımından hareketle kurumsal yönetim komitesinin yapısının kurumsal yönetim ilkelerine uyum derecelendirmesi notu üzerindeki etkileri araştırılmıştır. Çalışmada örneklem olarak Borsa İstanbul kurumsal yönetim endeksinde (XKURY) yer alan firmalar seçilmiştir. Söz konusu firmaların 2014-2020 dönemindeki verilerinden faydalanılmak suretiyle belirtilen ilişkinin varlığına yönelik istatistiksel analizler gerçekleştirilmiştir. Çalışmanın bağımsız değişkenleri; kurumsal yönetim komitesindeki kadın üyelerin, yönetim kurulu üyelerinin, bağımsız yönetim kurulu üyelerinin ve icrai sorumluluğu bulunmayan yönetim kurulu üyelerinin oranı olarak belirlenmiştir. Bu değişkenlerin şirketlerin kurumsal yönetim ilkelerine uyum derecelendirme notlarına etkisi Mann-Whitney U testi yardımıyla analiz edilmiştir. Elde edilen sonuçlar kurumsal yönetim komitelerinde farklı oranlarda icracı olmayan yönetim kurulu üyelerinin bulunmasının işletmelerin CGCR'leri üzerinde fark yarattığını göstermektedir. Bilindiği kadarıyla, gerek ulusal gerekse uluslararası literatürde kurumsal yönetim komitesi özelliklerinin işletmelerin kurumsal derecelendirme notlarına olan etkisini araştıran bir çalışmaya rastlanmamıştır. Bu çalışmanın, bu yönüyle diğer çalışmalardan farklılaştığı ve literatüre katkı sağladığı düşünülmektedir.Anahtar Kelimeler: Kurumsal Yönetim, Kurumsal Yönetim Komitesi, Kurumsal Yönetim Komitesi Yapısı, Kurumsal Yönetim İlkelerine Uyum Derecelendirmesi, XKURY  JEL Sınıflandırması: M40, G34
Yazar isimleri: ['Kaan Ramazan ÇAKALI']
Yayın Yılı: 23 Eylül 2022
Dergi ismi: Yönetim ve Ekonomi Dergisi
Yayın sayfa url: https://dergipark.org.tr/tr/pub/yonveek/issue/72662/1065602
Yayın pdf linki: https://dergipark.org.tr/tr/download/article-file/2222751
