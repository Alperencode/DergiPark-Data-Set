Makale Başlığı: Moda ve Tekstil Tasarımında Kinetik Yaklaşımlar
Özet: İnsanlığın harekete olan merakı insanlık geçmişi kadar eskiye dayanmaktadır. Çağlar boyu hareketin tasviri birçok şekilde karşımıza çıkmaktadır. Mağara resimlerinden, tekerleğin icadına, antik oyuncaklarda dahi insanın hareketi vurguladığı görülmektedir. En küçük hücreden gezegenlerin uzayda izlediği yola kadar her şey hareket halindedir. Bu da hareketin hayatımızdaki yerini göstermektedir. 1900’lü yılların başlarından itibaren bilimsel gelişmelerin ışığında, Einstein’in izafiyet kuramı ile birlikte zaman (hareket) kavramı karşımıza dördüncü boyut olarak çıkmış, üç boyutlu algılanan dünyaya dördüncü boyut olarak dahil olmuştur. Bu gelişmeler tarihin ve sanatın akışını değiştirmiştir. Toplumdaki Sosyo Kültürel ve bilimsel değişimlerden en büyük nasibini alan disiplin ise sanat olmuştur.  Bu modern bilim anlayışıyla  dönemin kültür altyapısı birleşerek harekete vurgu yapan Kinetik Sanat doğmuştur.Moda ve Tekstil tasarımları ilk örneklerinden günümüze kadar farklı işlevsellikte ve şekillerde karşımıza çıkmaktadır. Tekstil ve giyim dış dünyaya kendimizi sunarken en etkili araç olmuştur. İnsanoğlu kıyafetleri ve tekstil ürünlerini etkili bir biçimde kullanmayı öğrenmiş, Sosyo ekonomik olgulardan şekillenen tasarımlar ile var olan döneme ayna tutmuştur. Günümüz teknolojilerindeki gelişmeler farklı tasarımları beraberinde getirmektedir. Hem geleneksel hem de çağdaş yöntemlerle üretilmiş tasarımlar, teknolojik gelişmelerin ışığı altında uygulanabilir formlarla karşımıza çıkar. Bu bağlamda geleneksel alt yapıların yeni biçimlerle desteklendiği Moda ve Tekstil alanı aktif bir şekilde ilerleme kaydetmektedir.Böylelikle tasarımlar alışılagelmiş ürün kalıbından çıkarak yenilikçi ve etkileyici özellikler kazanmıştır. Kinetik formlar haline gelen tasarımlar, multidisipliner çalışma sistemiyle tasarımcıya yeni bakış açıları sunmaktadır.  Moda ve Tekstil alanında yapılan kinetik çalışmalarda malzeme, tasarım ve işlevsellik yönünden yenilikçi tasarımlar görülmektedir. Estetik için şekil değiştiren ya da işlevselliğin ön plana çıktığı kinetik tekstil ve moda tasarımları yenilikçi teknolojilerle sunulmuştur. Bu bağlamda bu çalışmanın amacı yapılacak literatür taraması ile tekstil ve moda tasarımı alanında yapılan kinetik tasarımları, örnek çalışmalar üzerinden incelemektir.
Yazar isimleri: ['Özgür CEYLAN', 'Esra YETİŞEN DEMİRCİ']
Yayın Yılı: 24 Haziran 2022
Dergi ismi: STAR Sanat ve Tasarım Araştırmaları Dergisi
Yayın sayfa url: https://dergipark.org.tr/tr/pub/stardergisi/issue/70327/1011460
Yayın pdf linki: https://dergipark.org.tr/tr/download/article-file/2033381
