Makale Başlığı: GÖÇÜN GÜVENLİKLEŞTİRİLMESİ BAĞLAMINDA AVRUPA BİRLİĞİ’NİN BELARUS GÖÇMEN KRİZİNE YAKLAŞIMI
Özet: Göç olgusu, nedenleri ve çeşitleri açısından birçok araştırmaya konu olmuştur. Özellikle Soğuk Savaşın sona ermesinin ardından göç konusu güvenlik bağlamında ele alınmaya başlamıştır. Klasik uluslararası ilişkiler teorilerinde yer alan güvenlik algısının sorgulanmasıyla beraber, göç de yeni güvenlik anlayışının bir öznesi haline gelmiştir. Kopenhag Okulu'nun ortaya koyduğu güvenlikleştirme kavramı, göç ve güvenlik ilişkisinin belirlenmesinde önemli bir hareket noktası olmuştur. Dolayısıyla Kopenhag Okulu'nu göç olgusunun bir güvenlik sorunu olarak ele alınabilmesini sağlaması bu çalışmanın çıkış noktasını oluşturmaktadır. Buradan da hareketle bu çalışmada, Avrupa’da giderek bir güvenlik sorunu haline gelen göçün, Avrupa Birliği’nin (AB) Belarus göçmen krizi yaklaşımına etkisi, güvenlikleştirme kuramı temel alınarak tartışılacaktır. Bu noktada göçün güvenlikleştirilmesi üzerinde durularak, konu eleştirel güvenlik çalışmalarından Kopenhag Okulu’nun düşünceleri özelinde incelenecektir. Dahası çalışmada, özellikle göçün bir söz edimi yoluyla güvenlikleştirildiği üzerinde durularak; Avrupa’nın gündeminden düşmeyen göçmen krizinin siyasilerin söylemleri üzerinden nasıl bir güvenlik tehdidi olarak inşa edildiği üzerinde durulacaktır.
Yazar isimleri: ['Fatma HATAP', 'Hüseyin YELTİN']
Yayın Yılı: 20 Haziran 2022
Dergi ismi: Uluslararası Eşitlik Politikası Dergisi
Yayın sayfa url: https://dergipark.org.tr/tr/pub/uepd/issue/70405/1133395
Yayın pdf linki: https://dergipark.org.tr/tr/download/article-file/2497379
