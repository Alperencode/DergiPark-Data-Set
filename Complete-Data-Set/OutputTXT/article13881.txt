Makale Başlığı: Covid 19 Pandemisinin Bankaların Finansal Performansı Üzerindeki Etkisi: Karşılaştırmalı Bir Analiz
Özet: Bu çalışmanın amacı COVID-19 pandemisinin bankaların finansal performansı üzerindeki etkisini tespit etmektir. Araştırmada bankalara ait veriler, COVID-19 öncesi dönem ve COVID-19 dönemi olarak iki gruba ayrılmıştır. Böylelikle COVID-19 öncesi dönem ile COVID-19 dönemi açısından bankaların 9 çeyreklik dönemi kapsayan finansal oranları karşılaştırılmıştır. Araştırmada BIST Bankacılık endeksinde yer alan 8 adet mevduat bankasının verilerinden yararlanılmıştır. Çalışmada bankalar toplam 13 değişken ve sermaye yeterlilik, aktif kalitesi, yabancı para net pozisyonu, gelir gider yapısı, piyasa performansı, karlılık olmak üzere 6 kategoride incelenmiştir. Ampirik analizlerde bağımlı iki grup açısından karşılaştırma yapabilmek için eşleştirilmiş t-testi kullanılmıştır. Yapılan analizler sonucunda COVID 19 döneminde bankaların sermaye yeterlilik, aktif kalitesi, yabancı para net pozisyonu, gelir gider yapısı oranlarının etkilendiği tespit edilmiştir. Ayrıca COVID 19 döneminde COVID 19 öncesine göre bankaların karlılıklarında önemli bir değişiklik olmamasına rağmen piyasa performanslarında istatistiksel açıdan anlamlı bir yükseliş olduğu belirlenmiştir.
Yazar isimleri: ['Tuba GÜLCEMAL', 'Mesut DOĞAN']
Yayın Yılı: 30 Kasım 2022
Dergi ismi: Selçuk Üniversitesi Sosyal Bilimler Meslek Yüksekokulu Dergisi
Yayın sayfa url: https://dergipark.org.tr/tr/pub/selcuksbmyd/issue/73640/1202287
Yayın pdf linki: https://dergipark.org.tr/tr/download/article-file/2763228
