Makale Başlığı: Aşağı Pınar ilk Yerleşim Evresi: 7. Tabaka
Özet: Yakındoğu’da  son  buzul  çağının  sonlarına  doğru  avcılık  ve  toplayıcılıktan  yerleşik  ve  besin  üretiminin  benimsendiği  bir  yaşama  geçiş,  insanlık  tarihini  belirleyecek  köklü  değişimlerin  ilk  adımı  olur.  Neolitik  olarak  adlandırılan,  yaklaşık  dört  bin  yıllık  bir  dönem  boyunca  oldukça  dinamik  bir  süreç  yaşanmış,  bu  yaşam  biçimini  oluşturan  ana  unsurlar  zaman  içinde  şekillendiği  gibi  Neolitik  coğrafya  da  sürekli  bir genişleme eğilimi içerisinde olmuştur. Doğu Trakya’daki ilk yerleşimler, kültürel olarak  Neolitik  yaşam  biçiminin  tüm  kurallarıyla  oturduğu  ve  coğrafyasını  Balkan  Yarımadası’na doğu genişlettiği bir sürece karşılık gelir.  Doğu Trakya’nın ilk tarımcı köy  topluluklarından  birisi  olan  Aşağı  Pınar,  Istranca  Dağları’nın  güney  etekleri  ve  Ergene  Havzası’nın  kuzey  kesiminde  yer  alır.  Aşağı  Pınar  İlk  Yerleşim  Evresi  olarak  adlandırılan zaman dilimi MÖ 6. bin yılın ilk çeyreğine tarihlenir. Bu dönem Balkan terminolojisiyle  İlk  Neolitik  (Karanovo  I-II),  Anadolu  kronolojisi  ile  Son  Neolitik/  İlk  Kalkolitik Dönem’e denk gelir. Bu yazıda Aşağı Pınar höyüğünün ilk yerleşim evresi olarak   tanımlanan   7.   tabaka,   mimari   özellikleriyle   ele   alınacaktır.   Balkanlar’da   yerleşik yaşamın erken aşamalarını yansıtan bu dönemde, Aşağı Pınar’daki yerleşim özellikleri ve yaşamın geneline ilişkin değerlendirmeler üzerinde durulmaktadır.
Yazar isimleri: ['Şemsettin AKYOL', 'Şafak NERGİZ', 'Eylem ÖZDOĞAN']
Yayın Yılı: 4 Ağustos 2022
Dergi ismi: Anadolu Araştırmaları
Yayın sayfa url: https://dergipark.org.tr/tr/pub/iuanadolu/issue/71794/1126062
Yayın pdf linki: https://dergipark.org.tr/tr/download/article-file/2466835
