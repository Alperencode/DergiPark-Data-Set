Makale Başlığı: Açıköğretimde Dezavantajlı Gruplar İçin Destek Arayışı: Bir Engelli Takip ve Yönetim Sistemi
Özet: Bilişim teknolojilerindeki ilerleme eğitimde zaman, mekân ve mesafe gibi kavramların daralarak yeniden yorumlanmasına olanak tanımış ve yeni nesil açıköğretim sisteminin ortaya çıkmasını sağlamıştır. Atatürk Üniversitesi Açıköğretim Fakültesi’nin en önemli amacı kadınlar, yaşlılar ve engelliler gibi dezavantajlı grupta bulunup, yükseköğrenime devam etmek isteyen bireylere hizmet vermektir. Yaklaşık beş yüz bin öğrencisi bulunan Atatürk Üniversitesi Açıköğretim Fakültesi’nde dezavantajlı grup içerisinde sayılan yedi bini aşkın engelli öğrenci de yer almaktadır. Çalışmanın amacı, engelli öğrencilerin Fakülte’ye kayıt süreçleri ile başlayıp mezuniyetleriyle son bulacak öğrenim süreleri boyunca karşılaşabilecekleri güçlükleri en aza indirmektir. Öğrencilerin materyal ücreti muafiyet ya da iade işlemlerini takip etmek, engel durumlarına göre sağlıklı sınav hizmeti alabilmeleri ve işleyişi hızlandırarak yapılan tüm işlemleri sistematiğe bağlamak üzere bir talep/takip ve yönetim sistemi oluşturulmuştur. Bu çerçevede ASP.NET web geliştirme platformu ve SQL Server veri tabanı kullanılarak bir sistem geliştirilmiştir. İlgili sistem 7568 engelli öğrencinin işlemleri için kullanılmaya başlanmış ve engelsiz üniversite için bir katkı sunulmuştur.
Yazar isimleri: ['Yasin SANCAR', 'Eda BOZKURT', 'Ayşe OKUMUŞ', 'Ergün AKTÜRK', 'Erdem KOCADAĞİSTAN']
Yayın Yılı: 1 Temmuz 2022
Dergi ismi: Balkan Sosyal Bilimler Dergisi
Yayın sayfa url: https://dergipark.org.tr/tr/pub/bsbd/issue/70989/1083098
Yayın pdf linki: https://dergipark.org.tr/tr/download/article-file/2291052
