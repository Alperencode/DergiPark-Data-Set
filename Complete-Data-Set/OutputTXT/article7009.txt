Makale Başlığı: Kavramlar Tarihi Çerçevesinde Osmanlı’da Savaş Kavramı
Özet: Bu yazıda tarih yazımında Ortaçağ ve Yeniçağ olarak adlandırılan tarihsel periyodun en önemli figürlerinden birisi olan; Avrupa, Asya ve Afrika gibi geniş coğrafyalarda altı yüz seneye yakın hüküm süren Osmanlı Devleti'nin savaş fenomenine bakışı ilk elden tarihsel belgelerin ışığında ele alınmaya çalışılmış, defaatle kendini tekrar eden savaş süreçlerinin arkasında yatan, değişmeyen -göstergebilim diliyle söylemek gerekirse- "savaş dizgesi"  çözümlenmeye ve yorumlanmaya çalışılmıştır. Yine savaş ve barış gibi birbirinin zorunlu sonucu olan ikili karşıtlıklar,  etik düzlemde farklı bir değerlendirilmeye tabi tutulmuştur. Ayrıca birbirinden farklı tarihsel dönemlerde ve farklı bağlamlarda oluşan, gelişen ve sonuçlanan olaylar;  yine perde arkasında değişmeyen dizgenin açıklanmasına yardımcı olacağı düşüncesiyle -anachronizme düşmek pahasına-  bir arada ele alınmıştır. Zira geniş coğrafi sınırlar ve tarihsel olayların arasından seçme eleme yapmanın zorluğu, mükerrer vakalar üzerinden kesitlemeler yapılmasını zorunlu kılmaktadır
Yazar isimleri: ['Umut SOYSAL']
Yayın Yılı: 31 Aralık 2021
Dergi ismi: Hazine-i Evrak Arşiv ve Tarih Araştırmaları Dergisi
Yayın sayfa url: https://dergipark.org.tr/tr/pub/hed/issue/67643/1018696
Yayın pdf linki: https://dergipark.org.tr/tr/download/article-file/2062028
