Makale Başlığı: El-Kavvâs'ın Makâmât'ında Kapalı/Garip Kelime, Atasözü Ve Deyimlerin Kullanılması: El-Makâmetu’l-Antâkiyye Örneği
Özet: el-Kavvâs, hicri 1000 yılında vefat etmiş Suriyeli bir edebiyatçıdır. el-Makâmetu’l-Antâkiyye, el-Kavvâs'ın Makâme alanında telif ettiği Riyâdu’l-Ezhâr ve Nesîmu’l-Eshâr adındaki eserinin yedinci sırasında yer alır. Makâmenin olayları, Antakya (Hatay) şehrinde geçmektedir. Gayesi, günlük dilde pek kullanılmayan ve kıyıda-köşede kalmış anlamı kapalı/garip kelime, deyim ve atasözlerini öğretmek ve okuru bu tür ifadelerden haberdar etmektir. Aynı zamanda düşündürmek, eğlendirmek, onlara dini içerikli öğütler vermek ve hoş vakit geçirtmeyi de amaçlamaktadır. Makâmenin ravisi el-Erîb b. Akvâl adında hayali bir karakter, kahramanı da ihtiyar bir adam ile bu adamın karısıdır. Makâmenin sonunda metinde geçen garip kelime, atasözü ve deyimlerin ele alınarak anlamlarının verildiği bir sözlük bölümü mevcuttur. Bu çalışmada el-Makâmetu’l-Antâkiyye tahlil edilerek bu tür yazıların, garip kelime, deyim ve atasözlerini de kullanarak okura mesajlarını daha etkili, eğlenceli ve öğretici tarzdaki sunumlarına dikkat çekilmiş; makâme sanatının öğretim metodundaki etkileyiciliğinin bir örneği verilmiştir.
Yazar isimleri: ['Ramazan EGE', 'Halis DEDE']
Yayın Yılı: 20 Temmuz 2022
Dergi ismi: Türk Akademik Sosyal Bilimler Araştırma Dergisi
Yayın sayfa url: http://www.turkishsocialscience.com/tr/pub/issue/71312/1129007
Yayın pdf linki: https://dergipark.org.tr/tr/download/article-file/2479324
