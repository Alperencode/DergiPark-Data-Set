Makale Başlığı: Üreme Mevsimindeki Romanov Koyunlarında Senkronizasyon Protokolleriyle Birlikte D Vitamini Enjeksiyonunun Bazı Üreme Parametreleri Üzerine Etkisi
Özet: Sunulan çalışmada üreme mevsiminde bulunan Romanov koyunlarında senkronizasyon protokolüne başlandığı gün D vitamini enjeksiyonunun kuzulama performansı ve bazı fertilite parametreleri üzerine etkisinin araştırılması amaçlandı. Çalışma 2-4 yaşlı 40 adet Romanov ırkı koyunda yürütüldü. Senkronizasyon protokolüne başlandığı gün ilk gruptaki koyunlara (n=23) D vitamini enjeksiyonu (1 ml, Provet-D3®, Provet, Türkiye) yapılırken, İkinci gruptaki koyunlara (n=17, kontrol grubu) 1 mL serum fizyolojik kas içi olarak enjekte edildi. Kızgınlıkları senkronize etmek amacıyla tüm koyunlara 14 gün süre ile vagina içi sünger (20 mg flugestone asetat, Chronogest®, Fransa) uygulandı ve çıkarıldıktan hemen sonra 300 IU gebe kısrak serum gonadotropini (eCG; Chrono-Gest/PMSG®, Almanya) kas içi olarak uygulandı. Her iki grupta östrus (%100), gebelik (%100) ve kuzulama oranı (%100) benzerdi. Çoğul kuzulama oranının D vitamini uygulanan grupta (%91.3) daha yüksek olduğu saptandı. Fekundite ve verimlilik oranı da D vitamini uygulanan grupta daha yüksekti. Sonuç olarak D vitamini uygulamasının senkronizasyon protokolünden elde edilecek yavru veriminin artmasına katkı sağlayabileceği düşünülmektedir. D vitamini enjeksiyonlarının fertilite parametreleri üzerindeki etkilerini daha net ortaya koyabilmek için daha kapsamlı çalışmaların yapılması gerektiği sonucuna varılmıştır.
Yazar isimleri: ['Semra KAYA', 'Gökhan KOÇAK']
Yayın Yılı: 29 Kasım 2022
Dergi ismi: Van Veterinary Journal
Yayın sayfa url: https://dergipark.org.tr/tr/pub/vanvetj/issue/73594/1132242
Yayın pdf linki: https://dergipark.org.tr/tr/download/article-file/2492722
