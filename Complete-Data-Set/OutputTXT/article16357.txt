Makale Başlığı: Nahid Sırrı Örik'in Tiyatroları Üzerine Bir Değerlendirme
Özet: Nahid Sırrı Örik, 1895-1960 yılları arasında yaşamış bir yazardır. Düzenli bir eğitim hayatı olmasa da kendini yetiştirmeyi bilmiştir. 1928 yılında gazetecilik yaparak başladığı yazı hayatı pek çok türde eser vermesiyle devam eder. Buna rağmen yaşadığı dönemde eserlerini ve kendisini tanıtmakta güçlük çeken bir yazar olan Nahid Sırrı, daha çok romanlarıyla ve hikâyeleriyle tanınır. Ancak tiyatro eserleri de onun farklı bir yönünü göstermesi bakımından önemlidir. Tiyatroya sadece yazar olarak değil bir eleştirmen ve seyirci olarak da ilgi duyar. Çeşitli gazete ve dergilerde sahnelenen tiyatroların konuları, sahneleniş teknikleri, aktör ve aktrisleri hakkında değerlendirme yazıları yazar. Nahit Sırrı, insanların iç dünyalarına ilgi duyar ve kendi içe kapalı dünyasını bu şekilde açmaya çalışır. Bu makalede, Nahid Sırrı’nın yazdığı ve kitaplaşan altı tiyatro oyunu (Sönmeyen Ateş, Muharrir, Oyuncular, Para Uğrunda, Alın Yazısı, İhanet) değerlendirilecektir. Bu oyunlar önce kısaca özetlenecek, sonra da yazarın özellikle vurgulamak istediği noktalar tespit edilip metinlerden örneklerle açıklanacaktır.
Yazar isimleri: ['Özlem KAYABAŞI']
Yayın Yılı: 13 Aralık 2022
Dergi ismi: Türklük Bilimi Araştırmaları
Yayın sayfa url: https://dergipark.org.tr/tr/pub/tubar/issue/73822/1183483
Yayın pdf linki: https://dergipark.org.tr/tr/download/article-file/2684991
