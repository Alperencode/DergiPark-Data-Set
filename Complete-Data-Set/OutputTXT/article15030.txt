Makale Başlığı: SOSYAL HİZMET UZMANLARININ ETİK İKİLEMLER KARŞISINDAKİ TUTUMLARININ  ÇEŞİTLİ DEĞİŞKENLERE GÖRE İNCELENMESİ
Özet: Sosyal hizmet uzmanları uygulamalarında pek çok etik ikilem yaşamakta olup bu ikilemlerin çözüme kavuşturulması noktasında etik karar vermenin yeri oldukça önemlidir. Bu çalışmada sosyal hizmet uzmanlarının uygulamada karşılaştıkları etik ikilemler karşısındaki tutumlarının çeşitli değişkenler açısından incelenmesi amaçlanmıştır. Genel tarama modelinde tasarlanan çalışmaya sosyal hizmet alanında aktif olarak görev yapan 171 sosyal hizmet uzmanı katılmıştır. Çalışmada Nathanson ve Giffords (2013) tarafından geliştirilen ve Türkçe’ye uyarlaması Artan vd (2018) tarafından yapılmış olan Nathanson ve Giffords Sosyal Hizmet Etik Ölçeği (NGES) ve araştırmacılar tarafından hazırlanan kişisel bilgi formu kullanılmıştır. Toplanan veriler SPSS programı ile analiz edilmiş ve yapılan analiz sonucunda sosyal hizmet uzmanlarının sosyal hizmet uzmanlarının etik ikilemler karşısında tutumlarının düşük seviyede olduğu; yaş, cinsiyet, eğitim seviyeleri, deneyim süreleri ve pozisyonları ile etik karar verme süreçleri arasında anlamlı farklılık bulunmadığı; çalışma alanları ile etik karar verme süreçleri arasında anlamlı farklılık olduğu sonucuna ulaşılmıştır.
Yazar isimleri: ['Yunus DURSUN', 'Elvan ATAMTÜRK', 'Hüsnünur ASLANTÜRK']
Yayın Yılı: 30 Haziran 2022
Dergi ismi: Tıbbi Sosyal Hizmet Dergisi
Yayın sayfa url: https://dergipark.org.tr/tr/pub/tshd/issue/70896/1073318
Yayın pdf linki: https://dergipark.org.tr/tr/download/article-file/2252427
