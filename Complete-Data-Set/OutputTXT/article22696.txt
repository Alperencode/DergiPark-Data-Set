Makale Başlığı: Sürdürülebilir Katı Atık Yönetimi Bakımından Erzurum Şehri
Özet: Kentsel ve kırsal alanlarda sürdürülebilir çevre için en önemli tehditlerden birisi de katı atık sorunudur. Özellikle nüfusun yoğun olduğu alanlarda ortaya çıkan çeşitli türlerdeki katı atıkların toplanması, depolanması, bertaraf, geri dönüşüm ya da enerji üretimi bağlamında katı atıkların değerlendirilmesi katı atık yönetimi açısından oldukça önemlidir. Bu kapsamda çalışmanın amacı sürdürülebilir çevre bağlamında Erzurum şehrinde katı atık yönetimi konusunda belediyeler tarafından uygulanmakta olan yöntemleri, mevcut katı atık miktarları, depolanma ve bertaraf şekilleri, türlerine göre toplanan atık miktarı, ayrıştırılan ambalaj atıkları miktarlarının ve atıklardan faydalanma şekillerinin incelenmesidir. Çalışmada, gözlem, görüşme, istatistiksel veri ve dokümanların analizi şeklinde nitel veri toplama teknikleri uygulanmıştır. Elde edilen bulgulara göre Erzurum şehrinde yerel yönetimlerin katı atık yönetimi konusunda vermiş oldukları hizmetler, eğitimler, yapmış oldukları alt yapı yatırımları, atıkların ayrıştırılması, depolanması ve bertarafı noktasında uyguladıkları yöntemler çevrenin korunması, sağlıklı yaşam alanlarının oluşturulması ve sürdürülebilir çevre için önemli uygulamalar gerçekleştirdiklerini göstermiştir. Sonuç olarak şehirsel alanlarda daha yeşil bir çevre için sürdürülebilir atık yönetimi konusunda önerilerde bulunulmuştur.
Yazar isimleri: ['Yusuf KIZILKAN', 'Çağlar Kıvanç KAYMAZ']
Yayın Yılı: 30 Haziran 2022
Dergi ismi: Dünya Coğrafyası ve Kalkınma Perspektifi Dergisi
Yayın sayfa url: https://dergipark.org.tr/tr/pub/jwgdp/issue/70735/1136887
Yayın pdf linki: https://dergipark.org.tr/tr/download/article-file/2511529
