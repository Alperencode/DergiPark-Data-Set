Makale Başlığı: Febril Nötropeni Hastalarında Acil Serviste Yatış İçin Bekleme Süresi Mortaliteyi Arttırır mı? – Retrospektif Gözlemsel Araştırma
Özet: Amaç: Acil serviste yatış için bekleyen febril nötropeni hastalarında, bekleme süresi ile hastane içi mortalite ve hastanede yatış süresi arasında herhangi bir ilişki olup olmadığını saptamak.Gereç ve Yöntemler: Aydın Adnan Menderes Üniversitesi Tıp Fakültesi Acil Tıp Ana Bilim Dalı’na 01.04.2015-01.08.2019 arasında başvuran febril nötropeni tanısı almış hastaların demografik özellikleri ile başvuru sırasındaki lökosit ve nötrofil değerleri, acil serviste antibiyotik ve koloni stimülan faktör uygulanıp uygulanmadığı, acil serviste yatış için bekleme süresi, hastaların acil servisten yatışının yapıldığı bölüm (servis/yoğun bakım), hastanede kalış süreleri ve hastane içi mortalite durumları kaydedildi. Elde edilen verilerin mortalite ile hastanede kalış süresi arasındaki ilişkisi analiz edildi.Bulgular: Çalışmaya dahil edilen 86 hastanın medyan yaşı 67 [IQR 17] ve erkek hasta oranı %52,3 (n=45) idi. Hastaların acil serviste yatış bekleme süresi medyan 6,7 [IQR 6,5] saat, solid organ malignitesi olan hasta sayısı 44 (%51,2), yoğun bakım yatışı yapılan hasta sayısı 20 (%23,3) olarak tespit edildi. Koloni stimülan faktör (CSF) uygulanan hasta sayısının 36 (%41,9), acil serviste antibiyotik tedavisi başlanan hasta sayısının 65 (%75,6) olduğu görüldü. Hastaların acil servise başvuru anındaki medyan lökosit sayısı 725/mm3 [IQR 705], medyan nötrofil sayısı ise 135/mm3 [IQR 237,5] olarak tespit edildi. Yapılan korelasyon analizinde acil serviste bekleyiş süresi ile hastane içi mortalite ve hastanede kalış süresi arasında bir korelasyon saptanmadı (sırasıyla p=0,480, p=0,768).Sonuç: Febril nötropeni hastaları için acil servislerde uygun izolasyon koşulları ve gerekli sağlık bakım standartlarının sağlanması halinde yatış için bekleme süresi hastane içi mortalite ve hastanede kalış süresini etkilememektedir.
Yazar isimleri: ['Yunus Emre ÖZLÜER']
Yayın Yılı: 30 Eylül 2022
Dergi ismi: Anatolian Journal of Emergency Medicine
Yayın sayfa url: https://dergipark.org.tr/tr/pub/anatolianjem/issue/72931/1036089
Yayın pdf linki: https://dergipark.org.tr/tr/download/article-file/2130126
