Makale Başlığı: Piyasadan Temin Edilen Defne Uçucu Yağlarının Kalite Özelliklerinin Karşılaştırılması ve Antimikrobiyal Özelliklerinin Belirlenmesi
Özet: Son yıllarda defne yaprağı bitkisinden elde edilen uçucu yağın gıda, kozmetik, eczacılık, aromaterapi gibi farklı alanlarda kullanılması sonucu, üreticiler daha ucuz maliyetle daha fazla üretim arayışı içerisine girmiştir. Uçucu yağ eldesinde kullanılan yöntemin pahalı olması nedeniyle sabit yağlar veya farklı uçucu yağlar ile karıştırma yapılmaktadır.Bu çalışmada on farklı firmaya ait defneyaprağı uçucu yağı piyasadan temin edilmiştir. Standart olarak hidrodistilasyon yöntemi ile elde edilen defne yaprağı uçucu yağı ile firmalara ait uçucu yağların fiziko-kimyasal özellikleri ve antimikrobiyal aktiviteleri belirlenmiş ve karşılaştırılmıştır. Analiz sonuçlarına göre piyasadan temin edilen uçucu yağlardan bazılarının, standart olarak kullanılan uçucu yağ ile farklı olduğu görülmüştür. Sadece bir firmanın antimikrobiyal aktivite sonuçları benzerlik göstermektedir. Hatta bazı firmaların sabit yağlar/başka uçucu yağlar/çözücü kimyasal maddeler ile karıştırma yaptığı belirlenmiştir. Analiz sonuçları bütün uçucu yağlarda farklılık göstermektedir.
Yazar isimleri: ['Gülden GÖKŞEN', 'Esma ESER', 'H. İbrahim EKİZ']
Yayın Yılı: 30 Haziran 2022
Dergi ismi: Çukurova Tarım ve Gıda Bilimleri Dergisi
Yayın sayfa url: https://dergipark.org.tr/tr/pub/cutarim/issue/70953/1068926
Yayın pdf linki: https://dergipark.org.tr/tr/download/article-file/2235485
