Makale Başlığı: MUDANYA MÜTAREKESİ ve İTALYAN KAMUOYU
Özet: Türk ordusunun İzmir ve Bursa kurtarıldıktan sonra Doğu Trakya’yı Yunan ordusundan temizlemek için İstanbul ve Çanakkale’ye yönelmesiyle Çanak Krizi adı verilen olaylar zinciri meydana gelmiştir. Türkiye ile İngiltere’yi yeni bir savaşın eşiğine getiren bu durumda, tarafların başta Mustafa Kemal Paşa ve General Charles Harington olmak üzere izledikleri akılcı tutum sayesinde çatışma engellenmiş ve Mudanya’da ateşkes görüşmeleri başlatılmıştır. Birinci Dünya Savaşı sonrasında İtalya’da Yugoslavya ile sınır sorunları yaşanmakta, iç istikrarsızlıklar neticesinde Faşistlerin iktidara doğru ayak sesleri duyulmaktadır. Bu iç ve dış siyasal meşguliyetlere rağmen İtalyan basınında Anadolu’daki savaşın sonlandırılması ve bundan sonra neler yapılacağı konusu ön plana çıkmaktadır. Bu dönemde Mudanya Ateşkes Konferansı süreci İtalyan basını tarafından yakından takip edilmekte, buna ilişkin haberler dönemin birbirinden farklı siyasal görüşlere sahip belli başlı İtalyan gazetelerinde sıklıkla yer almaktadır.  Bu çalışmada Mudanya Ateşkes Antlaşması öncesi ve sonrasına ilişkin olarak meydana gelen askerî ve siyasal gelişmelerin İtalyan kamuoyundaki yansımaları, İtalyan basınında yer alan haber ve yorumlardan istifade edilerek açıklanmıştır.
Yazar isimleri: ['Yeter MENGEŞ']
Yayın Yılı: 27 Kasım 2022
Dergi ismi: Atatürk Yolu Dergisi
Yayın sayfa url: https://dergipark.org.tr/tr/pub/ankuayd/issue/72712/1144710
Yayın pdf linki: https://dergipark.org.tr/tr/download/article-file/2541821
