Makale Başlığı: Pandemi Dönemindeki İnfodemik İçeriklerin Bireylerin Haber Okuma Deneyimi Üzerindeki Etkisi
Özet: Dijitalleşmeyle birlikte internet üzerinde birçok bilginin dolaşıma girmesi durumu ortaya çıkmıştır. Var olan bu bilgi çeşitliliği bireylerin doğru ve yanlış kavramlarına yüklediği anlamlar arasındaki farkı silikleştirmiştir. Öyle ki internette daha önceden doğru kabul edilen bilgilerin yanlış olduğu gösterilmiş ya da doğruluğuna inanılmayan bilgiler ispatlanmıştır. Bilginin doğru ya da yanlış olarak sıfatlandırılmasının yanı sıra sayı olarak çokluğunu belirtmek noktasında birtakım kavramlar ön plana çıkmıştır. Buna örnek olarak özellikle pandemi döneminde halkı bilinçlendirmek ve var olan hastalık ortamını anlamak amacıyla ortaya çıkan haberlerin, infodemi olarak tanımı yapılabilecek düzeyde artış göstermesi verilebilmektedir. Sözü edilen infodemi kavramı doğru olmayan bilginin büyük bir hızla yayılarak artış gösterdiği bir ortamı işaret etmektedir. Bu çalışmada da özellikle pandemi döneminin bir infodemi olarak ilan edilmesine paralel olarak bu dönem içinde yayılan içeriklerin bireylerin haber okuma deneyimini nasıl etkilediği nitel araştırma yöntemi olan odak grup yöntemi kullanılarak araştırılmıştır. Araştırma neticesinde bu dönemde birçok bireyin doğru sanıp sonrasında yanlış olduğunu öğrendiği haberlerin var olduğu, haber sayısının artış göstermesiyle birlikte bireylerin haber okuma eyleminden uzaklaştığı, birçoğunun haberi sonradan okumak üzere ertelediği görülmüştür.
Yazar isimleri: ['İrem YENİCELER KORTAK']
Yayın Yılı: 30 Haziran 2022
Dergi ismi: Yeni Medya
Yayın sayfa url: https://dergipark.org.tr/tr/pub/yenimedya/issue/71044/1085584
Yayın pdf linki: https://dergipark.org.tr/tr/download/article-file/2300985
