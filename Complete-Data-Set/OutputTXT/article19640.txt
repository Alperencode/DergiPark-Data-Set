Makale Başlığı: Dış Borçlanmaya Dayalı Büyüme Hipotezinin Türkiye Ekonomisi için Markov Rejim Değişim Modelleri ile İncelenmesi
Özet: Ülkeler  iktisâdî  büyüme  ve  kalkınma  hedeflerine  ulaşabilmek  amacıyla dış borçlanmaya başvurmaktadır. Ancak literatürde dış borçlanmanın büyümeye olan etkisi hâlen tartışılmaktadır. Yapılan ampirik  çalışmaların  büyük  çoğunluğunda  dış  borçlanmanın  büyümeyi  negatif  yönde  etkilediği  sonucuna  ulaşılmıştır.  Bu  çalışmada,  durağan  olmayan  zaman  serilerini  modellemek  için Hamilton’un (1989) rejim değişim modellerinin çok güçlü bir  yaklaşım  olduğu  görüşünden  hareketle,  Türkiye’nin  dış  borçlarının iktisâdî büyüme üzerindeki etkisi diğer çalışmalardan farklı bir şekilde Markov Rejim Değişim Modeli ile incelenmiştir. Çalışmada  Türkiye  ekonomisi  için  1970-2020  dönemine  ait  yıllık  veriler  kullanılmıştır.  Yapılan  analiz  neticesinde  Türkiye  ekonomisinin  1970-2020  döneminin  büyüme,  kriz  ve  kriz  öncesi  dönem  olarak  isimlendirilebilecek  3  döneme  ayrıldığı  görülmüştür. Elde edilen rejimlerde ise sadece brüt dış borç stoku değişkeninin katsayısının farklılaştığı sonucuna ulaşılmıştır. Model tahmininden  elde  edilen  sonuçlara  göre,  Türkiye’nin  iktisâdî  büyümesi  üzerinde  toplam  brüt  dış  borç  stokunun  büyüme  dönemi de dahil olmak üzere tüm dönemlerde negatif etkisinin olduğu, sâbit sermâye yatırımı, ihrâcat ve nüfus değişkenlerinin ise pozitif etkisinin olduğu görülmüştür. 
Yazar isimleri: ['Yusuf DOĞAN', 'Deniz ŞÜKRÜOĞLU']
Yayın Yılı: 30 Haziran 2022
Dergi ismi: İstanbul İktisat Dergisi
Yayın sayfa url: https://dergipark.org.tr/tr/pub/istjecon/issue/68938/1034639
Yayın pdf linki: https://dergipark.org.tr/tr/download/article-file/2123985
