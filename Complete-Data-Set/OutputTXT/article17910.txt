Makale Başlığı: Marmara florasında doğal olarak yetişen bitki türlerinin peyzaj mimarlığında kullanımı “dört mevsim çiçekli bitkisel tasarım projesi örneği’’
Özet: Marmara bölgesi bitki çeşitliliği bakımından önemli bir potansiyele sahiptir. Köprü niteliği taşıyan bölge, yaklaşık 67.000 kilometrekarelik bir yüz ölçüme sahip olup Türkiye'nin %8,5'ine denk gelmektedir. Bu çalışmada, Marmara bölgesinde yayılış gösteren 42 familyaya ait 124 türün mevsimlere göre çiçeklenme durumları incelenmiş, ekolojik ve dört mevsim çiçekli bir bahçe oluşturabilmek için bitki seçimi yapılmıştır. Bitki seçimi yapılırken, çiçeklenme aralığı uzun ve kış mevsiminde çiçekli türlerin seçimine öncelik verilmiştir.  Çalışma sonucunda Marmara bölgesinde seçilmiş bir alan üzerinde bitkisel tasarım önerisi geliştirilmiştir. Bu çalışmanın amacı 12 ay boyunca çiçekli ekolojik bir bahçe kullanımı için bitki türü önerilmesini sağlamaktır. Ayrıca bu çalışma doğal bitkilerin bitkisel tasarım çalışmalarında büyük potansiyele sahip olduğunu göstermiştir. Bitkisel tasarım çalışmalarında sonbahar ve kış mevsiminde park alanlarında çiçekli olarak görülebilecek bitki sayısının az olmasına rağmen, doğal bitki türleri kullanılarak bu mevsimlerde de çiçekli bahçelerin tasarlanabileceğini ortaya koymuştur. Çalışmada en fazla takson içeren familyalar; Liliaceae (15 takson) ve Amaryllidaceae (12 takson) şeklindedir. Marmara bölgesinde dört mevsim çiçekli bahçeler için önerilen bitki listesinde, ocak ayında 7 adet, şubat ayında 18 adet, mart ayında 20 adet, ekim ayında 7 adet, kasım ayında 4 adet, aralık ayında 1 adet çiçekli tür yer almaktadır.
Yazar isimleri: ['Onur AKSOY', 'Kamil ERKEN']
Yayın Yılı: 26 Temmuz 2022
Dergi ismi: Ağaç ve Orman
Yayın sayfa url: https://dergipark.org.tr/tr/pub/agacorman/issue/71436/1109354
Yayın pdf linki: https://dergipark.org.tr/tr/download/article-file/2398599
