Makale Başlığı: Annelerin Duygu Sosyalleştirme Davranışları ile Okul Öncesi Dönem Çocuklarının Kardeş Davranışları Arasındaki İlişki
Özet: Araştırmada, annelerin duygu sosyalleştirme davranışları ile çocuklarının kardeş davranışları arasındaki ilişkinin ve annelerin duygu sosyalleştirme davranışlarını etkileyen değişkenlerin incelenmesi amaçlanmıştır. Araştırmada, ilişkisel tarama modeli kullanılmıştır. Çalışma grubunu, 213 anne ve çocuk oluşturmuştur. Veriler; “Kişisel Bilgi Formu”, “Çocukların Olumsuz Duygularıyla Baş Etme Ölçeği” ve “Schaeffer Kardeş Davranışı Değerlendirme Ölçeği”yle toplanmıştır. Verilerin analizinde, Mann Whitney-U Testi, Kruskal Wallis-H Testi ve Spearman korelasyon analizinden yararlanılmıştır. Araştırmanın sonucunda annelerin duygu sosyalleştirme davranışlarının, çocuklarının doğum sıralarına göre anlamlı düzeyde farklılaştığı; çocuklarının yaşlarına, cinsiyetlerine, kardeş sayılarına, aile durumuna, kendilerinin yaş ve öğrenim durumlarına göre anlamlı düzeyde farklılaşmadığı görülmüştür. Annelerin, destekleyici olmayan duygu sosyalleştirme davranışlarını ilk ve son sırada doğan çocuklara kıyasla ikiz çocuklara karşı daha çok kullandıkları görülmüştür. Bulgular, annelerin destekleyici olmayan tepkileri arttıkça çocuklarının kardeşlerine karşı uzak durma-çekinme ve fiziksel saldırganlık davranışlarının arttığını; annelerin destekleyici tepkilerinin arttıkça çocuklarının kardeşlerine karşı birliktelik-ilgili olma ve empati davranışlarının arttığını göstermiştir.
Yazar isimleri: ['Zeynep KİSHALI', 'Gülümser GÜLTEKİN AKDUMAN', 'Merve ŞEPİTCİ SARIBAŞ']
Yayın Yılı: 29 Ekim 2022
Dergi ismi: Iğdır Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/igdirsosbilder/issue/73256/1124756
Yayın pdf linki: https://dergipark.org.tr/tr/download/article-file/2461476
