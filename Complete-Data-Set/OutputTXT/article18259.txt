Makale Başlığı: İlkokul 4. Sınıf Fen Bilimleri Dersinde Otantik Öğrenme
Özet: Bu araştırmanın amacı ilkokul 4. sınıf fen bilimleri dersinde otantik öğrenmenin öğrencilerin karar verme becerilerine, bu derse yönelik tutumlarına etkisini ve sürece yönelik araştırmacı görüşlerini belirlemektir. Araştırmada iç içe karma desen benimsenmiştir. Çalışma grubunu iki farklı 4. sınıf şubesinde öğrenim gören 44 öğrenci oluşturmaktadır. Veriler Karar Verme Becerisi Ölçeği, Fen Bilimleri Dersi Tutum Ölçeği ve araştırmacı günlükleri aracılığıyla toplanmıştır. Verilerin analizinde ilişkisiz örneklemler t-testi, ilişkili örneklemler t-testi, Wilcoxon işaretli sıralar testi, Mann-Whitney U testi ve betimsel analiz kullanılmıştır. Araştırma sonucunda öğrencilerin karar verme becerileri ve fen bilimleri dersine yönelik tutumları arasında istatistiksel olarak anlamlı bir farklılık bulunmamıştır. Araştırmacı görüşüne göre deney grubunda öğrencilerin karar verme becerilerini geliştirecek ve otantik öğrenmenin bileşenlerini işe koşacak uygulamaların sürdürüldüğü görülmüştür. Aynı çalışma grubu ile tekrarlanan otantik öğrenmeler planlanarak boylamsal araştırmaların gerçekleştirilmesi araştırmanın önerileri arasındadır.
Yazar isimleri: ['Fatih Selim SELLÜM', 'Mustafa BEKTAŞ']
Yayın Yılı: 25 Eylül 2022
Dergi ismi: Bayburt Eğitim Fakültesi Dergisi
Yayın sayfa url: https://dergipark.org.tr/tr/pub/befdergi/issue/72631/949021
Yayın pdf linki: https://dergipark.org.tr/tr/download/article-file/1811093
