Makale Başlığı: Aldehit Oksidaz İnhibitörü ve Ksantin Oksidaz İnhibitörünün Favipiravir ile İlaç-İlaç Etkileşimi
Özet: Amaç: Favipiravir, COVID-19 tedavisinde kullanılan etkili bir antiviraldir. Aldehit oksidaz (AO) ve ksantin oksidaz (KO) tarafından metabolize edilir. Bu çalışmada, favipiravir ile hem AO substratı hem de KO enzim inhibitörü allopurinol ve KO inhibitörü verapamil arasındaki ilaç-ilaç etkileşimleri araştırıldı.Gereç ve Yöntemler: 250-300 g ağırlığındaki 25 adet Sprague-Dawley dişi sıçan beş eşit gruba ayrıldı. İlaç uygulandıktan sonra 0, 15, 30, 45 dakika sonunda ve 1., 2., 4., 6. ve 8. saatlerin sonunda jugular venden kan örnekleri alındı. İlaç-kan konsantrasyonu, plazma kullanılarak HPLC-UV cihazında belirlendi. Sıçan karaciğer dokusunda AO ve KO enzim aktiviteleri ELISA yöntemi ile belirlendi.Bulgular: Allopurinol, favipiravirin Cmax'a (Tmax) ulaşması için geçen süreyi uzatmış, maksimum serum konsantrasyonunu (Cmax), eliminasyon yarı ömrünü (T1/2), eğrinin altındaki alanı (EAA) ve ortalama kalış süresini (MRT) azaltmıştır. Allopurinol, favipiravir ile birlikte uygulandığında birim zaman başına klirensi (Cl/f) önemli ölçüde azaltmıştır. Verapamil, favipiravirin eliminasyonunu hızlandırarak T1/2, MRT ve EAA'yı önemli ölçüde azaltmıştır. Favipiravir ise verapamil emilimini azalttı ve eliminasyonunu yavaşlattı. Verapamilin Cmax, EAA, Cl değerleri azaldı. Ayrıca T1/2, MRT ve dağılım hacmi (Vd) arttı.Sonuç: Sonuç olarak, favipiravirin AO ve/veya KO enzim aktivitelerini etkileyen diğer ilaçlarla birlikte kullanılması ilaçların farmakokinetik profillerinde ve ilaçları metabolize eden enzim düzeylerinde değişikliklere neden olabilir.
Yazar isimleri: ['Dilan AŞKIN ÖZEK', 'Zeliha KESKİN', 'Hande YÜCE', 'Neşe BAŞAK TÜRKMEN', 'Sümeyye ASLAN', 'Songül ÜNÜVAR']
Yayın Yılı: 20 Eylül 2022
Dergi ismi: Sağlık Bilimlerinde Değer
Yayın sayfa url: https://dergipark.org.tr/tr/pub/sabd/issue/72485/1069852
Yayın pdf linki: https://dergipark.org.tr/tr/download/article-file/2239396
