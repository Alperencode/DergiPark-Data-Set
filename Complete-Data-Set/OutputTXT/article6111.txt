Makale Başlığı: Dünya İngilizcesi ve Kültürlerarası İletişim Dersi için Müfredat Tasarımı: Anket Araştırması
Özet: İngilizcenin küreselleşen dünyadaki mevcut konumu sayesinde farklı geçmişlere sahip bireyler, ortak dil işlevi gören İngilizcenin ortak paydasında buluşmaktadır. Bu bağlamda günümüzde çeşitli İngilizceler ortaya çıkmakta ve her konuşmacı kendi kültürel varlığıyla bu varyasyonlara katkıda bulunmaktadır. Dünya İngilizceleri ve kültürlerarasılık alanında müfredat tasarımına odaklanan sınırlı sayıda çalışma göz önüne alındığında, bu çalışma İngiliz Dili Öğretimi (İDÖ) akademisyenleri ve İDÖ lisans öğrencilerinin görüşlerini alarak potansiyel bir dünyaİngilizceleri ve kültürlerarası iletişim dersi için bir müfredat tasarlamayı amaçlamaktadır. Mevcut çalışmada tarama araştırma modeli benimsenmiş ve veriler iki çevrimiçi anket aracılığıyla toplanmıştır. Birincil veri toplama aracı olan ilk anket 28 İDÖ akademisyeni ve 25 lisans öğrencisine uygulanmış, takip anketi ise 2 İDÖ öğretim üyesi, 2 öğretim görevlisi ve 3 İDÖ lisans öğrencisine uygulanmıştır. Nicel verileri analiz etmek için betimleyici istatistikler hesaplanmış ve nitel veriler tümevarım yaklaşımı kullanılarak analiz edilmiştir. Her bir gruptaki katılımcıların yarısından fazlasının seçtiği maddeler ders müfredatına dâhil edilmiştir.
Yazar isimleri: ['Mustafa UĞURLU', 'Özlem UTKU BİLİCİ', 'Ayşegül DALOĞLU']
Yayın Yılı: 29 Ağustos 2022
Dergi ismi: Gazi Üniversitesi Gazi Eğitim Fakültesi Dergisi
Yayın sayfa url: https://dergipark.org.tr/tr/pub/gefad/issue/72357/976438
Yayın pdf linki: https://dergipark.org.tr/tr/download/article-file/1899673
