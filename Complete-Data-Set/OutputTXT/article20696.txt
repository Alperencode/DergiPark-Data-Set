Makale Başlığı: RIS-destekli SSK şemalarının Ricean sönümlenmeli kanallardaki ABER analizi
Özet: Uyarlanabilir akıllı yüzey (RIS), yeni nesil kablosuz iletişim tekniklerinin gereksinimlerini karşılamak üzere yansıtıcı bir yüzey üzerinden sinyallerin fazını etkin bir şekilde düzenleyerek hizmet kalitesini artıran umut verici bir teknolojidir. Öte yandan, tipik indis modülasyon (IM) tekniklerinden biri olan uzay kaydırmalı anahtarlama (SSK), veri iletimi için klasik modülasyon yöntemlerini uygulamak yerine sadece aktif verici anten indisi bilgisini kullanmaktadır. Bu çalışmada, hem RIS hem de SSK tekniklerinin potansiyel avantajlarından yararlanmak için RIS-destekli SSK şemalarından ikisi incelenmekte ve Ricean sönümlenmeli kanallar üzerindeki ortalama bit hata oranı (ABER) performansı değerlendirilmektedir. Her iletim anı için aktif edilen verici anten, alıcı tarafta en büyük olabilirlik (ML) sezimi algoritması kullanılarak belirlenmiştir. Önerilen RIS-tabanlı sistemlerin artan yansıtıcı eleman sayısı ve Ricean-K faktörüne göre ABER performansı, hem teorik türetimler hem de bilgisayar simülasyonları aracılığıyla sunulmuştur. Elde edilen sonuçlar, Ricean-K parametresinin ve RIS üzerindeki yansıtıcı eleman sayısının sistem performansı üzerinde yadsınamaz bir etkiye sahip olduğunu ortaya koymaktadır.
Yazar isimleri: ['Ayşe Elif CANBİLEN', 'Alper ATEŞ']
Yayın Yılı: 14 Ekim 2022
Dergi ismi: Niğde Ömer Halisdemir Üniversitesi Mühendislik Bilimleri Dergisi
Yayın sayfa url: https://dergipark.org.tr/tr/pub/ngumuh/issue/73005/1116897
Yayın pdf linki: https://dergipark.org.tr/tr/download/article-file/2428691
