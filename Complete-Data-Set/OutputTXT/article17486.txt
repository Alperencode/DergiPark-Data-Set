Makale Başlığı: Gizemli Yolcu: Hüseyin Rauf Orbay’ın Hindistan Seyahati (1933)
Özet: XX. yüzyıl Türkiye tarihinin en önemli askeri ve politik karakterlerinden biri Hamidiye Kahramanı olarak tanınan Hüseyin Rauf Orbay’dır. Başarılı bir asker ve devlet adamı olan Orbay, Millî Mücadele döneminde Mustafa Kemal Paşa’nın en yakın çalışma arkadaşlarından biri idi. Ancak bu birliktelik kısa bir süre sonra saltanatın kaldırılması tartışmaları nedeniyle sonlandı ve akabinde Orbay için İngiltere, Fransa ve Mısır’da geçen “sürgün” günleri başladı. Bu çalışma Hüseyin Rauf Orbay’ın sürgündeki yaşam öyküsünü hilafet ve saltanat tartışmaları etrafında ele alan bir kesiti ele almaktadır. 1933 yılında gerçekleştirdiği Hindistan gezisinin nasıl, neden ve hangi amaçlarla düzenlendiği, Hindistan’da kimlerle temasta bulunulduğu, hilafetin yeniden tesis edilmesine uğraşılıp uğraşılmadığı yanıt aranan sorulardır. Türkiye Cumhuriyeti Cumhurbaşkanlığı Devlet Arşivleri Başkanlığı Cumhuriyet Arşivi’nde konu ile ilgili yazışmaların temel kaynak olarak kullanıldığı bu araştırma, dönemin Hariciye Nezareti'ndeki endişe ve kaygıların yersiz olduğunu, Rauf Orbay’ın Mustafa Kemal Paşa ile yollarının ayrılmasına rağmen ne onun ne de rejimin aleyhinde herhangi bir eylem ve ifadede bulunmadığını ortaya koymaktadır.
Yazar isimleri: ['Fehim KURULOĞLU']
Yayın Yılı: 30 Haziran 2022
Dergi ismi: Yakın Dönem Türkiye Araştırmaları
Yayın sayfa url: https://dergipark.org.tr/tr/pub/iuydta/issue/70864/988897
Yayın pdf linki: https://dergipark.org.tr/tr/download/article-file/1948926
