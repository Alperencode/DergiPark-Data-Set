Makale Başlığı: Çok Partili Hayata Geçiş Sürecinde Siyasete Muhalif Basın Penceresinden Bakmak: İzinsiz Muhalefet Dergisi
Özet: Çok partili hayat, demokratik teamüllerin yerleşmesi açısından önemli olduğu kadar, basın hürriyeti açısından da dönüm noktası teşkil etmiştir. Nitekim sadece siyaset muhalefet kazanmamış, hem ulusal hem de yerel basında Cumhuriyet Halk Partisi’ne (CHP) muhalif görüşler ortaya çıkmıştır. Yeni kurulan partilerin basın tarafından dikkatle takip edilmesi, zaman zaman bu yayın organlarını taraf hâline getirmiştir. Bu taraftarlık aynı zamanda muhalif yayın çeşitliliğini de arttırmıştır. Çok partili hayata geçiş sürecinde muhalif yazılarıyla dikkat çeken yayınlardan biri de İzinsiz Muhalefet dergisidir. İzinsiz Muhalefet dergisi, yeni kurulan Millet Partisi’nin (MP) sözcüsü olarak yayın hayatına başlamıştır. Bu sebeple dergide partinin teşkilatlanması, toplantı ve kongre gibi faaliyetleri ile ilgili tanıtım yazılarının yanı sıra partiye yönelik eleştirilere de cevap verilmiştir. Derginin bir diğer misyonu, CHP iktidarına ve muhalefetin ağır kanadı Demokrat Parti’ye (DP) karşı mücadele şeklinde belirlenmiştir.            Bu çalışmanın amacı, çok partili hayata geçiş sürecinde kurulan İzinsiz Muhalefet dergisinin yayın çizgisini hem taraftar hem de muhalif açıdan değerlendirmektir. Bu amaçla dönemin gelişmelerini iktidar, muhalefet ve basın düzleminde ele almaktır.
Yazar isimleri: []
Yayın Yılı: 30 Haziran 2022
Dergi ismi: Tarih ve Tarihçi
Yayın sayfa url: https://dergipark.org.tr/tr/pub/history/issue/71362/1194689
Yayın pdf linki: https://dergipark.org.tr/tr/download/article-file/2731360
