Makale Başlığı: Erken Cumhuriyet Döneminden Günümüze Ertuğrul Gazi Türbesine Yapılan Ziyaretlerin Tarihsel Gelişimi
Özet: Karakeçili Aşiret Reisi Hacı Bekir Bey, Serasker’e çektiği telgrafta, dedeleri Ertuğrulgazi’nin kabrini aşireti ile birlikte ziyaret ettiğini, ayrıca burada Mevlid-i Şerif okuyup, şifa niyetine pilav pişirip dağıttığını bildirmiştir. Serasker ise telgrafın karşılığı olarak Hacı Bekir’e, bu ziyaretlerin her yıl yapılması için devletin her türlü desteği yapacağı müjdesini vermiştir. Serasker’den gelen telgraftan sonra, hem Ertuğrul Gazi’nin kabrine yapılan ziyaret hem de pişirilen şifalı pilav, Karakeçili Aşireti’nde gelenekselleşmiştir. Osmanlı İmparatorluğunun son döneminde başlayan ziyaretler, Birinci Dünya Savaşı sonunda başlayan işgaller ve işgallere karşı yürütülen Millî Mücadele döneminde Ziyaretler kısmen yapılamamıştır. Ancak Cumhuriyetin ilanı ve akabinde devam eden sistemsel devlet düzeni sayesinde ziyaretler kaldığı yerden devam etmiştir. Gelenek uzun yıllar, Karakeçili Aşireti mensubu Bilecik ili, Pazaryeri ilçesi Günyurdu (Bakraz) köylüleri tarafından yıllarca sürdürülmüştür. Zamanla diğer yörük köylerinin de katılımı ile daha coşkulu hal alan ziyaretler, günümüzde uluslararası boyutuyla halen devam etmektedir.
Yazar isimleri: ['Erdal İNCE']
Yayın Yılı: 25 Eylül 2022
Dergi ismi: BENGİ Dünya Yörük-Türkmen Araştırmaları Dergisi
Yayın sayfa url: https://dergipark.org.tr/tr/pub/bengi/issue/72633/1083789
Yayın pdf linki: https://dergipark.org.tr/tr/download/article-file/2293836
