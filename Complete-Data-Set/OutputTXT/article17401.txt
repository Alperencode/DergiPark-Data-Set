Makale Başlığı: Çeşitli Boyutlarıyla Aile Katılımı: Nitel Bir Çözümleme
Özet: Bu araştırmada, ilkokul ve ortaokul düzeyinde aile katılımının veli görüşleri doğrultusunda incelenmesi amaçlanmıştır. Bu amaç doğrultusunda, 2017-2018 Eğitim-Öğretim yılında Van ili Merkez ilçelerdeki (Tuşba, İpekyolu ve Edremit) ilkokul (3 ve 4. sınıflar) ve ortaokullarda (5, 6, 7 ve 8. sınıflar) öğrencisi bulunan velilerden maksimum çeşitlilik örnekleme yöntemi ile belirlenen 20 veli ile görüşmeler gerçekleştirilmiştir. Araştırmacılar tarafından hazırlanan Yarı Yapılandırılmış Görüşme Formu ile toplanan veriler içerik analizi tekniği ile analize tabi tutulmuştur.  Yapılan analizler sonucunda velilerin okula yönelik olumlu ya da olumsuz düşüncelerinin temelinde ilgi ve iletişimin olduğu; velilerin öğretmenler tarafından en fazla öğrencinin akademik gelişimi konusunda bilgilendirildikleri ve bu bilgilendirmeler için en çok, kısa mesaj yolunun tercih edildiği sonucuna ulaşılmıştır. Velilerin aile katılımı adına evde en çok öğrencinin konu eksiklerini tamamlamada yardımcı olma, okulda ise toplantı ve etkinliklere katılma davranışını gösterdikleri tespit edilmiştir. Araştırma sonunda velilerin özellikle eğitim sürecini takip etme, uygun çalışma ortamı sağlama, öğretmen ve yöneticiler ile iletişim kurma davranışlarını sorumluluk olarak gördükleri; kendilerini en çok öğrencileri ile iletişim kurma konusunda yeterli gördükleri belirlenmiştir.
Yazar isimleri: ['İbrahim ÇIKAR', 'Mecit ASLAN']
Yayın Yılı: 10 Temmuz 2022
Dergi ismi: Vankulu Sosyal Araştırmalar Dergisi
Yayın sayfa url: https://dergipark.org.tr/tr/pub/yyuvasad/issue/71203/1124614
Yayın pdf linki: https://dergipark.org.tr/tr/download/article-file/2460871
