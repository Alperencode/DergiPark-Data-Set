Makale Başlığı: Okul Müdürlerinin Teknoloji liderliği Üzerine Bir Meta-Sentez Çalışması
Özet: Bu araştırmanın amacı, 2010-2022 yılları arasında okul müdürlerinin teknoloji liderliği alanında yazılan nitel lisansüstü tezlerin ve nitel makalelerin meta-sentez yöntemiyle incelenmesidir. Çalışmada doküman incelemesiyle ulaşılan bulguların analizi sunulmuştur. Yükseköğretim Kurulunun tez arama sayfasında “teknoloji liderliği, okul müdürleri, dijital liderlik,” anahtar kelimeleri kullanılarak okul müdürlerinin teknoloji liderliği alanındaki lisansüstü tezleri ve TÜBİTAK ULAKBİM, DergiPark, Google schoolar’dan bulunan makalelere ulaşılmıştır. Veri analiz yöntemi olarak araştırmada içerik analizi yöntemi kullanılmıştır. Araştırmanın bulguları, okul müdürlerinin teknoloji liderliği konusunda Yükseköğretim Kurulunun tez arama sayfasında tarama yapıldığında çalışmaların daha çok nicel araştırmalar üzerinden gerçekleştiği anlaşılmıştır. Araştırmaya dahil edilecek lisansüstü tez çalışmaları tarandığında alanda nitel çalışmadan çok nicel araştırma yapıldığı görülmektedir. Teknolojik liderlik konusunda yıllara göre araştırma sayıları incelendiğinde 2019 yılında daha çok araştırma yapıldığı bunun sebebinin de salgın süreci olduğu düşünülmektedir. Araştırmaya dahil edilen nitel araştırmalarda ağırlıklı olarak fenomonoloji (olgubilim) ve görüşme yönteminin kullanıldığı görülmüştür. Araştırmaya dahil edilen nitel lisansüstü tezlerde ve nitel makalelerde veri analizi olarak betimsel analiz ve içerik analizinin daha çok kullanıldığı tespit edilmiştir. Sonuç olarak okul müdürlerinin teknoloji liderliği alanında yapılan lisansüstü tezlerin ve yazılan makalelerin pandemi sürecinden sonra daha çok arttığı ve bu çalışmaların büyük bir kısmının nicel araştırmalar olduğu söylenebilir.
Yazar isimleri: ['Handan DİKMEN']
Yayın Yılı: 31 Ekim 2022
Dergi ismi: Çankırı Karatekin Üniversitesi Karatekin Edebiyat Fakültesi Dergisi
Yayın sayfa url: https://dergipark.org.tr/tr/pub/karefad/issue/73303/1167748
Yayın pdf linki: https://dergipark.org.tr/tr/download/article-file/2619029
