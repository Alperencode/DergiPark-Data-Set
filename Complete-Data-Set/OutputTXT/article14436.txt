Makale Başlığı: Dalyan Boğazında Bilinmeyen Bir Yapı: Köyceğiz - Çandır Köyü Han ve Depo-Ambar Binası
Özet: 19. yüzyılın beraberinde getirdiği şartlara göre Osmanlı topraklarında yeni tip binalar ortaya çıkmaya başlamıştır. Bununla birlikte örnekleri çok önceden beri var olan binaların inşasına da devam edilmiştir. Bu makalenin konusu olan Muğla ili Köyceğiz ilçesi Dalyan boğazı mevkiinde, Çandır Köyünün yaklaşık 7 km batı yönünde yer alan metruk yapı bunlardan biridir. Yapı, denize çıkıntı yapan küçük yarımadanın sahile yakın bir noktasına yerleştirilmiştir. Günümüzdeki durumuyla doğu-batı yönünde dikdörtgen bir alanı kaplayan ve birbirine bitişik iki mekândan oluşan yapı günümüzde ayaktadır. Restorasyon gerektiren yapının işlevini başlangıçta tespit edebilmek güçtür. Ancak yapının özellikleri, bulunduğu konum ve Osmanlı devrinden bazı resmi yazışmalar dikkate alındığında küçük ölçekli deniz ticareti için, nakliyesi yapılan malların depolanması ve bu işleri yerine getirecek görevlilerin barınması için düşünülmüş bir tesis olduğu anlaşılmaktadır.
Yazar isimleri: ['Murat Erdal DERE', 'Kadir PEKTAŞ']
Yayın Yılı: 2 Mayıs 2022
Dergi ismi: Süleyman Demirel Üniversitesi Fen-Edebiyat Fakültesi Sosyal Bilimler Dergisi
Yayın sayfa url: https://dergipark.org.tr/tr/pub/sufesosbil/issue/69783/1028580
Yayın pdf linki: https://dergipark.org.tr/tr/download/article-file/2100322
