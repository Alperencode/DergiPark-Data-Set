Makale Başlığı: E-SAĞLIK ALANINDAKİ BİLİMSEL YAYINLARIN BİBLİYOMETRİK ANALİZ YÖNTEMİ İLE İNCELENMESİ
Özet: Bu çalışmanın amacı, e-sağlık alanında yapılan çalışmaların bibliyometrik analiz yöntemi ile incelenmesiyle araştırmacılara konuyla ilgili detaylı bilgiler sunmaktır. Bu amaç doğrultusunda e-sağlık alanında yapılan çalışmalar 1975-2020 yılları arasında Web of Science Core Collection veri tabanı kullanılarak elde edilmiştir. Elde edilen verilere VOSviewer yazılımı kullanılarak kelime madenciliği, atıf analizi ve bibliyografik eşleştirme analizleri yapılmıştır. e-Sağlık konusu ile ilgili yapılan çalışmalara ülkeler bazında bakıldığında en fazla atıfa sahip ülkelerin Amerika, İngiltere, Avustralya ve Kanada olduğu görülmektedir. Rahmani, Mair, Ball, Ricciardi, Neuhauser en çok atıf alan yazarları oluşturmaktadır. Bibliyometrik eşleştirme analizi açısından ise Piette, Andreassen, Wilson, Abbas ve Rahmani güçlü yoğunluklara sahip yazarlardır. Bu çalışma sonucu elde edilen e-sağlık alanındaki en önemli yazar, kaynak, kurum ve ülke bulgularının araştırmacılara, politika yapıcılara, karar vericilere ve sağlık yöneticilerine rehberlik edeceği düşünülmektedir. Ayrıca e-sağlık konusunda çalışma yapmak isteyen araştırmacıların konu hakkında en hızlı şekilde yol alabilmek için en çok atıf alan ilk on çalışmaya başvurması önerilmektedir.
Yazar isimleri: ['Gülşen GENÇ', 'Meltem SARI']
Yayın Yılı: 4 Nisan 2022
Dergi ismi: Sosyal Araştırmalar ve Yönetim Dergisi
Yayın sayfa url: https://dergipark.org.tr/tr/pub/sayod/issue/69284/1056988
Yayın pdf linki: https://dergipark.org.tr/tr/download/article-file/2188734
