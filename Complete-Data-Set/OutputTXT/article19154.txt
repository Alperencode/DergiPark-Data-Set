Makale Başlığı: TÜRK MİLLÎ KİMLİĞİNİN REKLAMLAR ARACILIĞIYLA YENİDEN ÜRETİMİ
Özet: Milliyetçilik, birçok farklı ideoloji ve düşünce biçimiyle eklemlenebildiği için “söylem” ve “ince-merkezli birideoloji” olarak kültürel ve ideolojik bir araç olan reklamlar üzerinden gündelik hayatta yeniden üretilmektedir. Bu varsayımdan hareketle çalışmada Türk milli kimliği, ulusal bayramlar ve anma günlerinde yayınlanan televizyon reklamlarında ve dijital reklamlarda hangi anlam, değer ve semboller vurgulanarak yeniden üretildiği söylem analizi yöntemiyle incelenmiştir. Sonuç olarak, “18 Mart Şehitleri Anma ve Çanakkale Zaferi ve 15 Temmuz Demokrasi ve Milli Birlik Günü”nde yayınlanan reklamların metinlerindemuhafazakâr milliyetçi bir yaklaşımla ırk ve soy mitleri, ortak köken, ortak tarih ve ağırlıklı olarak din unsuruüzerinden etno-dinsel bir üst kimlik tasarımının yapıldığı tespit edilmiştir. “10 Kasım Atatürk’ü Anma Günü, 23Nisan Ulusal Egemenlik ve Çocuk Bayramı, 19 Mayıs Atatürk’ü Anma ve Gençlik ve Spor Bayramı, 30 AğustosZafer Bayramı ve 29 Ekim Cumhuriyet Bayramı”nda ise Türk milli kimliğinin Kemalist ve muhafazakârmilliyetçiliğin eklektik inşası sonucunda “ırk ve soy mitleri, ortak köken, ortak tarih, milli kültür”, şehitlik söyleminin belirleyici olduğu “din” bileşeni ve Cumhuriyetin sembolleri üzerinden etnik bir üst kimlik perspektifiyle yeniden üretildiği tespit edilmiştir. Reklam metinlerinde milli seferberliği ve kolektif eylemi harekete geçirmek amacıyla “meydan okuma, başarı, minnet duyma, kutsallık, memleket sevgisi, kahramanlık ve fedakârlık” değerleri ve Cumhuriyetin sembollerinin yeniden üretildiği bulgulanmıştır.
Yazar isimleri: ['Aysel TAPAN']
Yayın Yılı: 27 Eylül 2022
Dergi ismi: Akademi Sosyal Bilimler Dergisi
Yayın sayfa url: https://dergipark.org.tr/tr/pub/asbider/issue/72730/1128974
Yayın pdf linki: https://dergipark.org.tr/tr/download/article-file/2479177
