Makale Başlığı: Derviş Zaim’in ‘Rüya’ Filminden Geleneksel Mimariye Bakış
Özet: Yeni Türk sinemasının önemli temsilcilerinden biri olan Derviş Zaim, “Rüya” filminde mimarlık sanatını, sinema ve mimarlık ilişkisi kapsamında incelemektedir. Bu noktadan hareketle, geleneksel sanatları modern bir sanat olan sinemayla buluşturmayı hedefleyen Derviş Zaim’in “Rüya” filminde geleneksel ve modern mimari sorgulamasını sinemaya ustaca aktardığı görülmektedir. Derviş Zaim, “Rüya” filmini Mimar Emre Arolat’ın tasarladığı, İstanbul Büyükçekmece’de yer alan mağara görünümlü Sancaklar Camii’nden esinlenerek oluşturmuştur. Derviş Zaim’in Sancaklar Camii’nin inşasını aşama aşama takip ederek “Rüya” filmini oluşturması, geçmişin gelecek nesillere aktarılmasında olumlu etkiler yaratmıştır. Caminin mağara görünümünden yola çıkarak filmin hikâyesini “Yedi Uyuyanlar” menkıbesiyle harmanlayan Derviş Zaim, Mimar Sinan’ın döneminden ve eserlerinden etkilenerek “Rüya” filminin bileşenlerini oluşturmuştur. Filmin anlatı yapısını değişerek devam etmek düşüncesi üzerine kurgulayan Derviş Zaim, filmde geleneğin değişip değişmeyeceği sorgulamasını da yapmaktadır. Bu çalışmada “Rüya” filminden yola çıkarak mimarlıkta geleneksel yaklaşım ve sıra dışı yaklaşımların karşılaştırılması irdelenecektir.  Mimarlık sanatının bu şekilde ele alınışı sinemanın ve sanat tarihinin disiplinlerarası ilişkisinde farklı bir örnek teşkil etmektedir. Film üzerinden gerçekleşen bu yaklaşımla sinemanın sanat tarihi ile olan ilişkisine yeni bir perspektif kazandırmak amaçlanmaktadır.
Yazar isimleri: ['Fatih YAĞLICA', 'Mustafa BEYAZIT']
Yayın Yılı: 21 Ekim 2022
Dergi ismi: Etkileşim
Yayın sayfa url: https://dergipark.org.tr/tr/pub/usuifade/issue/73060/1132065
Yayın pdf linki: https://dergipark.org.tr/tr/download/article-file/2491961
