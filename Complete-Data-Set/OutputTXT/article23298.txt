Makale Başlığı: COVID-19 Salgını Korku Ölçeği ve Salgın Hastalık  Belirsizlik Ölçeği Geliştirme Çalışması
Özet: Amaç: Bu çalışmanın amacı, COVID-19 Salgını Korku ve Salgın Hastalık Belirsizlik durumunu ölçmek için Türk kültürüne özgü iki ayrı ölçüm aracı geliştirmektir.Yöntem: Metodolojik tasarımlı bir çalışmadır. Araştırmacılar tarafından ilgili literatür doğrultusunda her iki ölçeğe ilişkin taslak form hazırlanmıştır. Uzman görüşleri doğrultusunda düzenlenen formlar COVID-19 pandemi sürecinde 26 Mayıs-10 Temmuz 2020 tarihleri arasında üniversite öğrencileri ve ailelerinden oluşan 386 kişiye uygulanmıştır. Veriler SPSS 22 ve Amos 23 programı kullanılarak, Cronbach alfa, yapı geçerliliğini test etmek için açıklayıcı faktör analizi, doğrulayıcı faktör analizi ve pearson korelasyon analizi ile değerlendirilmiştir.Bulgular: COVID-19 Salgını Korku Ölçeği sekiz madde tek boyut, Salgın Hastalık Belirsizlik Ölçeği 18 madde ve üç alt boyut olarak kabul edilebilir bulunmuştur. COVID-19 Salgını Korku Ölçeği Cronbach alfa değeri ,92; Salgın Hastalık Belirsizlik Ölçeği alt boyutları ,86 ile ,89 arasında olup, ölçek toplamının Cronbach alfa değeri ,90’dır.Sonuç: COVID-19 Salgını Korku Ölçeği ve Salgın Hastalık Belirsizlik Ölçeğinin Türk toplumunda güvenilir bir şekilde kullanılacağı tespit edilmiştir.
Yazar isimleri: ['Ayse CAL', 'İlknur AYDIN AVCI', 'Mükerrem KABATAŞ YILDIZ']
Yayın Yılı: 30 Eylül 2022
Dergi ismi: Journal of Nursology
Yayın sayfa url: https://dergipark.org.tr/tr/pub/jnursology/issue/72821/1182526
Yayın pdf linki: https://dergipark.org.tr/tr/download/article-file/2681212
