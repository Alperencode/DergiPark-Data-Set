Makale Başlığı: İSTİHDAM, GÜVEN ENDEKSİ VE MALİYET ENDEKSİ İLİŞKİSİ: TÜRKİYE İNŞAAT SEKTÖRÜ İÇİN BİR UYGULAMA
Özet: Gelişmekte olan ülke ekonomileri için imalat sanayi büyümenin gerçek itici gücüdür. Bununla beraber ekonomik büyümeyi tetikleyen sektörler coğrafi sebeplerle ve yapısal değişikliklerden kaynaklı olarak farklılık göstermektedir. Bazı ülkelerde inşaat sektörü de ekonomik büyüme içerisinde pay sahibi sektörlerden biri konumundadır. Bu durumda inşaat sektörünün yapısı, sektörün geleceği ile ilgili kaygılar ve sektörün cevap verdiği emek arzı da önem kazanmaktadır.Türkiye inşaat sektöründeki maliyet yapısının, sektör paydaşlarının beklentileri ve ekonomik yapıdan ne kadar etkilendiği verilerle yorumlanmıştır. İstihdam konusunda söz sahibi bir sektör olduğundan, sektörün istihdam yapısının da mevcut ekonomik durumdan ne ölçüde etkilendiğine değinilmiştir. Çalışmada kullanılan değişkenlere literatürde çok rastlanmaması nedeniyle amaç bu konuda literatüre katı sağlamakla beraber değişkenler arasındaki ilişkinin araştırılmasıdır. Bu çalışmada Türkiye İstatistik Kurumu’ndan (TÜİK) alınan aylık veriler kullanılarak yapılan analizde Türkiye’ye ait 2015-2020 yılları arasındaki inşaat sektörü için istihdam oranları, sektör güven endeksi ve maliyet endeksi arasındaki ilişki ADF-PP ve Granger Nedensellik Testi ile analiz edilmiştir. Çalışmada inşaat sektörü güven endeksinden istihdam oranına doğru herhangi bir nedensellik ilişkisi tespit edilememiştir. İnşaat sektöründe çalışanların sayısı arttıkça inşaat sektörüne duyulan güvenin de arttığı sonucuna varılmıştır.
Yazar isimleri: ['Hasan AZAZİ']
Yayın Yılı: 30 Temmuz 2022
Dergi ismi: Doğuş Üniversitesi Dergisi
Yayın sayfa url: https://dergipark.org.tr/tr/pub/doujournal/issue/71547/1049788
Yayın pdf linki: https://dergipark.org.tr/tr/download/article-file/2162473
