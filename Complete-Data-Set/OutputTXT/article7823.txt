Makale Başlığı: NAMUSUN GÖSTERGEBİLİMSEL ANALİZİ:  “CAMDAKİ KIZ” ÖRNEĞİ
Özet: Toplumların oluşturduğu toplumsal cinsiyet kalıp yargıları her daim erkek bakış açısıyla ve erkek çıkarlarını gözeterek ortaya konmaktadır. Bu bakış açısında kadının erkeğe bağımlı olduğu kabul edilmektedir. Yine aynı bakış açısı kadın bedenini cinsellikle yükleyerek, kadının bedeninin ve cinselliğinin denetim altında tutulması gerektiğini düşünmektedir. Ayrıca namusu, bekâret ile özdeş tutarak, yalnızca kadın üzerinden konuşulan bir kavrama dönüştürmektedir. Bu bağlamda cinsellik, namus ve bekâret kavramlarının Camdaki Kız dizisi üzerinden ele alındığı çalışmada, söz konusu kavramların dizide ele alınıp alınmadığını ortaya koymak çalışmanın amacını oluşturmaktadır. Bu kavramların dizide nasıl işlendiğini tespit etmek ise çalışmanın problemidir. Çalışmanın örneklemini, dizinin ilk üç bölümü oluşturmakla birlikte, çalışmada göstergebilimsel yöntem kullanılmıştır. Bu bağlamda çalışmada elde edilen sonuçlar ise namusun, yalnızca kadın üzerinden konuşulduğu ve namus ile bekâreti korumanın özdeş olarak görüldüğüdür. Dizide, kadına dair sorunlu temsillerin benzerinin ortaya konulduğu ve kadını ev içi alana hapseden söylemlerin olduğu tespit edilmiştir. Ayrıca dizinin, söz konusu sorunlu temsilleri daha da öteye götürerek, kadının toplumdaki yerini biraz daha geriye çektiği de elde edilen bir diğer sonuçtur.
Yazar isimleri: ['Pınar BASMACI']
Yayın Yılı: 20 Ekim 2022
Dergi ismi: International Journal of Social And Humanities Sciences
Yayın sayfa url: https://dergipark.org.tr/tr/pub/ijshs/issue/73091/1191980
Yayın pdf linki: https://dergipark.org.tr/tr/download/article-file/2720215
