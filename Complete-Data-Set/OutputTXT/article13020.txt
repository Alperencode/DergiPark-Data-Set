Makale Başlığı: SEYAHAT ACENTALARININ TURİST REHBERLERİNE YÖNELİK SERGİLEDİKLERİ ETİK DIŞI DAVRANIŞLARIN BELİRLENMESİ: ÇARO ÖRNEĞİ
Özet: İnsan ilişkilerinin yoğun olması ve  arzu edilen çalışan motivasyonunun sağlanması açısından  turizm sektöründe etik değerler çok önemlidir. Bu araştırmanın amacı turizm sektörünün en önemli paydaşlarından biri olan turist rehberlerinin seyahat işletmeleriyle yaşadıkları etik dışı sorunları tespit etmektir. Araştırmada ÇARO’ya bağlı 19 profesyonel turist rehberiyle görüşme sağlanmıştır. Örneklem olarak kartopu örneklem yöntemi seçilmiştir. Görüşmeler 10 Ocak 2022-15 Mart 2022 tarihleri arasında yüz yüze gerçekleştirilmiştir. Rehberlere acentalarla arasında tur öncesi, tur esnasında, tur sonrasında ve genel olarak maruz kaldıkları ve şahit oldukları etik dışı davranışlar hakkında sorular sorulmuştur. Araştırmadan elde edilen bulgularda ise rehberler ile acentalar arasındaki etik dışı sorunların en fazla ücret konusunda olduğu ortaya çıkmıştır. Diğer karşılaşılan etik dışı davranışlar ise acentaların tur programına müdahele etmesi ve rehberlik mesleğine saygı göstermemesi olarak tekrarlanmıştır. Etik dışı davranışlara karşı yapılan denetimlerin eşit ve kimseyi kayırmadan uygulanması ve bu sorunlara karşı etik bir kurul oluşturulması etik dışı davranışların önüne geçilmesi gerekmektedir.
Yazar isimleri: ['Serkan TÜRKMEN', 'Gülsüm Bensu DENİZ']
Yayın Yılı: 1 Aralık 2022
Dergi ismi: Pamukkale Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/pausbed/issue/73609/1145202
Yayın pdf linki: https://dergipark.org.tr/tr/download/article-file/2543891
