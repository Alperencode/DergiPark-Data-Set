Makale Başlığı: Sistemik immün-inflamasyon indeksinin ülseratif kolitteki önemi
Özet: Amaç: Bu çalışmada, ülseratif kolit (ÜK) hastalarında sistemik immün-inflamasyon indeks (Sİİ) düzeyi ile hastalık aktivitesinin yanı sıra tutulum yaygınlığı arasındaki ilişkiyi değerlendirmek amaçlandı.Yöntemler: Akdeniz Üniversitesi Tıp Fakültesi Hastanesi Gastroenteroloji Polikliniği’nde ÜK tanısıyla takip edilen 272 hasta retrospektif olarak tarandı. Mayo endoskopik skoruna göre 82 hasta remisyonda, 190 hasta aktif hasta olarak kabul edildi. Aktif hasta grubu hastalığın tutulum yaygınlığı açısından Montreal sınıflamasına göre E1 (proktit), E2 (sol kolon tutulumu), E3 (yaygın kolit) şeklinde gruplandırıldı. Gruplar arasında C-reaktif protein (CRP), eritrosit sedimentasyon hızı (ESH), nötrofil-lenfosit oranı (NLO), trombosit-lenfosit oranı (PLO) ve Sİİ değerlerinin aktivasyon şiddeti ve tutulum yaygınlığı ile ilişkisi karşılaştırıldı.Bulgular: CRP, ESH, NLO, PLO ve Sİİ değerlerinin remisyondaki hasta grubuna kıyasla aktif grupta belirgin olarak daha yüksek olduğu saptandı (p<0,05). Tutulum yerine göre 3 alt grup kendi arasında karşılaştırıldığında E3 olanlarda diğerlerine göre bu parametrelerin anlamlı olarak daha yüksek olduğu (p<0,05); E1 ve E2 arasında ise anlamlı fark olmadığı görüldü. Sİİ ile diğer belirteçlerin pozitif korele olduğu saptandı. ROC eğrisi analizinde Sİİ düzeyinin cut-off değeri 597,66 olarak hesaplandı.Sonuç: Ülseratif kolitte kolonoskopinin yapılamadığı durumlarda Sİİ; hastalık aktivitesi ve hastalığın tutulum yaygınlığını değerlendirmek açısından basit, kolay ulaşılabilir ve gelecek vadeden bir parametredir.
Yazar isimleri: []
Yayın Yılı: 2 Eylül 2022
Dergi ismi: Dicle Tıp Dergisi
Yayın sayfa url: https://dergipark.org.tr/tr/pub/dicletip/issue/72461/1170395
Yayın pdf linki: https://dergipark.org.tr/tr/download/article-file/2629936
