Makale Başlığı: KAPADOKYA ÇAVUŞİN KÖYÜ, KIZILÇUKUR VE GÜLLÜDERE VADİLERİNDE BULUNAN KAYA KİLİSELERİNİN TAŞIYICI KAYAÇLARININ ARKEOMETRİK ANALİZLERİ VE KORUNMUŞLUK DURUMLARI
Özet: Bu çalışmanın konusu; Kapadokya Bölgesi Çavuşin Köyü, Kızılçukur Vadisi ve Güllüdere Vadisi’nde bulunan kaya kiliselerinden olan Çavuşin (Nikeforos Fokas veya Büyük Güvercinlik) Kilisesi, Vaftizci Yahya (Hagios Ioannes Prodromos) Kilisesi, Haçlı Kilise, Üç Haçlı (Aziz Agentangeus) Kilise ve Ayvalı (Aziz İoannes) Kilisesidir. Çalışmanın amacı kiliselerin tarihini, mimarisini, yapıların duvar resimlerine taşıyıcı görevde bulunan kayaç yapılarının fiziksel ve kimyasal kompozisyonunu ve bozulma süreçlerini tespit etmektir.Kapadokya Kızılçukur ve Güllüdere Vadilerinde bulunan bahsi geçen kiliselerin kayaç yapılarına ait taş numuneleri çeşitli arkeometrik tekniklerle incelenmiştir. Taş örnekleri ilk olarak görsel incelemeler sonucu tanımlanmış, belgelenmesi amacıyla fotoğraflanıp kodlanmıştır. Kiliselerin ana yapı malzemesi olan kayaç örnekleri üzerinde yapılan arkeometrik incelemelerin odağını, petrografik ve kimyasal bileşim analizleri oluşturmaktadır. Taşın yapısını oluşturan temel elementler, kimyasal, makroskobik ve mikroskobik yapısı; X-ışını Floresans (μ XRF) spektrometrisinin yanı sıra stereo ve polarizan mikroskop cihazları kullanılarak tayin edilmiştir. Kiliselerin taşıyıcı nitelikte olan kayaç yapısının bozulma sebepleri fiziksel, kimyasal ve biyolojik etkenler göze alınarak sonuçlarıyla birlikte incelenmiştir.
Yazar isimleri: ['Bilgesu ŞEN', 'Ali Akın AKYOL', 'Yusuf Kagan KADIOĞLU']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/1064865
Yayın pdf linki: https://dergipark.org.tr/tr/download/article-file/2220012
