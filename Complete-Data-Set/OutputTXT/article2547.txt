Makale Başlığı: Ortaokul Öğrencilerinin Oran ve Orantı Konusunun Öğretiminde Kullanılan STEM Etkinliklerine Yönelik Görüşleri
Özet: Bu araştırmanın amacı, ortaokul öğrencilerinin oran ve orantı kavramlarının öğretiminde kullanılan STEM etkinlikleri hakkındaki görüşlerini incelemektir. Araştırma durum çalışması olarak tasarlanmıştır. Katılımcılar, farklı orantısal akıl yürütme becerilerine dayalı olarak 20 öğrenci arasından seçilen sekiz ortaokul öğrencisidir. Veriler yarı yapılandırılmış görüşmeler yoluyla toplanmıştır. Araştırmanın katılımcılarının seçildiği matematik sınıfında oran ve orantı konusu STEM etkinlikleri yardımıyla öğrencilere öğretilmiştir. Öğrenciler, STEM etkinlikleriyle bir matematik dersinin nasıl yürütüldüğünü deneyimleme şansı bulmuşlardır. Tüm STEM etkinlikleri tamamlandıktan sonra her bir katılımcı ile yarı yapılandırılmış görüşmeler yapılmıştır. Elde edilen bulgulara göre; öğrenciler STEM etkinliklerinin olumlu yönlerine odaklanmışlardır. Öğrenciler, STEM etkinliklerinin eğlenceli, ilgi çekici ve işbirlikçiliği desteklediğini belirtmişlerdir. Bunun yanında, öğrenciler etkinliklerin aktif katılım, kalıcı öğrenme, yaratıcı düşünme ve el becerilerini geliştirmeyi sağladığını söylemişlerdir. Ayrıca öğrenciler, STEM etkinliklerinin disiplinler arası, teknoloji ve günlük yaşamla ilgili olduğunu ileri sürmüşlerdir.
Yazar isimleri: ['Mutlu PİŞKİN TUNÇ', 'Nida Sultan GÜNDOĞDU']
Yayın Yılı: 13 Ekim 2022
Dergi ismi: Bartın Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/buefad/issue/72980/1095364
Yayın pdf linki: https://dergipark.org.tr/tr/download/article-file/2340452
