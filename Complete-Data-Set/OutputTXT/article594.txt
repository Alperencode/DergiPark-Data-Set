Makale Başlığı: Romantik İlişki İçerisindeki Partnerlerin Vakit Geçirme Tercihlerinin Yordanmasında Sosyal İlgi, Algılanan İlişki Doyumu, Eğlencelilik ve Çatışma Çözüm Stillerinin Etkisi
Özet: Araştırmanın amacı; romantik ilişkisi içerisindeki bireylerin vakitlerini geçirme tercihlerinin yordanmasında sosyal ilgi, algılanan ilişki doyumu, eğlencelilik ve çatışma çözüm stillerinin etkisinin incelenmesidir. Araştırma nicel araştırma yöntemi ile oluşturulmuştur. Araştırmanın çalışma grubunu; romantik ilişkisi bulunan 309 kişi oluşturmaktadır. Araştırma kapsamında verilerin toplanması için Romantik İlişkilerde Çatışma Çözüm Stilleri Ölçeği, Romantik İlişkilerde Adlerian Sosyal İlgi Ölçeği ve araştırmacıların tarafından oluşturulan kişisel bilgi formu kullanılmıştır. Verilerin analizinde “multinomial lojistik regresyon analizi” yapılmıştır. Araştırma sonucunda, romantik ilişkideki bireylerin vakitlerini partnerinden ayrı geçirmektense, partneriyle birlikte arkadaşlarıyla ya da partneriyle baş başa geçirme tercihlerinin yordanmasında, çatışma çözüm stillerinin yordayıcı olmadığı (p>.05) ancak partnerlerin algıladıkları ilişki doyumlarının ve partnerin sahip olduğu eğlencelilik düzeyinin kurulan her iki modelde de anlamlı bir etkiye sahip olduğu bulgulanmıştır. Bir diğer sonuç ise partnerlerin vakitlerini ayrı geçirmektense, birlikte arkadaşlarıyla geçirmelerine yönelik olarak kurulan ilk modelde sosyal ilgi düzeyi herhangi bir etkiye sahip değilken; ikinci modelde cinsiyete göre farklı olarak anlamlı bir etki yarattığı görülmektedir (p
Yazar isimleri: ['Mehmet GÖKTAŞ', 'Beril ŞENDOĞAN', 'Demet YÜKSEL GEN']
Yayın Yılı: 1 Temmuz 2022
Dergi ismi: Aile Psikolojik Danışmanlığı Dergisi
Yayın sayfa url: https://dergipark.org.tr/tr/pub/apdad/issue/71082/954486
Yayın pdf linki: https://dergipark.org.tr/tr/download/article-file/1832036
