Makale Başlığı: İnternet Sitesi Kalite Unsurlarının Elektronik Güven, Memnuniyet ve Yeniden Satın Alma Niyetine Etkisi
Özet: Çalışmanın amacı, eTailQ ölçeği kullanılarak ele alınan internet sitesi kalitesi unsurlarının (tasarım, yerine getirme, gizlilik ve müşteri hizmetleri) güven, tatmin ve pozitif elektronik ağızdan ağıza pazarlama (eWOM) kapsamında çevrim içi ortamda alışveriş yapan bireylerin tekrar satın alma niyetlerine etkilerinin belirlenmesi ve değerlendirilmesidir. Araştırma evreni ülkemizde yaşayan, 18 yaşından büyük ve çevrim içi alışveriş tecrübesine sahip bireylerden oluşmaktadır. Çevrim içi ortamda 372 adet katılımcıdan sağlanan geçerli verinin, SPSS ve AMOS istatistik programları ile analiz edilmesi sonucunda; internet sitesi kalitesi (eTailQ) unsurlarından yerine getirme hariç; tasarım, gizlilik ve müşteri hizmetleri unsurlarının e-güven üzerinde anlamlı etkiye sahip olduğu görülmüştür. Ayıca, tüm unsurların e-memnuniyet üzerinde de anlamlı etkiye sahip olduğu anlaşılmaktadır. İnternet sitesi kalitesi unsurlarının bireylerin tekrar satın alma niyetleri üzerindeki etkilerine bakıldığında sadece gizlilik ve müşteri hizmetleri unsurlarının anlamlı etkisinin olduğu ifade edilebilir. Son olarak, e-güvenin e-memnuniyet ve tekrar satın alma; e-memnuniyetin pozitif eWOM ve pozitif eWOM’un da tekrar satın alma niyeti üzerinde anlamlı etkilere sahip olduğu tespit edilmiştir.
Yazar isimleri: ['Mehmet Ozan KARAHAN']
Yayın Yılı: 17 Ekim 2022
Dergi ismi: Gümüşhane Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/gumus/issue/73042/1073279
Yayın pdf linki: https://dergipark.org.tr/tr/download/article-file/2252278
