Makale Başlığı: Karadeniz Bölgesinin İl Düzeyinde Süs Bitkileri Üretiminin İncelenmesi
Özet: Karadeniz Bölgesi süs bitkileri sektöründe; farklı ekolojik ve coğrafi koşulları, özellikle yurtdışı pazarlara yakınlığı ve genç nufusu ile önemli avantajlara sahiptir. Yapılan yatırımlara rağmen bölgede süs bitkileri sektörü her kentte aynı düzeyde gelişim göstermemiştir. Bunun nedeni yapılan yatırımların eksik ve plansızlıkları yanıda kent sosyolojisilerinin farklığından da kaynaklanabilmektedir.Çalışmanın amacı; süs bitkileri sektöründe Karadeniz Bölgesinin durumunu incelemek ve gelişmesine katkıda bulunmaktır. Çalışma kapsamını; Artvin, Rize, Trabzon, Giresun, Gümüşhane, Bayburt, Samsun, Tokat, Amasya, Çorum, Sinop, Kastamonu, Zonguldak, Bartın, Bolu, Karabük ve Düzce illerini kapsamıştır ve bu iler ile ilgili üretim verilerini içermektedir. Karadeniz Bölgesi illerinde Tarım ve Orman İl müdürlüklerinde kayıtlı bulunan üreticiler ve TÜIK verileri belirlenerek; il düzeyinde değerlendirme yapılmıştır. Bölgedeki süs bitkileri sektöründeki gelişmişliğin il büyüklükleri ile kısmi bir paralellik göstermesine rağmen gelişmişliğin asıl sebinin doğru yatırımlar, bilgi, teknik, satış desteği ve turizm olduğu görülmektedir. İncelenen kentler içerisinde Düzce, Samsun ve Tokat kentlerinin uygun iklim koşulları, nüfusu, konumlarının yanında artan bir turizm ve ulaşım altyapısınada sahip olmaları süs bitkisi sektörünün gelişimi ile doğru orantılı olduğu tespit edilmiştir. Ancak turizim açısından diğer illere göre önemli atılım içerisinde olan Trabzon ve Rize illeri yeterli gelişmeyi gösterememişlerdir. Ordu ili ise yatırımlara rağmen hedeflenen ihracat yapabilirlik durumuna ulaşamamıştır. Bayburt, Gümüşhane, Bolu, Karabük, Sinop ve Amasya illerinde ise süs bitkileri üretimine ait kayıt bulunmamaktadır.
Yazar isimleri: ['Ömer SARI', 'Fisun Gürsel ÇELİKEL']
Yayın Yılı: 15 Aralık 2022
Dergi ismi: International Journal of Life Sciences and Biotechnology
Yayın sayfa url: https://dergipark.org.tr/tr/pub/ijlsb/issue/68678/1090043
Yayın pdf linki: https://dergipark.org.tr/tr/download/article-file/2318804
