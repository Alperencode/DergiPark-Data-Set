Makale Başlığı: Gerilim Tipi Baş Ağrısında Akupunktur Tedavisinin Etkinliğinde Cinsiyetlerin Karşılaştırılması
Özet: Amaç: Gerilim tipi baş ağrısı (TTH), erişkinlerde yaşam boyu ortalama %46 prevalans (%12-78) ile en sık görülen baş ağrısı tipidir. Akupunktur tedavisi, gerilim tipi baş ağrısında yardımcı tedavilerden biri olduğundan, bu çalışmada akupunkturun cinsiyetler arasındaki yanıt farkını değerlendirmek istedik. Gereç ve Yöntem: Bu retrospektif çalışmada, poliklinikte konvansiyonel tıbbi tedavi almayan (tıbbi tedaviyi reddeden veya ilaç yan etkileri nedeniyle intoleransı olan) ve önceden belirlenmiş akupunktur tedavisi seanslarını tamamlayan 18-60 yaş arası TTH hastalarının 2017-2019 yılları arasındaki tıbbi kayıtları incelenmiştir. Cinsiyetler arasında aylık atak sıklığı, atak şiddeti (Görsel Analog Skala) ve akupunktur tedavisi öncesi ve sonrası atak süreleri kaydedildi. Bulgular: Kriterlere uygun toplam 17 hasta çalışmaya alındı. Cinsiyetler arası aylık atak sıklığı, atakların süre ve şiddetinde tedavi öncesi ve sonrası istatistiksel olarak anlamlı farklılık bulunmadı. Kadınlarda aylık atak sıklığı ve VAS (Visual Analog Skala) skoru tedavi öncesi ve sonrası istatistiksel olarak anlamlı şekilde azalmış bulundu. Erkeklerde ise tedavi öncesi ve sonrası aylık atak sıklığı, atakların süre ve şiddetinde istatiksel açıdan farklılık bulunmadı. Sonuç: Akupunkturun kronik TTH tedavisinde ilaç kullanmak istemeyen veya yan etkileri nedeniyle tolerabilite problemi yaşayan özellikle kadınlarda alternatif tedavi seçeneği olarak değerlendirilmesi gerekir.
Yazar isimleri: ['Burak GÜLCEN', 'Nermin TEPE']
Yayın Yılı: 4 Ekim 2022
Dergi ismi: Balıkesir Sağlık Bilimleri Dergisi
Yayın sayfa url: https://dergipark.org.tr/tr/pub/balikesirsbd/issue/72912/1137670
Yayın pdf linki: https://dergipark.org.tr/tr/download/article-file/2514561
