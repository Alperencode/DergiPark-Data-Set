Makale Başlığı: MuLBSTA skorunun şiddetli akut solunum sendromu koronavirüs 2019 pnömonili hospitalize hastalarda kritik klinik sonuçları öngörmedeki prediktif değerinin incelenmesi
Özet: Amaç: Multilobar infiltrasyon, lenfositopeni, bakteriyel koenfeksiyon, sigara öyküsü, hipertansiyon ve yaş>65 (MuLBSTA) skoru, viral pnömonisi olan hastaları beklenen mortaliteye göre sınıflandırmak için kullanılan bir klinik tahmin kuralıdır. Hastanede yatan SARS-CoV-2 hastalarında kötü klinik sonuçlar için MuLBSTA’nın prediktif performansını PSI, CURB-65 ve qSOFA ile karşılaştırdık.Yöntemler: Bu çalışma 11 Mart 2020 ile 31 Mayıs 2020 tarihleri arasında üçüncü basamak bir üniversite hastanesinde yatan SARS-CoV-2’li hastalar üzerinde geriye dönük yapıldı. SARS-CoV-2 testi pozitif çıkan 900 hastadan 271’i çalışmaya dâhil edildi. Tüm hastalarda 30 günlük mortalite, Yoğun bakım ünitesi (YBÜ) ihtiyacı, mekanik ventilasyon gereksinimi ve akut respiratuar distress (ARDS) gelişimini değerlendirmek için MuLBSTA, PSI, CURB-65 ve qSOFA skoru kullanıldı. Otuz günlük mortalite için prognostik faktörler de analiz edildi.Bulgular: Hastanede yatan 271 hastanın 150’si (%55.3) erkekti. Ortalama yaş 54.2±15.4 yıldı. Otuz günlük ölüm oranı %10,7 idi. Çalışmaya dâhil edilen hastalardan; 39 hasta (%14,3) YBÜ’ye yatırıldı, 32 hasta (%11,8) mekanik ventilatör desteği aldı ve 23 hasta (%8,4) ARDS tanısı aldı. Mortaliteyi tahmin etmede MuLBSTA, PSI, CURB-65 ve qSOFA skorlarının eğri altında kalan alan (AUC) değerleri sırasıyla 0.877 (%95 CI 0.832 0.914), 0.853 (%95 CI 0.806-0.893), 0.769 (95% CI 0,714-0,817) ve 0,769 (95% CI 0,715-0,818). MuLBSTA puanı, diğer tahmin puanlarına kıyasla daha yüksek bir AUC değeri gösterdi. MuLBSTA ve PSI skorları, YBÜ ihtiyacı, mekanik ventilasyon gereksinimive ARDS gelişimi olan hastaları belirlemede CURB-65 ve qSOFA skorlarından daha iyi performans gösterdi.Sonuç: MuLBSTA skoru, hastanede yatan SARS-CoV-2 hastalarında kötü klinik sonuçları tahmin etmek için etkili bir araçtır. Kullanımını doğrulamak için daha fazla çalışmaya ihtiyaç vardır.
Yazar isimleri: ['Serdar YEŞİLTAŞ', 'Meliha MERİÇ KOÇ', 'Ayşe KARATAŞ', 'Gülpınar TEPE', 'Ozge PASİN']
Yayın Yılı: 27 Eylül 2022
Dergi ismi: Anadolu Kliniği Tıp Bilimleri Dergisi
Yayın sayfa url: https://dergipark.org.tr/tr/pub/anadoluklin/issue/72640/1132734
Yayın pdf linki: https://dergipark.org.tr/tr/download/article-file/2494632
