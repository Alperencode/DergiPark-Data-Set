Makale Başlığı: Türkiye’de Afet Olaylarına Kalkınma Planlarının Yaklaşımı
Özet: Afetler (kıran olayları), bireylerin, toplumların yaşamını etkileyerek can ve mal kayıplarına neden olan olağanüstü olaylardır. Bu olaylar, “yerel toplulukların yaşamını etkileyen, aksatan, bozan, yer sarsıntısı, yangın, su baskını, yer kayması, çığ ve kaya düşmesi gibi doğa olayları” diye tanımlanmıştır. Türkiye coğrafyası, jeolojik yapısı nedeniyle türlü afetleri yaşan bir ülke konumundadır. Özellikle yersarsıntıları bugüne kadar çok hasara yol açmıştır. Ülkemizde kapsamlı afet yönetiminde ayrıntılı olarak ilk yaklaşımın 1959 tarih ve 7269 sayılı “Umumi Hayata Müessir Tabi Afetler Dolayısıyla Alınacak Tedbirlerle Yapılacak Yardımlara Dair Kanun” olduğu söylenebilir. Türkiye’de, 55 yıllık sürede (1963-2022)  beşer yıllık dönemleri kapsayan kalkınma planı (9.Beş Yıllık Kalkınma Planı- 7 yıllık) uygulamış ve 2019-2023 dönemini kapsayan 11. Plan da halen uygulanmaktadır. Afet olaylarına, birinci planından altıncı plana kadar sınırlı ,  yedinci plandan itibaren ise daha ayrıntılı yer verilmiştir. Kalkınma Planlarında, imar yasasının dışına çıkılarak kentlerin plansız büyümesi ve çevrelerinde gecekonduların oluşması, verimli tarımsal toprakların sanayiye ve insan yerleşimlerine açılması afetler açışından önemli bir sorundur. Afet zararlarının azaltılması için, sürekli eğitim ve bilimsel araştırmalara önem verilmesi, özeksel ve yerel yönetimler ile ulusal, uluslararası ve gönüllü kuruluşlar arasında eş güdüm ve iş birliği sağlanmalıdır.
Yazar isimleri: ['Hasan Hüseyin DOĞAN']
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1117007
Yayın pdf linki: https://dergipark.org.tr/tr/download/article-file/2429200
