Makale Başlığı: Çanakkale Kıyılarında Dağılım Gösteren Holothuria (Roweothuria) poli (Delle Chiaje, 1823)'nin Besin ve Mineral Kompozisyonlarındaki Mevsimsel Değişimler
Özet: Deniz hıyarları, benzersiz biyokimyasal bileşimleri sayesinde bazıları oldukça ekonomik olan yumuşak gövdeli derisidikenlilerdir.  Holothuria (Roweothuria) poli Türkiye’deki ekonomik deniz hıyarı türlerinden biri olup son on yılda uluslararası pazar talebini karşılamak için Akdeniz'de yoğun bir şekilde avlanmıştır. Bu çalışmada, mevsimlerin gıda ürün kalitesi ve güvenliğine etkisini belirlemek için Türkiye'nin Çanakkale kıyılarında bulunan H. poli'nin et verimi, besin ve mineral bileşimleri araştırılmıştır.Elde edilen sonuçlara göre en düşük et verimi sonbahar örneklerinde belirlenirken, en yüksek seviyeler ilkbahardan yaza kadar olan örneklerde tespit edilmiştir. Nem, protein, yağ, kül ve karbonhidrat seviyeleri yüzdesel olarak sırasıyla, 80,8 – 84,0; 7,6 – 10,1; 1,4 – 1,8; 6,2 – 7,1 ve 0,2 – 0,8 aralıklarında belirlenmiştir. Mineral seviyeleri azalan sıra ile; Na >Ca>Mg> K >S> P Si> B> Mn> Zn> Fe> Cu> Hg> Pb> Sn> Se> Cr> As> Co> Sb> Ni> Cd> Pt şeklinde bulunmuştur. Makro mineraller dışında Si ve B en bol mineraller olarak belirlenmiştir. İnsan beslenmesindeki önemli bazı mineraller arzu edilen seviyelerde bulunurken, toksik mineraller otoriteler tarafından bildirilen eşik seviyelerin altında bulunmuştur. Bulgularımız, H. poli'nin et verimini, makro besin maddelerini ve mineral bileşimleri üzerinde önemli mevsimsel farklılıklar olduğunu, ancak daha da önemlisi, bu tür mevsimlere bakılmaksızın bazı mineralleri biriktirme eğiliminde olabileceğini göstermiştir. Mineral birikim eğiliminin ve ürün kalitesinin belirlenmesi açısından optimal kullanım mevsiminin daha iyi anlaşılmasına yönelik çalışmalar, gelecekte yapılacak araştırmalar için önemlidir.
Yazar isimleri: ['İbrahim Ender KÜNİLİ', 'Fatma ÇOLAKOĞLU']
Yayın Yılı: 28 Ekim 2022
Dergi ismi: Çanakkale Onsekiz Mart University Journal of Marine Sciences and Fisheries
Yayın sayfa url: https://dergipark.org.tr/tr/pub/jmsf/issue/73236/1164295
Yayın pdf linki: https://dergipark.org.tr/tr/download/article-file/2605336
