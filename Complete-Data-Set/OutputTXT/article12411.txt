Makale Başlığı: INVESTIGATION OF FACTORS RELATED TO CYBERCHONDRIA LEVELS OF HEALTH MANAGEMENT AND BANKING AND INSURANCE DEPARTMENT STUDENTS: AN EMPIRICAL ANALYSIS
Özet: Son yıllarda internet, sağlık bilgileri de dahil olmak üzere akla gelebilecek hemen hemen her konuda birincil bilgi ve iletişim kaynağı haline gelmiştir. Giderek daha fazla insan sağlık sorunlarıyla ilgili cevaplar için internete yönelmektedir. Birçokları için bu sağlıksız bir saplantıya dönüşebilmektedir. İnternetteki sağlık bilgilerinin gereğinden fazla incelenmesi ve buna bağlı olarak sağlık kaygısının artmasına “siberkondri” adı verilmiştir. Bu çalışma, biri lisans düzeyinde sağlık eğitimi alan ve biri sağlık eğitimi almayan iki lisans bölümünü karşılaştırarak sağlık eğitiminin siberkondrinin üzerindeki etkilerini ortaya koymayı amaçlamıştır. Çalışmada toplam 418 katılımcı yer almıştır. İki değişken arasındaki farkları değerlendirmek için T-testi ve Mann-Whitney-U testi, üç ve daha fazla değişken arasındaki farkları değerlendirmek için Tek Yönlü Varyans Analizi (ANOVA) ve Kruskal-Wallis testi kullanıldı. Bir dizi demografik bilgiden oluşan bu çalışmada bağımsız değişkenler, bölümler arasında istatistiksel olarak anlamlı bir farklılık göstermemiştir. Ancak bölümlerin puan ortalamaları incelendiğinde sağlık eğitimi alan öğrencilerin Siberkondri Şiddet Ölçeği (CSS) puanlarının daha düşük olduğu görülmüştür. Bu, daha önce yapılan bazı çalışmalarda elde edilen sonuçları desteklemektedir. Sonuç olarak sağlık eğitiminin bulunmasının siberkondri düzeylerinin düşürülmesinde önemli bir faktör olduğu sonucuna varılabilir.
Yazar isimleri: ['Yeter USLU', 'Sefer AYGÜN']
Yayın Yılı: 30 Haziran 2022
Dergi ismi: Nişantaşı Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/nisantasisbd/issue/71052/1113180
Yayın pdf linki: https://dergipark.org.tr/tr/download/article-file/2413603
