Makale Başlığı: Kültürel Mirasın Yeniden Canlandırılmasında Sanal Kent Müzesi Potansiyelinin Kuzey Kıbrıs Örneği Üzerinden İrdelenmesi
Özet: Kıbrıs tarih boyunca birçok medeniyete ev sahipliği yapmış ve onların kültürlerinden kalan birçok kalıntı günümüze kadar taşınmıştır. Bu kalıntıları uluslararası standartta sergileyebileceğimiz ve kentli kimliğinin oluşumunda önemli rol oynayacak olan Kent Müzesi kavramı Kuzey Kıbrıs’ta henüz benimsenmiş değildir. Pandemi döneminin değişik parametrelerinden dolayı ise Kent Müzesi’ni fiziksel ortamda gerçekleştirmeden önce sanal ortamda oluşturmak daha olası gözükmektedir. Bu bağlamda makalede, müzelerin başlangıçları olan merak dolaplarından başlayarak; dijital ekranlara kadar uzanan tarihini inceleyerek, bu tarihin getirdiği metotların potansiyel bir Sanal Kent Müzesi'ne nasıl harmanlanacağı üzerinde durulmaktadır. Uluslararası kurumların, sanal gerçeklik gibi teknolojilerin entegrasyonu ile hem eğitim açısından hem de eğlence ve etkileşim açısından kullanıcılarını tatmin eden sanal müze projeleri de çalışma kapsamında incelenmektedir. Ayrıca makalenin gelecekte tasarlanabilecek bu sanal ortama bir kaynak oluşturması, yön verici olması ve konuyla ilgili toplumsal bilinç oluşturması da hedeflenmektedir.
Yazar isimleri: ['Ibrahim INCE']
Yayın Yılı: 12 Aralık 2021
Dergi ismi: Kıbrıs Araştırmaları Dergisi
Yayın sayfa url: https://dergipark.org.tr/tr/pub/cyprusstudies/issue/68505/830092
Yayın pdf linki: https://dergipark.org.tr/tr/download/article-file/1410959
