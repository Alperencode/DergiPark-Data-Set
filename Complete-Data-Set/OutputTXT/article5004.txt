Makale Başlığı: ÖĞRETMENLİK MESLEK KANUNUNA İLİŞKİN ÖĞRETMEN GÖRÜŞLERİNİN DEĞERLENDİRİLMESİ
Özet: Öğretmenlik meslek kanununa yönelik uzun süreden bu yana devam eden çalışmalar ve öğretmenlik meslek kanunun 14.02.2022 tarihinde kabul edilerek yürürlüğe girmesi ile birlikte tartışmalar yeniden başlamıştır. Bu araştırmada güncel bir probleme dönüşen Öğretmenlik Meslek Kanunu ile ilgili öğretmen görüşlerinin saptanması amaçlanmıştır. Çalışma nitel araştırma yöntemi ile gerçekleştirilmiştir. Çalışma grubunu 2021-2022 eğitim öğretim yılında Mardin ve ilçelerinde görev yapan 65 öğretmen oluşturmaktadır. Araştırmada, amaçlı örnekleme çeşidi olan maksimum çeşitlik örnekleme yöntemi kullanılmıştır. Çalışma grubu oluşturulurken eğitim durumu, yaş ve mesleki kıdem çeşitlilikleri dikkate alınmıştır. Araştırmada verileri toplamak için yarı yapılandırılmış görüşme formu hazırlanmış ve uzman görüşü alınarak uygulanmıştır. Görüşme formu beş açık uçlu sorudan oluşturulmuş ve görüşme esnasında verilen cevaplar çerçevesinde soru sayısı arttırılmıştır. Bu araştırmada görüşülen bireylerin görüşlerini etkili bir biçimde yansıtmak amacıyla doğrudan alıntılar yapılarak betimsel, toplanan verileri açıklayarak kavramlara ve ilişkilere ulaşmak amacıyla içerik ve araştırmada çıkan öğelerin görülme sıklığını ortaya koymak için frekans analizi yapılmıştır. Çalışmada veriler analiz edilip değerlendirildiğinde alt problemlere göre ulaşılan sonuçların, ekonomi, liyakat, eşitlik, adalet ve itibar konuları ile ilgili oldukları görülmektedir.
Yazar isimleri: ['Abdulğafur İŞ', 'Fırat BİREL']
Yayın Yılı: 8 Ekim 2022
Dergi ismi: Elektronik Sosyal Bilimler Dergisi
Yayın sayfa url: https://dergipark.org.tr/tr/pub/esosder/issue/70796/1141748
Yayın pdf linki: https://dergipark.org.tr/tr/download/article-file/2530239
