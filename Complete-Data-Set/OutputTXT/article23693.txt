Makale Başlığı: Kathe Kollwitz’ın Acıdan Tutkuya Evrilen Belli Başlı Eserlerinde Figür İncelemesi
Özet: 1867 ile 1945 yılları arasında yaşamış olan Kollwitz, kıta avrupasında iki dünya savaşının yaşandığı, insanlığın bir buhranlar paradoksu içinde olduğu bir dönemde hayat sürmüştür.  Bu dönemde milyonlarca insanın savaşlar ve salgınlar nedeniyle hayatı sönmüş, milyonlarcası yoksulluk ve sefaletin pençelerine düşmüş, aileler ve toplumlar parçalanmıştır. İçinde bulunduğu toplumun trajedilerini kendi yaşamış olduğu acı ve deneyimlerle birleştiren sanatçı, günümüzde özgünlüğünü koruyan ölümsüz eserler üretmiştir. Bu açıdan Kollwitz, yalnızca kendi dönemini değil sonraki dönemleri de etkileyen bir sanatçı olma özelliğine sahiptir. Kollwitz’in, özellikle dönemin Almanya’sının politik yaklaşımında kadına yönelik yürüttüğü kültürel paradigmalarına karşı bir sanat anlayışı ile; yaşadığı dönemin sorunlarını ve yaşadığı acıların sanatına yaptığı etkileri sanatçının 6 resmi üzerinden incelenmektedir. Çalışmanın amacı, Kollwitz’in yaşadığı bu zor dönemde, yaşadığı derin duygusal acıyı eserlerine tutkuyla aktarırken; aynı zamanda izleyiciye aynı duygu ve derinliği hissettirmesinde kullandığı teknik ve bakış açısını döküman ve eserlerine dayalı analizlerle irdelemek ve ortaya çıkarmaktır.
Yazar isimleri: ['Atalay MANSUROĞLU']
Yayın Yılı: 26 Eylül 2022
Dergi ismi: Sanat ve İkonografi Dergisi
Yayın sayfa url: https://dergipark.org.tr/tr/pub/sidd/issue/72697/1151021
Yayın pdf linki: https://dergipark.org.tr/tr/download/article-file/2565795
