Makale Başlığı: Ortaçağ Felsefesi: Skolastisizm, Joseph Rickaby, çev. Filiz Didem Çoban Sarı, Fol Yayınları, İstanbul, 2021, 88 sayfa.
Özet: Joseph Rickby (1845-1932), Cizvit anlayışı benimseyen bir felsefe tarihçisi ve Katolik düşünceye mensup bir ilahiyatçıdır. Londra Üniversitesi’nde bir dönem eğitim görmüş, ardından etik ve doğal hukuk dersleri vermiştir. St. Thomas Aquinas’ın doktrininin ampirizme ve Hegelciliğe karşıt bir eleştiriye sahip olduğunu belirtmiştir. Devamında Aquinas’ın Summa contra Gentiles’inin açıklamalı İngilizce çevirisini yayınlamıştır. Bu, Rickaby’nin en önemli çalışması olarak değerlendirilir.  1926’da St. Bueno’s College’dan emekli olan Rickaby,  1870 ve 1930 yılları arasında 60 makale ve 30’a yakın kitap yazmıştır.Felsefe tarihinin farklı dönemleri üzerine yazılan kitaplar, çağlar boyunca filozofların insani değerlerin ve varoluşun temelleri hakkındaki fikirlerini ve bunların insan faaliyetleri ve davranışlarında nasıl rol oynadığını ele alır. Burada değerlendireceğimiz eser de ortaçağ sürecindeki skolastisizmin ne olduğuna dair bilgiler sunmaktadır. Roma Katolik bakış açısıyla açık ve basit bir şekilde eserini oluşturan yazar, Skolastikliğin kökenleri, on üçüncü yüzyıldaki yükselişi, çöküşü ve modern canlanmasının nasıl olabileceği, etik ve politikadaki yeri hakkında temel açıklamalar yapmaktadır.
Yazar isimleri: ['Tamer YILDIRIM']
Yayın Yılı: 1 Ekim 2022
Dergi ismi: Usul İslam Araştırmaları
Yayın sayfa url: https://dergipark.org.tr/tr/pub/usul/issue/72651/1164702
Yayın pdf linki: https://dergipark.org.tr/tr/download/article-file/2607003
