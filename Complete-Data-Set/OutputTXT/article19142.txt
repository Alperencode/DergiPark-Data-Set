Makale Başlığı: Metaverse Evrenine Doğru Reklamcılık
Özet: Son dönemlerde, sanal ve artırılmış gerçeklik çalışmalarının artması ve ilgili teknolojilerin gelişmesiyle birlikte Metaverse, dünyanın dört bir yanından büyük ilgi görmüştür. Metaverse ile fiziksel etkileşimlere sahip oldukça gerçekçi sanal bir dünya oluşturmakta ve fiziksel engellilik kavramları zayıflatılarak toplum için oldukça faydalı olması beklenmektedir. Ancak, Metaverse dünyası henüz emekleme aşamasındadır. Metaverse çalışmalarının önümüzdeki on yıl içerisinde sanal ortamda aktif rol oynayacağı düşünülmektedir. Bünyesinde devasa projeleri barındıran bu kavram, kripto yatırımcılarının da odak noktasındadır. Bu alanda çeşitli sanal projeler devam ederken akademik olarak fazla bilgi ve çalışmalar bulunmamaktadır. Öte yandan teknolojik gelişmelere oldukça duyarlı olan reklamcılık faaliyetlerinin bu yeni gelişmeyle birlikte farklı uygulama tekniklerine geçiş yapması muhtemeldir. Geçmişten bir papirüs üzerine basılı reklam materyalinden günümüzde nasıl ki internet reklamcılığına geçiş yapılmış ise reklamcılık faaliyetleri teknoloji ile bütünleşerek Metaverse evreninde de kendine bir yer bulacaktır. Nitel durum değerlendirmesi olarak planlanan çalışmanın amacı, Metaverse kavramının ne olduğuna dair görüşlerin özetlenmesi, reklamcılığın tarihsel dönüşümü ve Metaverse evreninde kendine nasıl bir yer bulacağına dair öngörülerimiz raporlanarak alan yazına katkı sağlamaktır.
Yazar isimleri: ['Zafer AYAZ', 'Betül ERSÖZ']
Yayın Yılı: 27 Ağustos 2022
Dergi ismi: Ankara Hacı Bayram Veli Üniversitesi İktisadi ve İdari Bilimler Fakültesi  Dergisi
Yayın sayfa url: https://dergipark.org.tr/tr/pub/ahbvuibfd/issue/72340/1092245
Yayın pdf linki: https://dergipark.org.tr/tr/download/article-file/2328053
