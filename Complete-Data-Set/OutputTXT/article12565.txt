Makale Başlığı: COVID-19 Hastalarında İnme Sıklığının Değerlendirilmesi
Özet: Amaç: Koronavirüs hastalığı 2019 (COVID-19) hastalarında merkezi ve periferik sinir sisteminin farklı mekanizmalarla tutulumuna bağlı olarak nörolojik semptomlar ortaya çıkmaktadır. COVID-19 enfeksiyonunda sitokin artışı ile birlikte protrombotik aktivasyon ile mikrovasküler tromboz gelişmektedir. Bu çalışmada COVID-19 pozitif hastalarda serebrovasküler hastalık insidansını ve eşlik eden risk faktörlerini araştırmayı amaçladık.Materyal ve Metot: COVID-19 tanısı alan hastalarda hastalıkla ilişkili olarak ortaya çıkan serebrovasküler hastalık durumu değerlendirildi. Serebrovasküler olaylar iskemik ve hemorajik olaylar, geçici iskemik ataklar ve serebral ven trombozu olmak üzere 4 grupta değerlendirildi. Bu hastalarda serebrovasküler hastalık için risk faktörleri ve bu risk faktörlerinin COVID-19 hastalarında serebrovasküler hastalık durumunda prognoza etkisi değerlendirildi.Bulgular: Çalışmada COVID-19 tanısı alan 1000 hasta değerlendirildi. On dört hastada (%1,4) iskemik serebrovasküler hastalık ve/veya geçici iskemik atak geliştiği görüldü. Bu durum COVID-19 tanısı alındıktan sonraki ilk hafta içinde izlendi. COVID-19 ile teşhis edilen akut iskemik inmeli 14 hastada COVID-19 ile ilgili en yaygın semptomlar ateş ve solunum sıkıntısı idi.Sonuç: COVID-19, birden fazla risk faktörü olan hastalarda inme riskini artırıyor. Özellikle pulmoner tutulumlu ve akut iskemik inmeli hastalarda mortalite daha yüksek olabileceğinden yakın takip daha dikkatli yapılmalıdır. 
Yazar isimleri: ['Recep BAYDEMİR', 'Hümeyra ASLANER', 'Gamze KALIN ÜNÜVAR', 'Murat GÜLTEKİN', 'Şeyma BENLİ', 'Ali Ramazan BENLİ']
Yayın Yılı: 10 Aralık 2022
Dergi ismi: Online Türk Sağlık Bilimleri Dergisi
Yayın sayfa url: https://dergipark.org.tr/tr/pub/otjhs/issue/73567/1065835
Yayın pdf linki: https://dergipark.org.tr/tr/download/article-file/2223623
