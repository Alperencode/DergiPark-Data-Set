Makale Başlığı: ÖRGÜT KÜLTÜRÜNÜN KADIN ÇALIŞANLARIN ÖRGÜTSEL BAĞLILIĞINA VE PERFORMANSINA ETKİSİ
Özet: Küreselleşmenin hızlanmasıyla birlikte örgütlerde bir takım konulara verilen önem artmıştır. Bu önemli konulardan örgüt kültürü,  örgütsel bağlılık ve performans ile ilgili Türkiye’de araştırmalar gün geçtikçe artmaya devam etmektedir. Günümüzde iş dünyası da, bu kavramları verimliliği en üst düzeye çıkarmak için kullanmaktadır.Örgüt kültürü kavramı, hem örgüt hem de çalışanları için büyük önem taşımaktadır. Aynı zamanda, çalışanlar arasında bir kimlik duygusu geliştirmeye yardımcı olur ve çalışanların örgütsel hedeflere katılımını destekleyerek örgütsel bağlılığın oluşumunu ve gelişimini destekler. Ayrıca, örgüt kültürü, üyeleri örgüt içindeki iş ve eylem kalitesini iyileştirmeye yönelik motive ederek performansı artırabilir. Bu araştırma, örgüt kültürü ile kadın çalışanların örgütsel bağlılığı ve performansı arasındaki ilişkiyi ortaya çıkarmak amacıyla yapılmıştır. İstanbul’da bir fabrikanın kadın çalışanları arasından hedef örneklem belirlenmiş ve anket yoluyla 82 kadın çalışandan elde edilen veriler kullanılmıştır. Bu veriler SPSS uygulama programı kullanılarak analiz edilmiştir. Verilerin analizi sonucunda, örgüt kültürünün kadın çalışanların hem örgütsel bağlılığı hem de performansı arasında pozitif ve anlamlı bir ilişkinin olduğu belirlenmiştir. Ayrıca örgüt kültürü ile örgütsel bağlılığın alt boyutlarından duygusal, devam ve normatif bağlılık arasında da pozitif yönlü ve anlamlı bir ilişkinin olduğu tespit edilmiştir.
Yazar isimleri: ['Mukaddes GÜLER', 'Gülten GÜMÜŞTEKİN']
Yayın Yılı: 30 Ekim 2022
Dergi ismi: Avrasya Sosyal ve Ekonomi Araştırmaları Dergisi
Yayın sayfa url: https://dergipark.org.tr/tr/pub/asead/issue/73282/1173958
Yayın pdf linki: https://dergipark.org.tr/tr/download/article-file/2645019
