Makale Başlığı: İletişim Sürecine Teknoloji Müdahalesi Olarak Teknoferans: Evli Çiftler Üzerine Bir Araştırma
Özet: Teknoloji kullanımı kişiler arası iletişim ve etkileşimi bozmakta ve iletişim sürecine müdahale etmektedir. Bunun görünür olduğu toplumsal alanlardan biri de çiftler arası iletişimdir. Bu nedenle teknolojik araçların kullanımının farklı yaş gruplarında ve farklı demografik özelliklere sahip evli çiftlerin, iletişim süreçlerinde, ilişki doyumunda ve çatışma durumlarında olumlu ya da olumsuz ne gibi özellikler gösterdiği ve kişilerin teknoloji kullanımının ilişkilerine olan etkilerini öğrenme noktasında önemli olmaktadır. Bu anlamda bu etkileri belirlemek amacıyla araştırma, İstanbul ilinde bulunan farklı yaş ve demografik özelliklere sahip 264 evli kişinin katılımıyla gerçekleştirilmiştir. Araştırmada veri toplama aracı olarak teknoferans ölçeği, ilişki doyum ölçeği ve romantik partner çatışma ölçeği kullanılmıştır. Araştırma verilerinin analizi sonucunda, genel olarak, kişilerin teknoloji kullanımı ve ilişkideki teknoferans etkisi arttıkça, kişilerin ilişki memnuniyetinde bir azalma olduğu ve buna bağlı olarak teknoloji kullanımı dolaylı evli çift çatışmalarının da arttığı gözlenmektedir. Ayrıca evli çiftlerin teknoloji kullanımı, ilişki memnuniyeti ve çatışmaya yönelik tutumları, cinsiyet, yaş, eğitim ve gelir düzeyine göre farklılık göstermektedir.
Yazar isimleri: ['Cihan ÇAKIR', 'Mihrali KÖSELİÖREN']
Yayın Yılı: 22 Temmuz 2022
Dergi ismi: Erciyes İletişim Dergisi
Yayın sayfa url: https://dergipark.org.tr/tr/pub/erciyesiletisim/issue/71307/1091267
Yayın pdf linki: https://dergipark.org.tr/tr/download/article-file/2323824
