Makale Başlığı: Üniversite Öğrencilerinin Epistemolojik İnançlarının Bazı Demografik Değişkenlere Göre İncelenmesi
Özet: Tarama modelinin kullanıldığı deneysel olmayan bu çalışmada üniversite öğrencilerinin epistemolojik inançlarının belirlenmesi ve buinançların cinsiyet, anne ve babanın eğitim durumu, yaş ve sınıf düzeyi değişkenlerine göre farklılaşıp farklılaşmadığının incelenmesiamaçlanmıştır. 535 üniversite öğrencisiyle yürütülen bu çalışmada veriler Epistemolojik İnanç Ölçeği ile toplanmıştır. Araştırmadanelde edilen bulgulara göre üniversite öğrencilerinin öğrenmenin çabaya bağlı olduğuna inanç (ÖÇBOİ), öğrenmenin yeteneğe bağlıolduğuna inanç (ÖYBOİ) ve tek bir doğrunun var olduğuna inanç (TBDVOİ) alt boyutlarına ilişkin epistemolojik inançları orta düzeydeolgunlaşmıştır. Ayrıca öğrencilerin ÖÇBOİ, ÖYBOİ ve TBDVOİ alt boyutlarına ilişkin epistemolojik inançları cinsiyet değişkenine göreanlamlı bir şekilde farklılaşmazken, anne ve babanın eğitim durumu, yaş ve sınıf düzeyi değişkenleri bu alt boyutlara ilişkin epistemolojikinançları anlamlı bir şekilde farklılaştırmaktadır. Daha yüksek eğitim kademelerinden mezun olmuş ebeveynlere sahip, yaş olarak dahabüyük ve daha üst sınıflarda öğrenim görmekte olan öğrencilerin epistemolojik inançları anlamlı bir şekilde daha olgunlaşmıştır. Araştırmakapsamında ulaşılan bu sonuçlar alanyazında bulunan birçok çalışmanın sonucuyla ve teorik alt yapıyla örtüşmektedir
Yazar isimleri: ['Ali ORHAN']
Yayın Yılı: 31 Ağustos 2022
Dergi ismi: Yükseköğretim ve Bilim Dergisi
Yayın sayfa url: https://dergipark.org.tr/tr/pub/higheredusci/issue/72432/1076780
Yayın pdf linki: https://dergipark.org.tr/tr/download/article-file/2266250
