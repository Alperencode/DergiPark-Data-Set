Makale Başlığı: Evli Kadınların Toplumsal Cinsiyet Rollerine İlişkin Tutumlarının Sosyo-Demografik Özelliklere Göre Belirlenmesi
Özet: İçinde bulunduğumuz toplumun bağlı olduğu kültür ve geleneksel yapı bireylerin olgu ve olaylara yönelik bakış açılarını belirlemede en önemli faktörlerden biridir. Kültür ve geleneksel yapı toplum kimliğinin oluşumunda etkili olmakta ve bu kimlik birçok alışkanlık ve davranışın şekillenmesine yol açmaktadır.  Cinsiyet olgusunun toplum tarafından şekillenmesiyle oluşan toplumsal cinsiyet rolleri, cinsiyetler arasında eşitsizliğin oluşmasına yol açmaktadır. Kadın ve erkek cinsiyeti arasında yaşanılan eşitsizlik, birçok alanda kadınları kısıtlamakta ve ikincil duruma düşürmektedir. Bu çalışmanın amacı, evli kadınların toplumsal cinsiyet rollerine ilişkin bakış açılarını belirlemek ve bu bakış açılarının oluşumunda kadınların; evlenme yaşı, evlenme süresi, yetiştiği yer, çalışma durumu, eğitim durumu, gelir durumu gibi sosyo-demografik değişkenlerin nasıl bir etkisinin olduğunu incelemektir. Bu araştırma genel tarama modellerinden ilişkisel tarama yöntemiyle yapılan nicel bir araştırmadır. Araştırmanın çalışma grubunu, kolay örnekleme yöntemiyle ulaşılmış İstanbul’da yaşayan 20-50 yaş aralığındaki 105 evli kadın oluşturmaktadır. Araştırmanın verilerini toplamak için Toplumsal Cinsiyet Rolleri Tutum Ölçeği ve sosyo-demografik bilgi sorularının bulunduğu bir anket formu kullanılmıştır. Araştırma sonucunda, katılımcıların yaşları, evlilik şekilleri, evlilik süreleri, eğitim durumları ve çalışma durumları ile toplumsal cinsiyet rollerine ilişkin tutumları arasında anlamlı farklılıklara ulaşılmıştır.
Yazar isimleri: ['Hülya ALTUN']
Yayın Yılı: 30 Eylül 2022
Dergi ismi: Sosyal Sağlık Dergisi
Yayın sayfa url: https://dergipark.org.tr/tr/pub/sosyalsaglik/issue/72868/1147064
Yayın pdf linki: https://dergipark.org.tr/tr/download/article-file/2551541
