Makale Başlığı: Dişsiz Mandibulada Rezidüel Kret Rezorpsiyonu İle İlişkili Uyuşuk Çene Sendromu: Bir Olgu Sunumu
Özet: Kronik, progresif ve irreversibl bir seyir izleyen rezidüel kret rezorpsiyonu (RKR), diş kaybı sonrası birçok lokal ve sistemik faktörün kümülatif etkisi altındaki alveolar remodelinge bağlıdır. Mandibula yüksekliğinin azalması; mental foramenin rezidüel kretteki lokalizasyonunun değişmesine ve “uyuşuk çene sendromu” olarak bilinen mandibular protezlerin baskısı nedeniyle subjektif ağrı ve parestezi ortaya çıkmasına yol açar. Bu olgu sunumunda; mandibulada şiddetli RKR mevcut olan ve subjektif ağrı ve parestezi şikayeti ile başvuran hastanın klinik ve radyolojik bulguları sunulmaktadır.Sağ mandibular dişsiz alveoler krette hassasiyet ve ağrı şikayeti ile kliniğimize başvuran 61 yaşındaki kadın hastanın klinik ve radyolojik muayenesi gerçekleştirilmiştir. İntraoral muayenede, dişsiz mandibular alveol kretinde şiddetli rezorpsiyon saptanmıştır. Panoramik radyografide, sağ mental foramenin alveol kret tepesine çok yakın lokalize olduğu izlenmiştir. Konik ışınlı bilgisayarlı tomografi görüntülemesi mandibuladaki şiddetli atrofiyi ve her iki taraftaki mental foramenin kret tepesinde konumlandığını doğrulayarak hastanın hassasiyet ve ağrı şikayetinin nedeni açıkça ortaya koymuştur.Dişsiz mandibulada RRR, mental foramenin alveolar kret tepesine yakın konumlanmasından dolayı mental sinirin zarar görmesine yol açabilir. Mental sinirin kronik baskıya maruz kalması, mental sinirin dağılım bölgesinde ağrı ve alt dudakta uyuşukluk şikayetine neden olabilir. Özellikle RKR mevcut olan dişsiz ağızlarda, detaylı radyolojik inceleme kesinlikle tanı ve protetik tedavi planlamasının önemli bir bileşeni olarak düşünülmelidir.
Yazar isimleri: ['Melda Pelin AKKİTAP', 'Birsay GÜMRÜ', 'Ender İDMAN']
Yayın Yılı: 22 Haziran 2022
Dergi ismi: European Journal of Research in Dentistry
Yayın sayfa url: https://dergipark.org.tr/tr/pub/erd/issue/70464/1075558
Yayın pdf linki: https://dergipark.org.tr/tr/download/article-file/2261476
