Makale Başlığı: 21. YÜZYIL BECERİLERİ AÇISINDAN MÜZİK DERSİ ÖĞRETİM PROGRAMI
Özet: Milli Eğitim Bakanlığının 2023 vizyonunda vurgulanan 21. Yüzyıl becerilerinin eğitim programlarında yer alması hususundan hareketle 21. yüzyıl becerilerinin Müzik Dersi Öğretim Programı’nda ne derecede yer bulduğunun ortaya koyulması önem arz etmektedir. Bu araştırma ile 2018 yılında yenilenmiş olan Müzik Dersi Öğretim Programı’ndaki (İlkokul-Ortaokul) kazanımların, 21. Yüzyıl becerilerine uygunluğunun incelenmesi amaçlanmıştır. Araştırma nitel araştırma yöntemleri doğrultusunda oluşturulmuştur. Çalışmada kullanılan veriler doküman incelemesi yapılarak elde edilmiştir. Araştırmada Müzik Dersi Öğretim Programı’nda yer alan kazanımların tamamı içerik analizine tabi tutulmuştur. İçerik analizi yapılırken kazanımların P21’in çerçevesinde yer alan ana beceriler ve bu ana becerilerin içesinde yer alan alt becerilere uygunluğu dikkate alınmıştır. Bu bağlamda tüm sınıflar düzeyinde toplam 179 kazanım, Müzik Dersi Öğretim Programındaki öğrenme alanları ekseninde alt temalara ayrılmıştır ve incelenmiştir. Araştırma sonucunda müzik dersi öğretim programında yer alan kazanımların 21. Yüzyıl becerilerini yeterli düzeyde yansıtmadığı ve becerilerin kazanımlara dağılımında her hangi bir dengenin gözetilmediği belirlenmiştir.
Yazar isimleri: ['Yıldız MUTLU YILDIZ']
Yayın Yılı: 30 Haziran 2022
Dergi ismi: Art-e Sanat Dergisi
Yayın sayfa url: https://dergipark.org.tr/tr/pub/sduarte/issue/70476/1079026
Yayın pdf linki: https://dergipark.org.tr/tr/download/article-file/2274809
