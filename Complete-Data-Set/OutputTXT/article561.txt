Makale Başlığı: Okul Müdürlerinin Yenilik Yönetimi Yeterliklerine İlişkin Öğretmen Algılarının Çeşitli Değişkenlere Göre İncelenmesi
Özet: Bu çalışmanın amacı ilkokul ve ortaokul öğretmenlerinin okul müdürlerinin yenilik yönetimi yeterliklerine ilişkin algı düzeylerinin belirlenmesi ve öğretmen algılarının çeşitli demografik değişkenlere göre farklılaşma düzeyinin incelenmesidir. Çalışma, nicel araştırma yöntemlerinden genel tarama modeli ile gerçekleştirilmiştir. Araştırma evrenini 2021-2022 eğitim öğretim yılında Ankara İli Yenimahalle ilçesinde ilk ve ortaokullarda görevli 3982 sınıf ve branş öğretmeni oluşturmaktadır. Örneklemin belirlenmesinde basit seçkisiz örnekleme yöntemi kullanılmış ve evreni temsil ettiği kabul edilen 371 öğretmen araştırmaya dahil edilmiştir. Veri toplama aracı olarak dört boyutlu ve 32 maddeden oluşan Yenilik Yönetimi Ölçeği kullanılmıştır. Verilerin analizinde yüzde, frekans, aritmetik ortalama, standart sapma gibi betimsel analizler ve araştırma konusuna ilişkin öğretmen görüşlerinin belirlenmesinde T-testi ve ANOVA gibi istatiksel testlerden yararlanılmıştır. Yapılan analizler sonucunda öğretmenler, okul müdürlerini yenilik yönetimi konusunda orta derece yeterli buldukları tespit edilmiştir. Cinsiyet, görev (branş), eğitim durumu ve kıdem değişkenlerinin öğretmen görüşlerinde anlamlı farklılık oluşturmadığı sonucuna ulaşılmıştır. Araştırmada elde edilen bulgular diğer araştırma sonuçları ile karşılaştırılarak tartışılmış ve bulgulara göre araştırmacı ve uygulayıcılara öneriler sunulmuştur.
Yazar isimleri: ['Adem BEYHAN', 'Seher ERDOĞAN']
Yayın Yılı: 30 Kasım 2022
Dergi ismi: Ahi Evran Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/aeusbed/issue/73599/1137221
Yayın pdf linki: https://dergipark.org.tr/tr/download/article-file/2512894
