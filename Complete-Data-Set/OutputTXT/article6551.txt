Makale Başlığı: Covid Stres Ölçeği (CSÖ): Türkçe Geçerlilik ve Güvenilirlik Çalışması
Özet: Bu araştırmanın amacı “COVİD Stres Ölçeği” nin Türkçe geçerlilik ve güvenilirliğini yapmaktır. Türkçe Bu araştırmanın amacı “COVİD Stres Ölçeği” nin Türkçe geçerlilik ve güvenilirliğini yapmaktır. Türkçe literatürde COVİD stresini ölçen bir ölçüm aletinin olmaması araştırmanın önemini vurgulamaktadır. Nicel araştırma deseni kullanılarak yapılan çalışmanın verileri anket tekniği ile elde edilmiştir. Kolayda örneklem yöntemi kullanılarak yapılan çalışmanın verileri online olarak toplanmıştır. Araştırmaya 750 yetişkin birey dâhil olmuştur. Verilerin toplanmasında kişisel bilgi formu, “COVİD Stres Ölçeği ” ve “Koronavirüs Anksiyete Ölçeği” kullanılmıştır. Kişisel bilgi formu kapsamında bireylerin; cinsiyeti, eğitim durumu ve aylık gelir durumu yer almıştır.  Kapsam, yapı ve bağlam geçerliliği sonucunda 36 maddeden oluşan ölçek 28 maddeye düşmüştür. Ölçek; tehlike ve bulaşıcılık (7), sosyo-ekonomik sonuçlar (6), yabancı düşmanlığı (6), travmatik Stres (4) ve kompulsif kontrolü (5) olmak üzere 5 boyuttan oluşmaktadır. Ölçeğin genel olarak Cronbach Alpha değeri 0,939 olarak tespit edilmiştir. Ayrıca araştırmada bağlam geçerliliği sonucu COVİD stresi ile anksiyete arasında pozitif yönlü bir ilişki tespit edilmiştir. Bireylerin stresi arttıkça anksiyete düzeyleri de artmaktadır. Sonuç olarak “COVİD Stres Ölçeği” Türkçe'ye uyarlamasının geçerli ve güvenilir olduğunu tespit edilmiştir.
Yazar isimleri: ['Yunus Emre ÖZTÜRK', 'Ramazan KIRAÇ', 'Ali GÖDE']
Yayın Yılı: 27 Eylül 2022
Dergi ismi: Gümüşhane Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/gumussagbil/issue/72733/944137
Yayın pdf linki: https://dergipark.org.tr/tr/download/article-file/1792736
