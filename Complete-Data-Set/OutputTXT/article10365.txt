Makale Başlığı: Taze ve Doğal Yaşlanmış Ağaç Malzemeye Uygulanan Üç Çeşit Verniğin Yüzey Sertliği
Özet: Çalışmanın amacı: Bu çalışma, doğal yaşlanmış ağaç malzeme yüzeyine uygulanan bazı verniklerin yüzey sertlik değerlerinin belirlenmesi amacı ile yapılmıştır.Malzeme ve yöntem: Doğal yaşlanmış ve taze sarıçam (Pinus sylvestris L.), sapsız meşe (Quercus petrea L.) ve kestane (Castanea sativa M.) ağaç malzemeden hazırlanan deney örneklerinin yüzeyine akrilik, poliüretan ve su-bazlı vernik uygulamıştır. Her ağaç türü, kesit yönü, yaş periyodu ve vernik çeşidi için 10’ar adet olmak üzere toplam 360 adet deney örneği hazırlanmış ve yüzey sertlik değerleri belirlenmiştir.Temel Sonuçlar: Deneyler sonucunda, yaş periyodunun vernik katmanı yüzey sertliğine etkisi önemsiz bulunmuştur. Ağaç malzemede düzeyinde en yüksek yüzey sertlik değeri meşenin teğet kesitinde elde edilmiş, meşe ve kestane arasındaki fark istatistiksel olarak anlamsız çıkmıştır. Vernik çeşidi olarak, en yüksek yüzey sertlik değeri poliüretan vernikte elde edilmiş, bunu sırası ile akrilik vernik ve su-bazlı vernik izlemiştir. Ayrıca, ağaç malzemenin teğet kesitindeki vernik katmanı yüzey sertliği radyal kesit yönünden yüksek bulunmuştur.Araştırma vurguları: Vernik katmanında yüksek yüzey sertliği gerektiren durumlarda, poliüretan vernik tercih edilebilir. Deneyler sonucunda, yüzey sertlik değeri düşük seviyede bulunan su-bazlı vernik ise yüksek elastiklik özelliği sayesinde, higroskopik yapıya sahip olan ağaç malzeme ile uyumlu bir çalışma performansı verebilecektir. Bu nedenle, boyutsal değişim miktarı yüksek olan ağaç malzemenin harici etkilere karşı korunması için kullanılabilir.
Yazar isimleri: ['Kenan KILIÇ']
Yayın Yılı: 27 Eylül 2022
Dergi ismi: Kastamonu Üniversitesi Orman Fakültesi Dergisi
Yayın sayfa url: https://dergipark.org.tr/tr/pub/kastorman/issue/72672/1179043
Yayın pdf linki: https://dergipark.org.tr/tr/download/article-file/2666395
