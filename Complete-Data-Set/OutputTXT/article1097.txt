Makale Başlığı: Japonya’da Vatandaşlık Eğitimi
Özet: Bu çalışmanın amacı gelişmiş bir Uzak Doğu ülkesi olan Japonya’da uygulanan vatandaşlık eğitimi süreçlerinin incelenmesidir. Bir derleme makalesi olarak hazırlanan bu çalışmada Japon eğitim sisteminin özellikleri ile vatandaşlık eğitiminin tarihsel gelişimi incelenmiş, daha sonra ise günümüz Japonya’sında vatandaşlık eğitiminin okullara yansımaları, var olan farklı anlayışlar ve gerçekleştirilen çeşitli eğitim uygulamaları ele alınmıştır. Bu süreçte Sosyal Bilgiler derslerinin oynadığı rol detaylandırılmış, son olarak ise Japonya’da vatandaşlık eğitimiyle ilgili olarak devam etmekte olan sorunlar irdelenmiştir. Çalışma sonucunda Japonya’da 2. Dünya Savaşı’na kadar sistematik bir vatandaşlık eğitimi anlayışının olmadığı ve bu dönemde vatana ve imparatora bağlılık gibi hususların vatandaşlık eğitiminin odak noktasını oluşturduğu belirlenmiştir. İkinci Dünya Savaşı sonrası dönemde ise eğitimin yapısı demokrasiye dönmüş ve vatandaşlık eğitimi ile ilgili önemli dersler okul müfredatlarına girmiştir. Bununla beraber İlkokul 1. sınıftan başlamak üzere, liseler dâhil vatandaşlık eğitiminin örgün eğitim kurumlarında çeşitli dersler yoluyla öğrencilere verildiği, bu sürecin örtük program dahilinde çeşitli faaliyetlerle de geliştirilmeye çalışıldığı, tüm bu süreçte ise Sosyal Bilgiler derslerinin önemli bir role sahip olduğu belirlenmiştir. Bütün bunların yanında Japon vatandaşlık eğitiminde çeşitli sorunların var olduğu, son yıllarda ise küresel vatandaşlık ve çok kültürlü vatandaşlık gibi konular üzerine yapılan tartışmaların arttığı belirlenmiştir.
Yazar isimleri: ['Okan YETİŞENSOY', 'Şemsettin AKDENİZ']
Yayın Yılı: 26 Haziran 2022
Dergi ismi: Amasya Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/amauefd/issue/70418/1050006
Yayın pdf linki: https://dergipark.org.tr/tr/download/article-file/2163214
