Makale Başlığı: 4-6 YAŞ KUR’AN KURSU ÖĞRETİCİ KİTAPLARININ GELİŞİM PSİKOLOJİSİ AÇISINDAN DEĞERLENDİRİLMESİ*
Özet: Okul öncesi dönemde çocuğun psikolojik gelişimine uygun bir şekilde 4-6 yaş Kur’an kurslarında masallar ve oyunlarla verilen din ve değerler eğitimi önemlidir. Bu çalışmada, Diyanet İşleri Başkanlığı’na (DİB) bağlı olarak il müftülükleri bünyesinde açılan, 4-6 yaş Kur’an Kursu Öğretici Kitapları 1 ve 2 içerisinde yer alan konular, çocuk gelişim psikolojisi açıdan incelenmiştir. Çalışma, bütüncül tekli durum desenli nitel bir araştırmadır. Veri toplama basılı dokümanlar üzerinden yapılmış ve bu dokümanlar betimlenmiştir. İncelenen dokümanlarda; Kur’an Kursları Öğretici 1. Kitapta “Allah Bizi Duyuyor, Peygamberimizin Çocuklara Sevgisi, Sahabenin İkramı, Sadaka, Şeftali Ağacı Hikâyesi” ve 2. Kitapta “Zeytin Yağlı Pırasa” başlıklı bölümlerde yanlış anlamaya müsait olacak ifadeler yer almaktadır. Bayram namazlarının anlatıldığı bölüm ise cinsiyetçi bir bakış ile sunulmuştur. İkinci kitapta hikâyeler daha uzun, görsel daha azdır. Ayrıca, her iki kitapta “Vedûd, Hâlık, mucize, vefat etti, ölüm vs.” gibi soyut kavramlar geçmektedir.
Yazar isimleri: ['Suzan YILDIRIM']
Yayın Yılı: 24 Kasım 2022
Dergi ismi: Mehmet Akif Ersoy Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/makusobed/issue/73476/1143487
Yayın pdf linki: https://dergipark.org.tr/tr/download/article-file/2537185
