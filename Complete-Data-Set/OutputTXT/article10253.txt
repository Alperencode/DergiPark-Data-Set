Makale Başlığı: Un ve Unlu Mamuller Alt Gıda Sektöründeki Firmaların Ar-Ge ve Yenilikçilik Düzeylerinin Belirlenmesi: TR52 Bölgesi
Özet: Bu çalışmada, un ve unlu mamuller sektöründe öncü konumda olan TR52 bölgesinde unlu mamuller sektöründeki bisküvi ve kek alt grubunda faaliyet gösteren işletmelerin ürün ve hizmet inovasyonları ve bunları etkileyen faktörlerin analiz edilmesi amaçlanmıştır. Araştırma bölgesindeki firmalarla yapılan anketler sonucunda sektörde faaliyet gösteren işletmelerin %94’ünün ürün inovasyonu, %36’sının ise hizmet inovasyonu gerçekleştirdikleri belirlenmiştir. Bu işletmelerin ürün ve hizmet inovasyonuna yönelik hipotez test sonuçlarına göre, faaliyet süresi 20 yıla kadar olan ve 21 yılın üzerinde olan işletmelerle patent başvurusunda bulunan ve bulunmayan işletmelerde hizmet inovasyonu gerçekleştirme oranı bakımından istatistiksel olarak anlamlı bir fark olduğu belirlenmiştir. Ancak, ürün inovasyonu gerçekleştirme kabiliyeti ile faaliyet süresi, Ar-Ge biriminin varlığı ve patent başvurusunda bulunma değişkenleri arasında istatistiksel olarak anlamlı bir farkın olmadığı görülmüştür. Öte yandan ürün ve hizmet inovasyonları gerçekleştirme kabiliyeti ile işletmelerin iç ve dış bilgi kaynaklarını kullanabilme oranları arasındaki bağın zayıf olduğu görülmüştür.
Yazar isimleri: ['Evin AKGÜN', 'Selim Adem HATIRLI']
Yayın Yılı: 27 Haziran 2022
Dergi ismi: Karamanoğlu Mehmetbey Üniversitesi Sosyal Ve Ekonomik Araştırmalar Dergisi
Yayın sayfa url: https://dergipark.org.tr/tr/pub/kmusekad/issue/70427/1105234
Yayın pdf linki: https://dergipark.org.tr/tr/download/article-file/2381240
