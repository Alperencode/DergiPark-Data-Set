Makale Başlığı: Geleneksel Değerler Üzerinden Çin Toplumundaki Aile Kavramına Bakış
Özet: Bu çalışma, geleneksel değerler ve normlar üzerinden Çin toplumundaki aile kavramını ele alarak, aile etiği, aile yapısı, aile üyelerinin statüsü ve rolleri, birey- aile ilişkisi, aile-toplum ve devlet ilişkisini yapısal işlevsel kuram çerçevesinde incelemeyi amaçlamaktadır. Toplumdaki değer yargıları ve normatif kurallar toplumun en küçük yapı birimi olan ailede yoğun olarak yaşanmakta olup, aile etiği bireyin ailedeki işlev ve görevlerini, bireyin ve ailenin toplum ve devlet ile olan ilişkisini belirlemesi açısından önemlidir. Çin’in geleneksel düşünce yapısının temelini oluşturan Konfuçyanizm’in temelinde aile etiği yatmakta ve birey, aile ve devlet kavramları birbirinden ayrılmaz kavramlar olarak düşünülmektedir. Bu sebeple Çin toplumundaki aile etiği Konfuçyanizm’in savunduğu ilkeler doğrultusunda oluşmuş ve şekillenmiştir. Küreselleşme ve modernleşme ile beraber aile yapıları ve bireyin ailedeki görevlerinde bir takım değişiklik görülmesine rağmen, Çin toplumundaki aile etiğinin temelinde geleneksel değerleri ve etkilerini hâlâ görmek mümkündür. Bu çalışmada, aile etiğine dair bazı hususlarda Batı toplumlarıyla mukayeseye yer verilmiştir.
Yazar isimleri: ['Sema GÖKENÇ GÜLEZ']
Yayın Yılı: 28 Ekim 2022
Dergi ismi: Şarkiyat Mecmuası
Yayın sayfa url: https://dergipark.org.tr/tr/pub/iusarkiyat/issue/73344/1168036
Yayın pdf linki: https://dergipark.org.tr/tr/download/article-file/2620381
