Makale Başlığı: İhanet İle Vatanseverlik Arasında Bir Asker: Küçük Ethem
Özet: “Küçük Ethem” yahut “Şişman Ethem” diye tanınan Ethem İzmirli, 1906 yılında Harbiye’den mezun olmuştur. Ege’de Milli Mücadele’ye ilk katılanlar arasındadır. Yunanlıların Akhisar ve Bergama’yı işgal etmesi üzerine Albay Kazım (Özalp) Bey, onu bölgede Kuva-yı Milliye’yi kurmakla görevlendirmiştir. Küçük Ethem, Akhisar’da Kuva-yıMilliye’yi kurmuş ve Akhisar Alay komutanlığı görevini üstlenmiştir. Küçük Ethem, 16-25 Ağustos 1919 tarihleri arasında düzenlenen Alaşehir Kongresi’ne katılmıştır. Küçük Ethem’in Sivas Kongresi’ne katılmak için Sındırgı delegesi olarak seçildiği ve Sivas Kongresi çalışmalarına katıldığı kaynaklarda belirtilmişse de Sivas Kongresi tutanaklarında adı geçmemektedir. Küçük Ethem, düzenli ordu kurulmasında ortaya çıkan, Ankara ile Çerkez Ethem arasında anlaşmazlık sırasında Çerkez Ethemle birlikte hareket etmiş ve Yunanlılar tarafına geçmiştir. Bu yüzden, Milli Mücadele’den sonra yayınlanan Yüzellilikler Listesi’nin 62. sırasında yer almıştır. Çalışmada, Başbakanlık Osmanlı Arşivi, Cumhuriyet Arşivi ve Milli Savunma Bakanlığı Arşivi, döneme ilişkin tetkik eserler, makaleler, tezler ile sözlü kaynaklardan istifade edilmiştir. Bu makalede Küçük Ethem’in yaşamı, Milli Mücadele dönemindeki faaliyetleri, Yunanistan’dayken Türkiye aleyhine yaptığı çalışmalarıyla, 1938 yılında Yüzellilikler affıyla Türkiye’ye dönmesinden sonraki çalışmaları incelenmiştir.
Yazar isimleri: ['Bünyamin AS']
Yayın Yılı: 8 Ekim 2022
Dergi ismi: Akademik Tarih ve Düşünce Dergisi
Yayın sayfa url: https://dergipark.org.tr/tr/pub/atdd/issue/72073/1106713
Yayın pdf linki: https://dergipark.org.tr/tr/download/article-file/2387494
