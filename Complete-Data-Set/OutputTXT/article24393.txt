Makale Başlığı: Serum Preptin Düzeyi ve İnsülin Direnci Arasındaki İlişki
Özet: Giriş: Preptin, proinsülin benzeri büyüme faktörü-II'nin e-peptidinden türetilir. Adacık β hücre grenüllerinde bulunur ve glikoza yanıt olarak insülin ile birlikte salgılanır. Daha önce yapılan çalışmalarda, preptinin glikoz ve lipid metabolizmasında rol oynadığını öne sürülmüştür. Bu çalışmada, insülin direncine (IR) sahip hastalarda serum preptin düzeylerini araştırdık ve bu şekilde preptinin diyabetin erken teşhisinde ve izlenmesinde parametre olarak rolünü tanımlamayı amaçladık.Materyal ve Metot: Çalışmaya 49 IR hastası ve 37 sağlıklı kontrol alındı. IR varlığı, Homeostatik değerlendirme-insülin direnci (HOMA-IR) 2,7 veya daha yüksek seviyede olması ile belirlendi. Hastalardan ve kontrol grubundan açlık plazma örnekleri alındı. Serum preptin seviyeleri, bir Enzime Bağlı İmmün Sorbent Testi (ELISA) kiti ile ölçüldü.Bulgular: IR hastaları kontrol grubundan daha yüksek açlık insülin, HOMA-IR ve trigliserit düzeylerine sahipti (p <0,01). Serum preptin düzeyleri IR hastalarında sağlıklı kontrollere göre anlamlı derecede yüksekti (sırasıyla 492,00±289,23 ve 98,41±50,64; p<0,01). Aynı zamanda HOMA-IR (r = 0,43; p <0,01), açlık insülin düzeyi (r = 0,64; p <0,001),vücut kitle indeksi (r = 0,41; p <0,01) ve trigliserid düzeyi(r=0,26; p<0,05 ile pozitif korelasyon gösterdi.Sonuç: Serum preptin düzeyi IR'li hastalarda daha yüksekti. Bu bulgular preptin ve glukoz-lipid metabolizması arasında potansiyel bir bağlantı olduğunu göstermektedir. Sonuç olarak, insülin direncine sahip hastalarda yüksek preptin seviyeleri, preptinin insülin direncinin patogenezinde rol oynayabileceğini düşündürmektedir.
Yazar isimleri: ['Şengül AYDIN YOLDEMİR']
Yayın Yılı: 28 Kasım 2019
Dergi ismi: Ankara Medical Journal
Yayın sayfa url: https://dergipark.org.tr/tr/pub/amj/issue/50345/651958
Yayın pdf linki: https://dergipark.org.tr/tr/download/article-file/864158
