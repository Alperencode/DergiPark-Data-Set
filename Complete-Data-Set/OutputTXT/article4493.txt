Makale Başlığı: Türkçe YouTube Yorumları Üzerinde Spam Filtreleme
Özet: Sosyal medya kullanıcıları tarafından en çok tercih edilen platformlardan birisi YouTube’tur. YouTube kullanımının artması beraberinde bazı problemleri de getirmiştir. Genellikle paylaşılan video içerikleriyle alakası olmayan, reklam amaçlı ve sürekli tekrarlayan istenmeyen (spam) yorumlar boşuna kaynak kullanımına sebep olmaktadır. Bu çalışmada, YouTube yorumları üzerinde istenmeyen yorumların otomatik tespit edilmesi amaçlanmaktadır. Metin sınıflandırma problemlerinin çözümü için diğer dillerde gerekli sistemler geliştirilse de Türkçe için yapılan çalışmalar oldukça sınırlıdır. Bu çalışmada Türkçe YouTube yorumlarından oluşan veri setleri oluşturulmuş ve veri setleri üzerinde otomatik metin sınıflandırma algoritmalarının performansları değerlendirilmiştir. Bu çalışmanın önemli bir katkısı da gelecek akademik çalışmalarda kullanılmak üzere erişime açık olacak 5 adet Türkçe veri seti oluşturulmuş olmasıdır.  Çalışmada, Weka veri madenciliği aracı kullanılarak doğruluk ve hız açısından iyi sonuçlar veren sınıflandırma algoritmalarının performansları karşılaştırılmıştır. Doğruluk değerleri açısından bakıldığında SMO makine öğrenimi algoritması Türkçe YouTube yorumları sınıflandırma problemi üzerinde diğerlerine göre daha başarılı olarak görünmektedir. Bunun yanısıra öznitelik seçiminin sınıflandırma performansına etkisi araştırılmış ve genellikle az miktarda da olsa sınıflandırma doğruluk değerlerinde iyileşmelere sebep olduğu görülmüştür.
Yazar isimleri: ['Alper Kürşat UYSAL']
Yayın Yılı: 25 Ekim 2022
Dergi ismi: Düzce Üniversitesi Bilim ve Teknoloji Dergisi
Yayın sayfa url: https://dergipark.org.tr/tr/pub/dubited/issue/73115/974309
Yayın pdf linki: https://dergipark.org.tr/tr/download/article-file/1891367
