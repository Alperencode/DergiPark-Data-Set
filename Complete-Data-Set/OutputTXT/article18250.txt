Makale Başlığı: Sosyal Bilgiler Dersinde Empati Becerisinin Kazandırılmasına İlişkin Aile Görüşleri
Özet: Çocukların topluma uyum sağlamaları açısından bir takım yaşamsal becerileri edinmeleri son derece önemlidir. Bu becerilerden biri de empati becerisidir. Bu araştırmacının amacı, Sosyal Bilgiler dersinde empati becerisinin kazandırılmasına yönelik aile görüşlerinin ortaya konulmasıdır. Araştırmada durum çalışması modeli kullanılmıştır. Veriler ilkokul 4.sınıf öğrenci ailelerinden açık uçlu soru formuyla toplanmış ve betimsel analiz tekniği ile analiz edilmiştir. Araştırma sonucunda; ailelerin %52.20’si empati kavramını “kendini karşıdakinin yerine koymak” biçiminde tanımlamakta olup, %20.30’u “çocuklarının yardıma ihtiyacı olan birini gördüklerinde empatik davrandığını”, %19.03’ü “sen olsaydın ne yapardın sorusuyla empati becerisini geliştirdiğini”, %55.37’si “empati etkinliklerinden haberdar olmadığını” ve %27.48’si “okuldaki etkinlikler hakkında bilgi almak istediklerini” belirtmektedirler.
Yazar isimleri: ['Gülbeyaz ÜNLÜER']
Yayın Yılı: 25 Eylül 2022
Dergi ismi: Bayburt Eğitim Fakültesi Dergisi
Yayın sayfa url: https://dergipark.org.tr/tr/pub/befdergi/issue/72631/827264
Yayın pdf linki: https://dergipark.org.tr/tr/download/article-file/1401921
