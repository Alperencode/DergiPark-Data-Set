Makale Başlığı: Üçüncü Basamak Bir Hastaneye Başvuran Çocuklarda D Vitamini Eksikliği
Özet: Giriş: Bu çalışmanın amacı hastanemize başvuran çocuklarda cinsiyet ve yaş gruplarına göre D vitamini eksikliği sıklığını belirlemektir.Metod: Ocak 2015-Ocak 2020 yılları arasında üçüncü basamak bir hastanenin çocuk kliniğinde, herhangi bir nedenle 25-hidroksivitamin D düzeyi ölçülen sağlıklı çocukların  D vitamini düzeylerinin yaş, cinsiyet ve mevsim özellikleri ile ilişkisinin analiz edildiği kesitsel bir çalışmadır. Çocuklar yaşlarına göre infant (0-1 yaş), okul öncesi (2-5 yaş), okul dönemi(6-11 yaş) ve adölesan (12-18 yaş) olmak üzere 4 alt gruba ayrılmıştır. D vitamini eksikliği serum 25-hidroksivitamin D ≤20 ng/ml  olarak kabul edilmiştir.Bulgular: Çalışmaya toplam 16321 çocuk dahil edildi. Katılımcıların 10777'sinde (%66) D vitamini eksikliği tespit edildi. Eksiklik en sık ergenlik döneminde saptandı (n: 6718, %51). Bunu sırasıyla okul dönemi (%31.3), okul öncesi dönem (%15.1) ve infant dönemi (%2.7) izledi.    Eksiklik çoğunlukla kış aylarında tespit edildi. D vitamini eksikliği  altı yaş üstünde  kızlarda sık görülürken, altı yaş altında cinsiyetler arasında fark yoktu. Sonuç: : Bu çalışmada çocuklarda D vitamini eksikliği görülme sıklığı yüksek bulunmuştur. Birçok fizyolojik olaydaki rolü nedeniyle çocuklarda D vitamini eksikliğinin önlenmesi, tanınması ve tedavisi için acil önlemler alınmalıdır.
Yazar isimleri: ['Dilek KONUKSEVER', 'Sevinç Püren YÜCEL KARAKAYA']
Yayın Yılı: 29 Ekim 2022
Dergi ismi: Genel Tıp Dergisi
Yayın sayfa url: https://dergipark.org.tr/tr/pub/geneltip/issue/73146/1146945
Yayın pdf linki: https://dergipark.org.tr/tr/download/article-file/2551054
