Makale Başlığı: KUDÜS FATİHİ ATSIZ B. UVAK ET-TÜRKÎ
Özet: Malazgirt Zaferi öncesi Suriye ve Filistin’e giren Nâvekiye Türkmenleri, başbuğları Kurlu ve onun ölümünden sonra da Atsız Bey ile önemli işler yapmışlar, burada bir devlet kurmuşlardı. Remle’nin ele geçirilmesini 1071’de Kudüs’ün fethi takip etmiş, Atsız şehirde tam bir barış ortamı kurmuş, halkın refahını artırdıkları gibi ticareti devam ettirip Sünnî eğitimi de şehirde yeniden hâkim kılmıştı. Buraya gelen Gazzâlî, Turtûşî ve Ebû Bekir İbnü’l-Arabî gibi âlimler Kudüs’te dersler vermişler, Nizamiye medreselerinin şubeleri mukaddes şehri de aydınlatmaya başlamıştı. Atsız’ın Mısır seferinin başarısızlıkla neticelenmesinden sonra çıkan bir isyanla birlikte şehirde yeniden Fatımî hâkimiyeti başlasa da bu uzun sürmemiş ve Atsız 1077’de bir kez daha Kudüs’e hâkim olmuştu. Selçuklu hâkimiyetinden memnun halk da yeni duruma oldukça memnun kalmışlardı. Atsız, 1079’da Tutuş b. Alparslan tarafından öldürülse de Kudüs’teki düzen ve refah, Haçlıların bölgeye gelmesine kadar devam etmişti. Sonrasında ise 1098’de Fatımî hâkimiyetini 1099’da Haçlıların işgali izlemiş, Kudüs yeni katliamlarla farklı bir şekle bürünmüş, şehir 1187’de Selahaddin’in Kudüs’ü yeniden fethetmesine kadar Frankların idaresi altında kalmıştı.
Yazar isimleri: ['Nadir KARAKUŞ']
Yayın Yılı: 15 Eylül 2022
Dergi ismi: Diyanet İlmi Dergi
Yayın sayfa url: https://dergipark.org.tr/tr/pub/did/issue/72787/1104099
Yayın pdf linki: https://dergipark.org.tr/tr/download/article-file/2376877
