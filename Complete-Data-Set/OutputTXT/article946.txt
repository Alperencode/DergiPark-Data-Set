Makale Başlığı: Otonom Araçların Akıllı Ulaşım Politikaları Üzerindeki Etkileri
Özet: İçinde bulunduğumuz şu günlerde nüfus yoğunluğu ve araç sayısı her geçen gün artmaktadır. Araç kullanımının hızla artmasıyla birlikte yükselen fosil yakıt tüketimi, bununla beraber oluşan sera gazı etkisi ve iklim değişiklikleri halk sağlığını tehdit eden boyutlara ulaşmıştır. Artan özel otomobil popülasyonu ile birlikte ortaya çıkan toplum sağlığını etkileyen sorunlar olması, CO2 emisyonu sebebiyle oluşan çevre kirliliği ve trafik sıkışıklığının çözülmesi gereken boyuta gelmesi otomotiv üreticilerini yeni arayışlara itmiştir. Öncelikli olarak akıllı ulaşım sistemleri ile başlayan bu süreç daha geliştirilmiş ve otonom araç teknolojileri çalışılmaya başlanmıştır. Araç performansından ödün vermeden geliştirilebilecek daha çevreci teknolojiler üzerine araştırmalar da hız kazanmıştır. Otonom araçların aynı zamanda mobiliteye erişilebilirliği artıracağı öngörülmektedir. Bu çalışmada genel çerçevede otonom araçların akıllı ulaşım politikaları üzerindeki etkileri incelenmiştir. Bu araçların dünyada sahip olduğu öneme, gelecekte bulunacağı düşünülen durumuna ve aynı zamanda otomotiv firmaları tarafından yapılan çalışmalara değinilmiştir. Bu sürücüsüz araçların oluşturabileceği risk ve kolaylıklar göz önünde bulundurularak toplum sağlığına hangi boyutlarda etkileri olacağı araştırılmıştır.
Yazar isimleri: ['Sinem AKKAYA', 'Harun ÖZBAY']
Yayın Yılı: 29 Ekim 2022
Dergi ismi: Akıllı Ulaşım Sistemleri ve Uygulamaları Dergisi
Yayın sayfa url: https://dergipark.org.tr/tr/pub/jitsa/issue/73253/1160891
Yayın pdf linki: https://dergipark.org.tr/tr/download/article-file/2591886
