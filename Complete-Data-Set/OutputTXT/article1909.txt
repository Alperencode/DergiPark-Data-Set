Makale Başlığı: Ips typographus (L.) (Coleoptera: Curculionidae: Scolytinae) feromon tuzaklarında tespit edilen hedef olmayan başlıca böcek türleri ve önemi
Özet: Artvin doğu ladini (Picea orientalis (L.) Link.)  ormanlarındaki varlığı ilk olarak 1984 yılında tespit edilen Ips typographus, günümüze kadar 2 milyon metreküpten fazla ladin ağacının kurumasına yol açmıştır. Canlı ağaçlar üzerindeki saldırıları en aza indirmek amacıyla rüzgâr devrikleri temizlenmekte, istila edilmiş ağaçlara sağlık kesimi uygulanmakta ve ergin böceklerin kitle halinde yakalanması için feromon tuzakları asılmaktadır. Asılan feromon tuzaklarına I. typographus erginleri yanında hedef olmayan yırtıcı ve saproksilik türler de yakalanmaktadır. Bu çalışmada, Artvin ladin ormanlarında I. typographus’un kitle halinde yakalanması için kullanılan feromon tuzaklarından elde edilen hedef olmayan böcek türleri ve yakalanma yoğunlukları araştırılmıştır. Bu amaçla Taşlıca Orman İşletme Şefliği ormanlarında toplam 46 feromon tuzağı asılmıştır. Feromon tuzakları 10 gün aralıklarla kontrol edilerek, her bir tuzakta tespit edilen böcek türleri ve sayıları kaydedilmiştir. Feromon tuzaklarında I. typographus ile birlikte yoğun olarak Thanasimus formicarius (L.) (Coleoptera: Cleridae) ve Rhagium bifasciatum Fabricius (Coleoptera: Cerambycidae) türleri de tespit edilmiştir. Özellikle, I. typographus’un biyolojik mücadelesi için laboratuarda üretilerek ormana salınan T. formicarius’un tuzaklarda yakalanmasının biyolojik mücadele çalışmaları açısından önemi tartışılmıştır.
Yazar isimleri: ['Hazan ALKAN AKINCI']
Yayın Yılı: 28 Ekim 2022
Dergi ismi: Artvin Çoruh Üniversitesi Orman Fakültesi Dergisi
Yayın sayfa url: http://ofd.artvin.edu.tr/tr/pub/issue/73139/1192468
Yayın pdf linki: https://dergipark.org.tr/tr/download/article-file/2722324
