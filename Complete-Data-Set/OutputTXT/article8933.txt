Makale Başlığı: Kurşunun Musca domestica nın (Diptera: Muscidae) Büyüme ve Gelişimi Üzerindeki Etkileri
Özet: Kurşun, ağır metaller arasında oldukça toksik bileşiklerden biridir, organizmalar ve ekosistemler üzerinde ciddi problemlere yol açarlar. Bu çalışmanın amacı kurşunun adli açıdan önemli bir sinek olan musca domestica 'nın (diptera: muscidae) bazı gelişimsel parametreleri üzerindeki etkilerini incelemektir. Mevcut çalışmada 30 adet musca domestica larvası dört farklı kurşun konsantrasyonuna maruz bırakılmış besi yeri üzerinde yetiştirilmiştir. Bu deney 2020 yılında ondokuz mayıs üniversitesi zooloji bölümü'nde gerçekleştirilmiştir. Gelişme hızı, pupa ve larva ölüm oranı, yetişkin, ve pupa ağırlığı kaydedilen parametrelerdir. Yaşam öyküsü parametrelerini karşılaştırmak için tek yönlü bir anova kullanılmıştır. Sonuçlarımız kurşun varlığının pupa ve larva sağkalımını, pupa, ve yetişkin ağırlığını azalttığını göstermiştir. Larval gelişim hızı pb ilavesi olan diyette azalmış, fakat pupal gelişim süresi uzamıştır. Musca domestica'nın yaşam öyküsü parametrelerinin kurşuna duyarlı olduğu sonucuna varılmıştır.
Yazar isimleri: ['Meltem KÖKDENER']
Yayın Yılı: 30 Eylül 2022
Dergi ismi: Journal of Anatolian Environmental and Animal Sciences
Yayın sayfa url: https://dergipark.org.tr/tr/pub/jaes/issue/72468/1104835
Yayın pdf linki: https://dergipark.org.tr/tr/download/article-file/2379661
