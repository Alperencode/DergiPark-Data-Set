Makale Başlığı: İlköğretim Matematik Öğretmenlerinin Problem Çözme ile İlgili Görüşleri
Özet: Araştırmanın amacı, ilköğretim matematik öğretmenlerinin rutin ve rutin olmayan problemler, derslerde kullandıkları stratejiler ve öğrencilerin problem çözme becerileri hakkındaki görüşlerini incelemektir. İlköğretim matematik öğretmenlerinin problem çözme ile ilgili görüşlerinin bilinmesinin, öğrencilerin problem çözmedeki başarısızlıklarını anlamada ve eksikliklerin belirlenmesinde yol gösterici olduğu düşünülmektedir. Bu araştırmanın yöntemi nitel araştırma yöntemi, modeli ise durum çalışmasıdır. Araştırmanın çalışma grubunu Bitlis’te görev yapan 15 ilköğretim matematik öğretmeni oluşturmaktadır. Yarı yapılandırılmış görüş formuyla veriler toplanmış ve içerik analizi ile analiz edilmiştir. Sonuçlara bakıldığında öğretmenlerin derslerde daha çok rutin problemleri kullandığı, problem çözme stratejilerini kullanmada yetersiz kaldığı, derslerde çoğunlukla kendi ürettikleri problemi kullandıkları, rutin olmayan problemlerin öğrencilerin üst bilişsel becerilerini geliştirdiği ancak her öğrenciye hitap etmediğini, başarısı düşük olan öğrencilerde motivasyon düşüklüğüne sebep olduğunu bu yüzden rutin olmayan problemleri derslerinde pek kullanmadıklarını, öğrencilerin problem çözerken genellikle problemi anlama basamağında zorlandıklarını, ders kitaplarında problem çeşitliliğinin yetersiz olduğunu, öğrencilerde problem çözme becerilerini geliştirmek için okuma-anlama etkinlikleri yapmanın ve problem durumuyla öğrencileri çok fazla karşılaştırmanın etkili olduğunu belirttikleri görülmüştür.
Yazar isimleri: ['Esra ALTINTAŞ', 'Şükrü İLGÜN', 'Meltem ANGAY']
Yayın Yılı: 15 Eylül 2022
Dergi ismi: İnönü Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/inuefd/issue/72592/1132779
Yayın pdf linki: https://dergipark.org.tr/tr/download/article-file/2494886
