Makale Başlığı: Haberciliğin Odak Noktası Yapıcı Gazetecilik ile Değişiyor mu?
Özet: Haber üretim sürecinde genellikle olumsuz gelişmelerin haber değeri gördüğü kanısı geçmişten bu yana yaygın bir dille aktarılmaktadır. Haber bültenlerinde olumsuzlukların, şaşkınlık uyandıran gelişmelerin, savaş ve ölümlerin yoğun olarak sunulduğu bilinmektedir. Habercilik alanına olumsuz gelişmelerin hâkim olması haber tüketicilerini de olumsuz etkileyebilmekte, bireylerin dünyanın tasavvuru hakkında umutsuz bir bakış açısına sahip olmasına yol açabilmektedir. Haber ekosisteminde yer alan olumsuzluğun tolere edilmesi için pozitif psikoloji tekniklerinin yardımıyla ortaya çıkan yapıcı gazetecilik ise haberde olumlu gelişmeler ve çözümlerin de yer aldığı bir anlayışı temsil etmektedir. Bu çalışmada küresel alanda yaygınlaşmaya başlayan yapıcı gazeteciliğin ne olduğuna, nasıl icra edildiğine, habercilik alanına getirdiği farklılıklara, pozitif psikoloji ile ilişkisine ve küresel alandaki örneklerine değinilmektedir. Alanyazın taraması ile ele alınan çalışmada yapıcı gazeteciliğin çözüm ve gelecek odaklı, dünyayı ve yaşananları tüm yönleriyle aktaran, habere okuru da dahil ederek toplumu olumlu yönde harekete geçirmeye ikna eden bir nitelikte olduğu düşünülmektedir. Yapıcı gazeteciliğin özellikle Avrupa ve ABD’de hem akademik hem de pratik anlamda yaygınlaştığı saptanmakta, Türkiye’de ise ufak tefek haberler dışında herhangi bir haber kuruluşunun yapıcı gazetecilik için özel bir adım atmadığı görülmektedir. Ayrıca yapıcı gazeteciliğin, haberciliğin odak noktasını kökten değiştirebilecek bir gelişme olmadığı, geleneksel rutini tamamlayan bir yaklaşım olduğu saptanmaktadır
Yazar isimleri: ['Emrah BUDAK']
Yayın Yılı: 28 Haziran 2022
Dergi ismi: Kastamonu İletişim Araştırmaları Dergisi
Yayın sayfa url: https://dergipark.org.tr/tr/pub/kiad/issue/70627/1107990
Yayın pdf linki: https://dergipark.org.tr/tr/download/article-file/2392662
