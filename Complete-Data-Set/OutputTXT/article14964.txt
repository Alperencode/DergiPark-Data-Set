Makale Başlığı: Etik Liderlik Davranışının Örgütsel Vatandaşlık Davranışına Etkileri Üzerine Bir Araştırma: Kastamonu ve Sinop Otel İşletmeleri Örneği
Özet: Bu araştırma, otel işletmelerinde yöneticilerin sergilemiş oldukları etik liderlik davranışlarının çalışanların örgütsel vatandaşlık davranışı üzerine etkileri üzerine odaklanmaktadır. Araştırmanın amacı, yöneticilerin sergiledikleri etik liderlik davranışlarının çalışanların ÖVD üzerinde etkili olup olmadığını belirlemektir. Bu amaçla Kastamonu ve Sinop illerinde faaliyet gösteren otel işletmelerinde 40 çalışandan yazılı soru sorma (online anket) tekniği ile veriler toplanmıştır. Araştırmada uygulanan anket 41 sorudan oluşmaktadır. 5 soru çalışanların demografik özellikleri ile ilgilidir. De Hoogh ve Den Hartog (2008) tarafından geliştirilen ve Alkan (2015) tarafından Türkçe’ye çevrilen 17 maddelik etik liderlik ölçeği, örgütsel vatandaşlık davranış derecesini belirleyebilmek amacıyla da Basım ve Şeşen (2006)’in iki ayrı çalışmadan faydalanarak hazırladığı 19 ifadeden oluşan ölçek kullanılmıştır. Araştırma kapsamında belirlenen hipotezleri test etmek için regresyon analizinden faydalanılmıştır. Araştırma sonuçlarına göre, etik liderliğin diğerkâmlık, vicdanlılık, nezaket ve sivil erdem boyutu üzerinde pozitif yönlü ve anlamlı bir etkiye sahip olduğu, centilmenlik boyutu üzerinde ise anlamlı bir etkiye sahip olmadığı görülmüştür.
Yazar isimleri: ['İsmail KARAKULLE', 'Eray AYDIN']
Yayın Yılı: 26 Ocak 2022
Dergi ismi: The International New Issues in Social Sciences
Yayın sayfa url: https://dergipark.org.tr/tr/pub/tinisos/issue/68225/1053747
Yayın pdf linki: https://dergipark.org.tr/tr/download/article-file/2176228
