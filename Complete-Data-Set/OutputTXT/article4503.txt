Makale Başlığı: Farklı En Boy Oranlarına Sahip Dikdörtgensel Prizmatik Cisimler Etrafındaki Akış Yapısının Deneysel Olarak İncelenmesi
Özet: Bu çalışmada, farklı en/boy oranlarına sahip dikdörtgenler prizması şeklindeki küt cisimler etrafındaki akış yapısı “parçacık görüntülemeli hız ölçüm tekniği” (PIV) ile deneysel olarak incelenmiştir.  Çalışmada farklı en/boy oranlarında yatay kare prizma, küp, dik kare prizma şeklinde (sırasıyla H/L=0.5, H/L=1, H/L=2) akrilik malzemeden üretilmiş dikdörtgenler prizması şeklinde geometriler kullanılmıştır. PIV tekniği kullanılarak anlık olarak elde edilen hız vektörleri ile anlık girdap, akım çizgisi gibi bileşenler hesaplanmış, elde edilen verilere göre zaman ortalama hız değerleri, girdaplık değerleri, akım çizgileri ve hız profilleri belirlenmiştir. Deneylerde model boyutları, akış hızı, akışkanın yoğunluğu ve viskozitesi gibi parametrelere bağlı olarak Re sayısı 26000 olarak hesaplanmıştır. Çalışma sonucunda, incelenen geometrilerin sol üst köşesinde başlayan ve x ekseni boyunca uzanan bir hızlanma bölgesinin oluştuğu ve akış yönündeki hızın maksimum olduğu noktaların bu bölgede olduğu tespit edilmiştir. Dik olarak yerleştirilen H/L=2 (dik) prizmanın, diğer prizmalara göre (H/L=1 kübik ve H/L=0.5 yatay) geometri arkasında oluşan ölü alan bölgesini (≌ 2L) arttırdığı tespit edilmiştir.  
Yazar isimleri: ['Cemre POLAT', 'Doğan Burak SAYDAM', 'Mustafa SÖYLER', 'Coskun ÖZALP']
Yayın Yılı: 25 Ekim 2022
Dergi ismi: Düzce Üniversitesi Bilim ve Teknoloji Dergisi
Yayın sayfa url: https://dergipark.org.tr/tr/pub/dubited/issue/73115/945670
Yayın pdf linki: https://dergipark.org.tr/tr/download/article-file/1798137
