Makale Başlığı: Türkiye’de Kadın Suçluluğunun Feminist Sosyal Hizmet Bağlamında İncelenmesi
Özet: Kadınlar arasında  suç işleme davranışı, erkeklere oranla daha düşük seviyede görülmektedir. Bu durum dünyada ve ülkemizdeki  kadın suçluluğunun durumu açısından da geçerlidir. Ancak son yıllardaki istatistiksel verilere göre kadın suçluluğundaki artış oranının erkek suçluğundaki artış oranından fazla olduğu belirlenmiştir. Bu makalede, bu artışın nedeni toplumsal etkenlerle birlikte ele alınarak, toplumsal cinsiyet rollerinin kadın suçluluğuna nasıl yön verdiği ve suç işlemiş kadınlara yönelik feminist sosyal hizmet uygulamaları incelenecektir. Çalışmanın amacının daha iyi anlaşılması için suç, toplumsal cinsiyet, kadın suçluluğu, sosyal hizmet ve feminist kuram gibi konular açıklanarak feminist sosyal hizmet müdahaleleri incelenmiştir. Çalışmada toplumsal cinsiyetin başlıca rollerinden olan kadınlık ve erkeklik ekseninde suç kavramına bakılarak, kadın suçluluğu olgusunun çeşitli yönleriyle ele alınması gerektiği ortaya çıkmıştır. Ayrıca bu çalışmada, Türkiye’deki kadın suçluluğunun genel görünümüne değinilerek kadınların işlediği suç türlerine ve işleme şekillerine göre bazı ortak özellikleri olduğu görülmüştür. Çalışmanın nihai hedeflerinden olan feminist sosyal hizmet bakış açısıyla kadın suçluluğunun önlenmesi ve çeşitli dinamiklerle kadınların güçlendirilmesinin, feminist sosyal hizmet uygulamalarının kapsamlı ve etkin hale getirilmesiyle mümkün olacağı düşünülmektedir.
Yazar isimleri: ['Evrim ESKİÇORAPÇI']
Yayın Yılı: 2 Ağustos 2022
Dergi ismi: IBAD Sosyal Bilimler Dergisi
Yayın sayfa url: https://dergipark.org.tr/tr/pub/ibad/issue/64491/940246
Yayın pdf linki: https://dergipark.org.tr/tr/download/article-file/1779136
