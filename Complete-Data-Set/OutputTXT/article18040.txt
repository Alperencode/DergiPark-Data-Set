Makale Başlığı: Yaşa bağlı makula dejenerasyonu olan hastalarda ultra geniş açılı renkli fundus fotoğrafları ve otoflöresans görüntülerinin değerlendirilmesi
Özet: GİRİŞ VE AMAÇ: Yaşa bağlı makula dejenerasyonu (YBMD) olan hastalarda ultra geniş açılı renkli fundus fotoğrafları ve fundus otofloresans (FOF) görüntülerini değerlendirmek ve periferik retina değişikliklerini belirlemek.YÖNTEM: Bu çalışmaya YBMD’li 58 hastanın 116 gözü, kontrol grubu olarak da sağlıklı 30 hastanın 60 gözü dahil edildi. Standart bir görüntüleme protokolü kullanılarak Optos 200Tx ultra geniş açılı fundus görüntüleme cihazı ile 200 derece FOF ve renkli fundus görüntüler elde edildi. Fundus flurosein anjiografi (FFA) ve optik koherens tomografi (OKT)bulguları kaydedildi. YBMD’li gözler erken evre (63-125µ drusen), orta evre (>125µ drusen ve retina pigment değişiklikleri) ile geç evre (neovasküler membran ve coğrafik atrofi varlığı) olmak üzere sınıflandırıldı. Tüm YBMD’li olgular ile kontrol grubu ile karşılaştırıldı.BULGULAR: Ortalama yaş 73±8.4 ve 32’si (%55.2) erkek, 26’sı (%44.8) kadın idi. YBMD’li 116 gözün 78’inde (%67.2) renkli fundus fotoğraflarında periferik retinada değişiklik mevcutken, kontrol grubunda 60 gözün 9’unda (%15) periferik değişiklik saptandı (p<0.001). Otofloresans görüntüleri değerlendirildiğinde YBMD’li 116 gözün 93’ünde (%80.1) periferde FOF değişikliği mevcutken, kontrol gurubunda ise 60 güzün 8’inde (%13.3) periferik otofloresans değişikliği mevcuttu ve bu fark istatistiksel olarak anlamlı saptandı (p<0.001). TARTIŞMA VE SONUÇ: Çalışmamızda YBMD hastalarında, renkli fundus fotoğrafı ve FOF görüntülemede sağlıklı gözlere kıyasla periferik retinada daha fazla değişiklik olduğu saptandı. YBMD’nin sadece arka kutup değil, periferik retina da etkilenmektedir.
Yazar isimleri: ['Sema TAMER KADERLİ', 'Safak KORKMAZ', 'Göksu ALAÇAMLI', 'Çağrı YİĞİT', 'Aylin KARALEZLİ']
Yayın Yılı: 31 Ağustos 2022
Dergi ismi: Ankara Eğitim ve Araştırma Hastanesi Tıp Dergisi
Yayın sayfa url: https://dergipark.org.tr/tr/pub/aeahtd/issue/72447/1109404
Yayın pdf linki: https://dergipark.org.tr/tr/download/article-file/2398857
