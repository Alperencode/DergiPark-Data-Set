Makale Başlığı: ÇOCUKLUK DENEYİMİ YAŞAMIŞ GENÇ YETİŞKİNLERİN OKUL ÖNCESİ DÖNEM BAĞLAMINDA YEĞLEDİKLERİ AHŞAP OYUNCAK ÇEŞİTLERİ
Özet: Bu makale, 22-23 Şubat 2020 tarihleri arasında İstanbul’da düzenlenen Uluslararası Sosyal Bilimler ve Eğitim Bilimleri Sempozyumu’nda sunulan bildiriden geliştirilmiştir. Bu çalışma, okul öncesi çocuklara yönelik ahşap oyuncak kategorizasyonu öngörüsüyle Usta (2016, 2018) tarafından gerçekleştirilen “Okul Öncesi Çocukluk Algısında Genç Yetişkinlerin Ahşap Oyuncak Seçimi” ve “Genç Yetişkinlerin Bakışıyla Okul Öncesi Çocuklar için Ahşap Oyuncaklar” başlıklı çalışmaların devamı olup “Eğitici Ahşap Oyuncaklar” seçmeli dersi kapsamında Prof.Dr. İlker Usta tarafından tasarlanan ahşap oyuncak kategorizasyonunun ilave verilerle geliştirilip çeşitlendirilmesini örneklemektedir. Buna göre, Usta tarafından 2016 yılında 235 yükseköğretim öğrencisinin (92 erkek ve 143 kız) görüşü çerçevesinde 19 kategori ve 64 alt kategori ile kurgulandıktan sonra, Usta’nın 2018 yılındaki çalışmasıyla 292 öğrencinin (97 erkek ve 195 kız) görüşü doğrultusunda 23 kategori ve 72 alt kategori olarak düzenlenen ahşap oyuncak kategorizasyonu, bu çalışmayla 84 erkek ve 154 kız olmak üzere 238 öğrencinin görüşü bağlamında 26 kategori ve 89 alt kategori biçiminde güncellenerek geliştirilmiştir. Ayrıca, okul öncesi çocuk gelişimi itibariyle gelişim alanları özellikleri, ahşap oyuncaklara olan olası etkileri bağlamında, literatür bilgisiyle verilmiş ve bu çalışmayla detaylandırılan kategorizasyon, yeni kategoriler ile alt kategoriler göz önüne alınarak açıklanmıştır.
Yazar isimleri: ['İlker USTA']
Yayın Yılı: 30 Aralık 2020
Dergi ismi: Mesleki Bilimler Dergisi (MBD)
Yayın sayfa url: https://dergipark.org.tr/tr/pub/mbd/issue/59248/728885
Yayın pdf linki: https://dergipark.org.tr/tr/download/article-file/1077046
