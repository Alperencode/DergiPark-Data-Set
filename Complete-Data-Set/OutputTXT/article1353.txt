Makale Başlığı: Sosyal Medyada Seyahat İmrenişinin Seyahat Etme Niyetine Etkisi
Özet: İmrenme, başkasının yaptığını yapmış olmayı istemek ya da başkasının sahip olduğuna sahip olmayı dilemek olarak tanımlanırken, seyahate imrenme; başkasının yapmış olduğu bir seyahati yapmış olmayı arzu etmektir. Sosyal medyada seyahat imrenişi ise; bir kişinin başkaları tarafından  sosyal medyada yapılan seyahat, gezi, tatil paylaşımlarını gördüğünde “keşke ben de gidebilmiş olsaydım” şeklinde imrenmesidir. Sosyal medyada seyahat imrenişinin seyahat etme niyetine etkisinin yapısal eşitlik modellemesi kapsamında araştırıldığı çalışmada 775 adet geçerli anket toplanmıştır. Gerçekleştirilen analiz sonucunda sosyal medyada görülen seyahat paylaşımlarına imrenmenin, seyahat etme niyeti üzerinde güçlü bir etkisinin olduğu tespit edilmiştir. Sosyal medya kullanım kalıplarının da incelendiği çalışmada katılımcıların çoğunun günde bir-üç saat sosyal medyada vakit geçirdikleri, tatil fotoğraflarını sık sık paylaştıkları, sosyal medyayı en çok arkadaşlarını takip etme amacıyla kullandıkları ve en sık kullanılan sosyal medya uygulamasının Instagram olduğu görülmüştür. Ayrıca cinsiyet, medeni durum, yaş ve seyahat etme sıklığına göre sosyal medyada seyahat imrenişinin anlamlı bir şekilde farklılaştığı belirlenmiştir.
Yazar isimleri: ['Ferhat ŞEKER', 'Ahmet ERDEM', 'Kamil UNUR']
Yayın Yılı: 1 Aralık 2022
Dergi ismi: Anatolia: Turizm Araştırmaları Dergisi
Yayın sayfa url: https://dergipark.org.tr/tr/pub/atad/issue/68201/987543
Yayın pdf linki: https://dergipark.org.tr/tr/download/article-file/1943706
