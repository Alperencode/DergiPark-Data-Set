Makale Başlığı: Öğretmenlerin Zamanı Etkili Kullanması: Yüksek Lisans Tezlerine Yönelik Bir İçerik Analizi
Özet: Zaman yönetimi ortaya ilk kez, iş yükü fazla olan yöneticilerin zamanlarını daha iyi kullanmak amacıyla ortaya çıkmış, bir eğitim aracı olarak da Danimarka’dan dünyaya yayılmıştır. Zamanın sınıfta ve okul içerisindeki etkinliklerde kullanılmasında zaman yönetimi becerilerinin önemli rolü vardır. Ders öncesinde yapılan hazırlık ve planlama bu süreçlere dâhildir. Öğrencilerde ders başarısının artması ve onların derse olan ilgilerini çekebilmek için, her öğretmenin zaman planlaması becerisine sahip olması gerekmektedir. Ders esnasında veya ders sonrasında ortaya çıkacak olumsuz etkileri ortadan kaldırmak veya en aza indirmek için zaman planlama becerileri oldukça önemlidir. Bu bağlamda bu çalışmada, öğretmenlerin zaman yönetimi ve planlaması konusuna yönelik bir içerik analizi çalışması yapılmıştır. Çalışma esnasında kullanılacak tezleri belirlemek için birtakım ölçütler belirlenmiştir. Ölçütler belirlendikten sonra “Yükseköğretim Kurulu/Ulusal Tez Merkezi” veri tabanı yardımıyla araştırmamıza ilişkin 8 yüksek lisans tezi tespit edilmiştir. Bulunan sonuçlara göre tezlerin 2010-2020 yılları arasında çeşitli illerde, çeşitli enstitülerde yapıldıkları belirlenmiştir. Belirlenen tezler “yayımlanma yılları, araştırma konuları, araştırma yöntemleri, çalışma grubu büyüklüğü, veri toplama araçları ve veri analiz yöntemleri” bakımından incelenmiştir. Bunun sonucunda en çok araştırmanın “Zaman Yönetimi ve İş Doyumları” konusunda olduğu tespit edilmiştir, en az yapılan araştırma konusu ise “Öğretmenlerin Zaman Yönetimine İlişkin Görüşleri” olmuştur. Araştırmacıların hepsi verilerin toplanması sırasında anketlerden yararlanmış olup üç araştırmacımızda ölçek geliştirme çalışması yapmıştır.
Yazar isimleri: ['Ali KIRAN', 'Şükrü ADA']
Yayın Yılı: 28 Mart 2022
Dergi ismi: Dumlupınar Üniversitesi Eğitim Bilimleri Enstitüsü Dergisi
Yayın sayfa url: https://dergipark.org.tr/tr/pub/debder/issue/69128/971430
Yayın pdf linki: https://dergipark.org.tr/tr/download/article-file/1880656
