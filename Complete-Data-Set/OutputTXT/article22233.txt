Makale Başlığı: PHILIP C. JOHNSON’IN MİMARİ TASARIMLARI ÜZERİNE “MODERN” VE “POSTMODERN” SÜREKLİLİĞİ AÇISINDAN BİR YORUM
Özet: Philip Cortelyou Johnson, Modern ve Postmodern mimari dönemleri içerisinde, küratör, felsefeci, tarihçi ve mimar kimlikleri ile farklı rollerde öne çıkmaktadır. Johnson bu dönemler içerisinde mimarlık sahnesinin en yeni mimari akım ve düşüncelerini ilk benimseyenlerden biri olmuştur. Modern mimarlığın savunucusu konumunda “İnsan ve çevre için tutarlı ve anlamlı katkılar üreten” bir mimar olarak tanınırken, ilerleyen süreç içerisinde “aykırı” kişiliği nedeniyle dönem içerisinde kalıplaşmış fikirlerin dışına çıkmaya çalışmıştır. Bu yönü Johnson’ın “Her mevsimin adamı” olarak anılmasına neden olmuştur. Bu çalışmada Johnson’ın söz konusu dönemler içerisinde farklı anlayışlarla ortaya koyduğu mimari tasarımları karşılaştırmalı olarak değerlendirilmiştir. Philip Johnson mimari dönemler içerisinde gelişen yeniliklere her daim açık olmuş ve bu aşamada mimari tasarımlarını “yenilik için yenilik” çerçevesinde gerçekleştirmiştir. Bu doğrultuda net ve radikal bir anlayışa sahip olamayan Philip Johnson’ın mimari anlayışının ve gücünün tartışılması ve Modern – Postmodern sürekliliği açısından yorumlanması hedeflenmiştir.
Yazar isimleri: ['Alperen AK']
Yayın Yılı: 31 Temmuz 2022
Dergi ismi: Akdeniz University Journal of the Faculty of Architecture
Yayın sayfa url: https://dergipark.org.tr/tr/pub/aujfa/issue/70590/1089769
Yayın pdf linki: https://dergipark.org.tr/tr/download/article-file/2317639
