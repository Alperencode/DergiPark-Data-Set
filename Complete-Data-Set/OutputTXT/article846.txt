Makale Başlığı: Üniversite Öğrencilerinin Flört Şiddeti Davranışlarına Yönelik Tutumlarının Toplumsal Cinsiyet Eşitliği Bağlamında Değerlendirilmesi: Eskişehir Örneği |  The Attitudes of University Students towards Dating Violence within the Context of Gender Equality
Özet: Bir kadının yabancı bir kişiden gördüğü şiddet ve istismarın dinamikleri, bununla baş etme stratejisi, tanıdığı, yakın ilişki içinde bulunduğu bir kişiden gördüğü istismardan ve bununla baş etmek için geliştirdiği yöntemlerden farklıdır. Dolayısıyla kadına yönelik şiddetle ilgili araştırmaların bu farklılıkları göz önünde bulundurması önemlidir. Bu kabulden yola çıkarak, söz konusu çalışma ile toplumsal cinsiyet algısı ve içkin ataerkil bakış açısı bağlamında Eskişehir’deki üniversitelerde okuyan öğrencilerin flört şiddeti davranışlarına yönelik tutum ve algılarını tespit edip ikisi arasındaki ilişki ortaya konmaktadır. Betimleyici tipte olan bu araştırma Mayıs 2020-Nisan 2021 tarihleri arasında Eskişehir’deki üniversitelerde örgün öğrenim gören öğrencilerle gerçekleştirilmiştir. Covid 19 Pandemi koşullarında çevrimiçi olarak uygulanan araştırma 430 katılımcıyla tamamlanmıştır. Sonuç olarak araştırma bulguları üniversite öğrencilerinin kamusal alanı erkekle özel alanı kadınla ilişkilendiren geleneksel cinsiyetçi rolleri içeren ifadelere büyük oranda katılmadıklarını göstermektedir. Toplumsal cinsiyetçi tutum ve flört şiddeti tutum arasında anlamlı bir ilişki bulunmaktadır. Dolayısıyla gençlerin flört döneminde maruz kaldıkları ve uyguladıkları şiddet davranışlarının azalmasına yönelik çalışmalar kapsamında toplumsal cinsiyet eşitliğine yönelik duyarlılığın arttırılmasının da önemli olduğu görülmektedir.
Yazar isimleri: ['Zerrin SUNGUR TAŞDEMİR', 'Mine KARAKUŞ YETKİN', 'Melis KARAKUŞ']
Yayın Yılı: 30 Kasım 2022
Dergi ismi: Akdeniz Kadın Çalışmaları ve Toplumsal Cinsiyet Dergisi
Yayın sayfa url: https://dergipark.org.tr/tr/pub/ktc/issue/73626/1167474
Yayın pdf linki: https://dergipark.org.tr/tr/download/article-file/2617886
