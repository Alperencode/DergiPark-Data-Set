Makale Başlığı: Şanlıurfa Bölgesinde Sığırlarda Paratüberküloz Seroprevalansının Belirlenmesi
Özet: Bu çalışmada, önemli ekonomik kayıplara neden olan kronik enfeksiyöz bir hastalık olan Mycobacterium avium subsp. paratuberculosis (MAP) tarafından oluşturulan paratüberküloz’un Şanlıurfa’daki sığırlarda seroprevalansının belirlenmesi amaçlanmıştır. Bu amaçla, tesadüfi örnekleme ile Şanlıurfa merkez ilçelerinden, sağlıklı 465 sığırdan alınan serumlar kullanıldı. Serum örneklerinden anti-MAP antikorlarını tespit etmek amacıyla ELISA kullanılmıştır. İncelenen 465 serumun 21 (%4,51)’i pozitif, 16 (%3,4)’sı şüpheli ve 428 (%92)’i negatif bulundu. Bu çalışmada, MAP’a karşı antikorların saptanması bölgede hastalığın var olduğunu ve bölgemizde hem ekonomik kayıp oluşturması nedeniyle hem de hayvan refahı için paratüberküloz’a karşı koruma ve kontrol önlemlerinin alınmasının gerekliliği kanısına varılmıştır.
Yazar isimleri: ['Ali ÇELİK', 'Yaşar TEL']
Yayın Yılı: 15 Mayıs 2022
Dergi ismi: Harran Üniversitesi Veteriner Fakültesi Dergisi
Yayın sayfa url: https://dergipark.org.tr/tr/pub/huvfd/issue/69895/1102266
Yayın pdf linki: https://dergipark.org.tr/tr/download/article-file/2369392
