Makale Başlığı: Saklı Markov Modeli İle E-Ticaret İşletmelerinin Tercih Edilme Nedenlerinin Belirlenmesi
Özet: Her geçen gün gelişen ve değişen bir kavram olan e-ticaret, Covid-19 salgını ile birlikte tüm dünyanın ortak paydası haline gelmiştir. Covid-19 pandemi döneminde, internet ve mobil teknolojilerin kullanımının yaygınlaşması tüketicilerin hayatlarının pek çok noktasında olduğu gibi alışveriş deneyimlerinde de değişiklik yaratmış ve e-ticaret uygulamaları hızla benimsenmiştir. Değişen tüketim ve yaşam biçimleri giderek daha fazla sayıda tüketiciyi sanal ortama dahil etmiştir. Bu çalışmanın amacı Covid- 19 salgını sürecinde kullanımı artan e-ticaret sitelerinin tercih edilme nedenlerini belirlemektir. E-ticaret sitelerinde çok çeşitli ve farklı kategorilerde ürün bulunduğu için tüketicilerin e-ticaret sitesi tercih nedenlerinin değişiklik gösterebileceği göz önüne alındığında elektronik ve giyim alışverişi olmak üzere iki farklı kategoride Türkiye’de yaşayan 18 yaş ve üzeri 415 kişiye çevrimiçi (online) anket uygulanmıştır. Anketlerden elde edilen veriler derlenerek katılımcıların e-ticaret sitelerini tercih etme nedenleri Saklı Markov modeli kullanılarak belirlenmiştir. Çalışmadan elde edilen sonuçlara göre tüketicilerin bir sonraki elektronik ve giyim alışverişlerinde yani iki farklı kategoride de en yüksek olasılıkla tercih edecekleri e-ticaret sitesi Trendyol’dur. İki kategoride de Trendyol e-ticaret sitesinin ‘Daha güvenli alışveriş imkanı (D_1)’ nedeniyle tüketiciler tarafından tercih edileceği belirlenmiştir
Yazar isimleri: ['Fatma Feyza GÜNDÜZ', 'Havva KOCABAŞA']
Yayın Yılı: 30 Haziran 2022
Dergi ismi: Nicel Bilimler Dergisi
Yayın sayfa url: https://dergipark.org.tr/tr/pub/nicel/issue/70428/1039998
Yayın pdf linki: https://dergipark.org.tr/tr/download/article-file/2145891
