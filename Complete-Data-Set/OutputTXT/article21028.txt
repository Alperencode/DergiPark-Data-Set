Makale Başlığı: AMELİYAT SÜRECİNİN SOSYO PSİKOLOJİSİ ÜZERİNE KAVRAMSAL BİR ÇALIŞMA
Özet: Ameliyat, ilaçla ya da başka tedavi yöntemleri ile iyileştirilemeyen hastalıkların, kesme, delme, hastalıklı doku veya organı çıkarma gibi hastaları iyileştirmek amacıyla yapılan tıbbi müdahalelerdir. Ameliyatların yapıldığı yer olan ameliyathaneler de yoğun teknoloji, birçok uzman ve yardımcı sağlık profesyoneli gerektiren karmaşık alanlardır. Ameliyat kelimesi, hem hasta hem toplum açısından her zaman ürkütücü bir kelime olarak algılanmaktadır. Hastaların hastalık tanısı almasıyla başlayan süreç, ameliyat öncesi, ameliyat sırası ve ameliyat sonrası olarak devam etmektedir. Bu süreçte hastaların içinde bulundukları “ameliyat psikolojisi” haliyle birlikte sağlık, sosyal ve psikolojik açıdan anlaşılmayı bekleyen birçok duyguyu yaşadıkları düşünülmektedir. Bu çalışmanın amacı hastaların sağlıklarına kavuşturulması için uygulanan tedavi yöntemlerinin başında gelen ameliyatların, uzman ve teknolojik alt yapı ile prosedür süreçlerinin yanında hasta perspektifinden oluşturduğu en sık karşılaşılan sosyo psikolojik duygu durumlarına yönelik teorik kavramsal bir çerçeve sunmaktır.
Yazar isimleri: ['Zuhal KAYAR', 'Ramazan ERDEM']
Yayın Yılı: 10 Ağustos 2022
Dergi ismi: SDÜ Sağlık Yönetimi Dergisi
Yayın sayfa url: https://dergipark.org.tr/tr/pub/sdusyd/issue/72089/1124327
Yayın pdf linki: https://dergipark.org.tr/tr/download/article-file/2459667
