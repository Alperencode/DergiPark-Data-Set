Makale Başlığı: YENİ DİNİ HAREKETLERE GİRİŞTEKİ RİTÜEL VE UYGULAMALAR
Özet: Bu çalışmada yeni dini hareketler olarak nitelenen oluşumlara üyelik süreci ve üyelik için gerçekleştirilen ritüeller ve uygulamalar inceleme konusu yapılmaktadır. Mutlak otoriteye sahip bir karizmatik lider ve belirli bir ideoloji etrafında toplanma özellikleriyle ön plana çıkan yeni dini hareketler, geleneksel dini anlayış ve kurumlara meydan okuyarak onların yerini almaya çalışmaktadır. Bu açıdan söz konusu hareketlerin farklı yönleriyle sorgulandıkları ve çeşitli araştırmalara konu edildikleri görülmektedir. Yeni dini hareketlerin sorgulanan ve merak edilen yönlerinden biri de hiç kuşkusuz insanların bu tür oluşumlara katılım süreçlerine ilişkindir. Yeni dini hareketlerin önemli bir bölümü yeni elde ettikleri üyeleri gruba dahil ederken bir takım ritüel, uygulama ve sembollere yer vermektedir. Bazı YDH’ler, vaftiz uygulamasında olduğu gibi, içinden çıktıkları ya da etkilendikleri geleneksel dinin ritüelini aynen ya da belli oranda değişiklerle benimseyip uygularken bazı hareketler, gruba katılımı kendilerine özgü nitelikler taşıyan ayin ya da törenler ile gerçekleştirmektedir. Bazı hareketlerde bu doğrultudaki inanç ve uygulamalara oldukça önem atfedilmesi de dikkat çekicidir.
Yazar isimleri: ['Süleyman TURAN', 'Zehra BAYRAKTAR']
Yayın Yılı: 30 Haziran 2022
Dergi ismi: Yönetim Ekonomi Edebiyat İslami ve Politik Bilimler Dergisi
Yayın sayfa url: https://dergipark.org.tr/tr/pub/jomelips/issue/70841/975142
Yayın pdf linki: https://dergipark.org.tr/tr/download/article-file/1894559
