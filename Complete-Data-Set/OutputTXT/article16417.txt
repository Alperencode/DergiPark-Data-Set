Makale Başlığı: METAL BAĞLAYICI PÜSKÜRTMELİ EKLEMELİ İMALAT MAKİNE TASARIMI VE İMALATI
Özet: Teknolojinin ilerlemesi ile tüm dünyada başta imalat sektörü olmak üzere birçok alanda yeni gelişmeler yaşanmaktadır. Bu gelişmeler arasında son yıllarda üzerine birçok araştırmaların yapıldığı katman katman parça imalatı yapan Eklemeli İmalat (Eİ) yöntemi de yer almaktadır. Eİ bu çerçevede parça tasarımı ve imalatı için birçok çeşitli teknolojiler sunar. Bağlayıcı püskürtme yöntemi de bu teknolojilerden biridir. Bu alan üzerinde malzeme çalışmasından cihaz imalatına kadar birçok farklı çalışmalar söz konusudur. Bağlayıcı püskürtme yöntemi ile metal parça imalatı yapan bir cihaz ülkemizde neredeyse bulunmamaktadır ve yurtdışı maliyetleri ise oldukça yüksektir. Bu çalışma kapsamında bu sorunlar göz önüne alınarak bu yöntemle imalat yapan bir Eİ cihazının tasarımı ve imalatı yapıldı.Yapılan bu çalışmada mürekkep püskürtmeli yazıcılardan ilham alınarak bağlaycı püskürtme yöntemi ile çalışan bir Eİ cihazının tasarımı ve prototip imalatı yapılmışır. Bu kapsamda ilk olarak mürekkep püskürtmeli yazıcıların sisteme nasıl entegre edilebileceği, sistemin tasarımı ve imalat aşamaları göz önünde bulundurularak tasarlandı. Daha sonrasında imalat tablası, imalat zarfı, toz serme sistemi ve cihazın ana tasarımı gerçekleştirildi. Tasarım kriterleri göz önünde bulundurularak bağlayıcı püskürtmeli metal Eİ cihazının imalatı yapıldı. Son olarak da Arduino tabanlı sürücüler ile yazılım ve kontrol sistemleri çalıştırılarak cihazın imalatı tamamlandı.
Yazar isimleri: ['Yusuf Sacid BARDAKÇI', 'Cengiz KAYACAN', 'Mert GÜRGEN']
Yayın Yılı: 6 Temmuz 2022
Dergi ismi: Uluborlu Mesleki Bilimler Dergisi
Yayın sayfa url: https://dergipark.org.tr/tr/pub/umbd/issue/70640/1079945
Yayın pdf linki: https://dergipark.org.tr/tr/download/article-file/2278412
