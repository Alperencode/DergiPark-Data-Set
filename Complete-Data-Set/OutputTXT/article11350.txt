Makale Başlığı: An Examination of the National Security Paradigms Within the International Relations Discipline As On And Post-Cold War
Özet: Günümüzde ulusal güvenlik kavramı çerçeve ve boyut olarak genişlemekte, derinleşmekte ve tehdit algıları ise evrimleşerek asimetrik ve belirsiz bir hüviyete bürünmektedir. Bu kapsamda ulusal güvenlikle alakalı kavramlaştırmaların,  disiplinler arası, çoğulcu ve çok boyutlu yapısıyla daha da karmaşıklaştığı ifade edilebilir. Böylece günümüzde ulusal güvenlikle ilgili hususlar, askeri ve askeri olmayan yöntemler arasında denge kuran, siber ve asimetrik tehditleri dikkate alan ve kapsamlı yaklaşımlar öngören çok boyutlu ve bütüncül bir anlayışı gerekli kılmaktadır. Bu nedenle bu makalede, rasyonel ve reelpolitik bir dış politika bağlamında dikkate alınması gereken güvenlik kavramlaştırmaları ile ilgili bütünsel bir yaklaşım ortaya koyulmaktadır. Bu çalışmada uluslararası ilişkiler disiplini içinde genel olarak ulusal güvenlikle alakalı ana akım yaklaşımlar ele alınmakta, bu kapsamda mezkur ekollerin güvenlikle ilgili disiplin içi farklılıklarının bir incelemesi soğuk savaş ve sonrası itibariyle ortaya koyulmakta ve özetlenmektedir. Bu bağlamda, ulusal güvenlik konularını etkileyen faktörler ve bileşenler hakkında hem güncel, hem de gelecekteki güvenlik paradigmaları dikkate alınarak analitik bir çalışma sunulmakta ve ulusal güvenlikle ilgili hususlar ulusal güvenliğe dair farklı yaklaşımlar üzerinden açıklanmaktadır.
Yazar isimleri: ['Murat ŞENGÖZ']
Yayın Yılı: 30 Eylül 2022
Dergi ismi: Mecmua
Yayın sayfa url: https://dergipark.org.tr/tr/pub/mecmua/issue/72670/1116126
Yayın pdf linki: https://dergipark.org.tr/tr/download/article-file/2425628
