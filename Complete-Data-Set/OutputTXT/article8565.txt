Makale Başlığı: OTONOM SİNİR SİSTEMİ VE SEMPATİK AKTİVİTENİN DUYGU DURUMU ÜZERİNDEKİ ETKİLERİNİN DEĞERLENDİRİLMESİ
Özet: Duygu tanıma, tıbbi teşhis, e-ticaret, robotik gibi farklı alanlarda birçok uygulama şekli ile gerçeklenerek yüksek ilgi görmüştür. Bu araştırma, duyguların otonom sinir sistemi ve sempatik aktivite üzerindeki uyarılmış kısa vadeli etkisini ölçmektedir. Çalışmanın birincil amacı, kontrollü bir ortamda elektrokardiyogram ve elektrodermal aktivite vb. fizyolojik verileri ölçmek için giyilebilir bir sistem kullanan 21 yetişkin katılımcının tepkilerini araştırmaktır. Kardiyovasküler etkiler, HR, HRV üçgen-indeksi, rMSSD (ms), pNN5O (%); çok düşük frekans (VLF: 0-0,04 Hz), düşük frekans (LF: 0,04-0,15 Hz) ve yüksek frekans (HF: 0,15-0,4 Hz) bileşenlerinin frekans analizi; SD1, SD2 ve SD oranının doğrusal olmayan analizi, sempatik aktivite, EDA'nın zamanla değişen ve zamanla değişmeyen spektral analiz sonuçları ile değerlendirildi. Sakinlik hisseden katılımcıların mutluluğa kıyasla %4,8% daha düşük kalp atış hızına (75,06±16,76 ve 78,72±16,52) sahip olduğu gözlemlendi. Öfke gibi yüksek uyarılma seviyesi sahip olumsuz duygularda her zaman cilt iletkenlik değerleri zirve ölçümleri tespit ettik. Ayrıca, üzüntü gibi düşük uyarılma düzeyindeki negatif duygulara sahip olanlar iletkenlik seviyesindeki bir azalma ile bağlantılıydı. Öfke, en iyi tespit edilebilen duygu olmasının yanı sıra, zamanla değişen tutarlı spektral tepkiler ortaya çıkardığı görüldü.
Yazar isimleri: ['Fatma PATLAR AKBULUT']
Yayın Yılı: 28 Haziran 2022
Dergi ismi: İstanbul Ticaret Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/ticaretfbd/issue/70676/1125431
Yayın pdf linki: https://dergipark.org.tr/tr/download/article-file/2464109
