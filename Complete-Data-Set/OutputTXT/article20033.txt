Makale Başlığı: Serbest Cumhuriyet Fırkası Giresun Teşkilatlanması ve 1930 Belediye Seçimleri
Özet: Bu çalışma 12 Ağustos 1930 tarihinde Ali Fethi Bey’in (Okyar) girişimleriyle açılan Serbest Cumhuriyet Fırkası’nın (SCF) Giresun Vilayeti’nin teşkilatlanmasını, 1930 yılı belediye seçimi ile kapatılma sürecini ele almaktadır. Bilindiği üzere 1929 yılında tüm dünyayı etkisi altına alan ekonomik kriz ülkemizde de etkisi oldukça şiddetli olmuştu. Ekonomik krizin ülkemizde ortaya çıkardığı ekonomik ve toplumsal sorunlar giderek artmış ve bu da tepkilere yol açmıştı. Bu durum SCF’nin kıyı kesimlerinde etkili olmasını sağlamış ve iktidar fırkasının yanlış yönetimini eleştiren çoğu muhalif kesim SCF’yi desteklemesine neden olmuştur.  SCF Giresun Vilayet teşkilatlanması özellikle dönemin iktidarı Cumhuriyet Halk Fırkası (CHF) tarafından sert eleştirilere maruz kalmıştır. CHF’nin oluşturduğu istihbarat raporları Giresun’da SCF teşkilatlanmasının irticai faaliyeti bulunan kişilerin ve komünizmin burada yoğun bir şekilde olduğunu ifade ederek kapatılmasına neden olmuştur. Ele aldığımız bu çalışmada hedefimiz SCF teşkilatlanmasının Karadeniz Bölgesinde gösterdiği hareketliliğin sosyo-ekonomik ve toplumsal yapısını inceleyerek aktarmaktır.
Yazar isimleri: ['Gamze ELYİĞİT']
Yayın Yılı: 29 Eylül 2022
Dergi ismi: Karadeniz Araştırmaları Enstitüsü Dergisi
Yayın sayfa url: https://dergipark.org.tr/tr/pub/karen/issue/72777/1114917
Yayın pdf linki: https://dergipark.org.tr/tr/download/article-file/2420653
