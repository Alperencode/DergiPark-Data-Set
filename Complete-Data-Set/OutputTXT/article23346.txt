Makale Başlığı: Chester Beatty Müzesi Türk-İslam Eserleri Koleksiyonununda Yer Alan Bir Grup Osmanlı Dönemi Yazma Eserin Cilt Sanatı Açısından İncelenmesi
Özet: Yazma eserler medeniyetin göstergesi olarak çok büyük öneme sahiptir. Bu sebeple dünya da hem üretimlerine hem de koleksiyonlarına devam edilmiş pek çok yazma eser bulunmaktadır. Bu eserlerin bir kısmı yazma eser kütüphanelerinde arşivlenmekte, bir kısmı da çeşitli koleksiyonlarda yer almaktadır. Chester Beatty müzesi koleksiyonu da bu eşsiz koleksiyonlardan biridir. İrlanda Dublin’de kurulan Chester Beatty müzesi koleksiyonu farklı inançlara dair tarihi el yazmaları ve kitabeleri bir araya getiren zengin koleksiyonu ile dünya miraslarına ev sahipliği yapmaktadır. Bu çalışmada Cheaster Beaty müzesi bünyesinde bulunan Türk-İslâm koleksiyonundaki altmış sekiz eser detaylı bir şekilde incelenerek içlerinden cilt tezyinatı açısından, tezyinat değeri olarak özellikli altı eser seçilmiştir. İncelemiş olduğumuz yazma eserlerin istinsah tarihleri M.S. 1500-1798 yılları arasında olduğu tespit edilmiş ve dönemsel özellikleri hakkında bilgi verilmiştir. Bu eserlerin künye bilgileri, cilt tezyinatı, motif, desen ve üslup özellikleri detaylı bir şekilde incelenerek tarihsel kronolojik analizleri tamamlanmıştır.
Yazar isimleri: ['Feyzi AYDIN']
Yayın Yılı: 26 Temmuz 2022
Dergi ismi: Kafkas Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/kausbed/issue/71439/1077396
Yayın pdf linki: https://dergipark.org.tr/tr/download/article-file/2268632
