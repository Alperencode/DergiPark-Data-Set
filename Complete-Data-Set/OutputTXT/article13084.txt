Makale Başlığı: Elektronik Diferansiyel Sistemli Elektrikli Aracın Farklı Yol Koşullarında Testi
Özet: Petrol kaynaklı yakıt kullanan araçların doğaya saldıkları zararlı gazlar son yıllarda oldukça gündeme gelmiştir. Bu nedenle taşıt teknolojisinde sera gazı etkisi daha düşük olan motor tiplerinin kullanılacağı araçlara yönelim başlamıştır. Elektrik motorlu araçlar, içten yanmalı motorlu araçlarla kıyaslandığında kontrol açısından daha kompleks yapıda olsalar da temizlik, bakım ve onarım gibi başlıca ihtiyaçlarda çok daha rahat bir kullanım sunmaktadırlar.Literatürde elektrikli taşıtlar için elektronik diferansiyel sistemi (EDS) matematiksel simülasyonları ve laboratuvar ölçekli EDS denemeleri üzerine birçok çalışma bulunmaktadır. Bu çalışmada elektrikli bir taşıt için matematik modeli oluşturulan EDS ‘nin simülasyonu yapılmıştır. Önceki çalışmalardan farklı olarak EDS için kullanılan matematik model bir mikroişlemci üzerine gömülerek prototip bir elektrikli taşıtın kontrolü için kullanılmıştır. Prototip elektrikli araç ile gerçek yol testleri gerçekleştirilmiştir. Simülasyon ve yol testleri 3 farklı yol şartında (kuru, ıslak ve kaygan) ve 3 farklı direksiyon açısında ( , , ve )  gerçekleştirilmiştir. Sonuçların yorumlanabilmesi için prototip araç üzerindeki sağ ve sol tekerleklerden akım ve hız bilgisi anlık olarak alınmıştır. Sonuçlar aracın farklı yol şartlarında dönerken kaymadığını doğrulamaktadır.
Yazar isimleri: ['İbrahim ÇELİK', 'Güray SONUGUR']
Yayın Yılı: 1 Ekim 2022
Dergi ismi: Politeknik Dergisi
Yayın sayfa url: https://dergipark.org.tr/tr/pub/politeknik/issue/73018/873068
Yayın pdf linki: https://dergipark.org.tr/tr/download/article-file/1550999
