Makale Başlığı: İmmun Trombositopenili Hastalarda Dörtlü Tedavi
Özet: Amaç:İmmün trombositopeni tedavisinde son yıllarda deksametazon, rituksimab ve siklosporin kombinasyon tedavileri umut verici sonuçlar vermiştir. Bu çalışmada, immün trombositopenide verilen kombinasyon tedavilerinin eltrombopag ile birleştirilmesiyle oluşturulan dörtlü tedavinin  hastalardaki  yanıtlarının araştırılması amaçlanmıştır.Yöntem:İmmun trombositopeni  tanısı almış birinci basamak tedavide steroid, 2.basamak tedavide eltrombopag alan, tam ya da kısmı remisyon sağlanamayan  4 hasta  retrospektif olarak aldıkları tedavi ve yanıt oranları açısından değerlendirdi.Sonuç:Relaps /refrakter immün trombositopenisi olan hastalar, eltrombopag tedavisine ek olarak oral deksametazon, oral siklosporin ve intravenöz düşük doz rituksimab ile tedavi edildi. Eltrombopag tedavisine 50 mg/gün dozunda devam edildi. Siklosporin için yükleme dozu verilmedi, haftalık kan siklosporin düzeyi toksisite açısından izlendi ve tedavi 200 ile 400 µg/L'lik bir hedef doza titre edildi. Toksisite kaynaklı ölüm, tedaviye bağlı ciddi advers olaylar veya tedaviye uyumsuzluk gözlenmedi. 6 aylık yanıt oranı %75 idi ve tedavi iyi tolere edildi. Hastalarımızdan iki tanesi halen tam yanıtlı olarak tarafımızca takipli iken bir hastamızda 6.aydan sonra relaps olması nedeniyle splenektomi yapılmış olup halen eltrombopag tedavi ile takiplidir. Yanıtsız olan daha önce splenektomili olan hastamıza ise romiplastim tedavisi  uygulandı ancak bu tedaviye de yanıt alınamadı. Hasta klinik çalışmaya dahil edildi. Sonuç:Tedaviye dirençli immün trombositopenili hastalarda dörtlü tedavi kombinasyonunun bir tedavi seçeneği olabileceğini gösteren çalışmamız umut vaad etmektedir.
Yazar isimleri: ['Müzeyyen ASLANER AK', 'Birsen SAHİP']
Yayın Yılı: 20 Ekim 2022
Dergi ismi: Konuralp Tıp Dergisi
Yayın sayfa url: https://dergipark.org.tr/tr/pub/ktd/issue/73054/1130819
Yayın pdf linki: https://dergipark.org.tr/tr/download/article-file/2486745
