Makale Başlığı: Türk Vergi Hukukunda Vergi Kaçakçılığı Suçuna Yönelik Son Düzenlemeler: OECD’nin Birinci Küresel İlkesi Çerçevesinde Bir Değerlendirme
Özet: Vergi suçlarıyla küresel düzeyde mücadelenin her geçen gün artan önemi doğrultusunda OECD, vergi suçlarıyla mücadelede on küresel ilke yayınlamıştır. Bu ilkeler, OECD’nin raporunda yer alan 33 ülke için incelenmiş ve gelişmekte olan ülkeler için örnek teşkil edecek nitelikte düzenlenmiştir. Çalışmada Türkiye’ye ilişkin olarak ise herhangi bir veri ya da düzenleme yer almamaktadır. Bu çalışmada, suç ve cezaların kanuniliği ilkesine dayanan ve diğer tüm küresel ilkeler için hukuki altyapı oluşturan birinci küresel ilkenin, Türkiye’de vergi kaçakçılığı suçuna ilişkin olarak yapılan son yasal düzenlemeler çerçevesinde incelenmesi amaçlanmıştır. Birinci küresel ilke; vergi suçları ve bu suçlara neden olan fiillerin tanımlanması, bu fiillerin genel ve özel kanunlarda yer alması, uygulanacak cezaların açıkça belirlenmesi, daha ağır suçlara daha ağır yaptırımların uygulanması, suç kanıtlanırsa cezai yaptırım uygulanması ve cezai yaptırımların fiili olarak uygulanması gibi bazı hukuki düzenlemeleri kapsamaktadır. İncelemeler sonucunda, raporda yer alan yabancı ülke örneklerinde olduğu gibi, Türkiye’de de vergi kaçakçılığıyla mücadelede birinci küresel ilkeye uygun düzenlemelerin yer aldığı sonucuna ulaşılmış; daha etkin mücadele için birtakım öneriler sunulmuştur.
Yazar isimleri: ['Rana DAYIOĞLU ERUL']
Yayın Yılı: 29 Eylül 2022
Dergi ismi: Kırklareli Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/klujfeas/issue/72707/1135222
Yayın pdf linki: https://dergipark.org.tr/tr/download/article-file/2505010
