Makale Başlığı: Makedonya’da Romanlar Üzerine Bir Araştırma: Üsküp, Şutka Örneği
Özet: Sosyal bilimlere yönelik çalışmalar içerisinde halk bilimi, filoloji, sosyoloji ve kültürel antropoloji gibi bazı bilim dalları saha çalışması gerektirmektedir. Elde edilen bilgilerin çeşitli yöntemler ve bakış açıları kapsamında değerlendirilmesi ve akademik bir yayına dönüştürülmesi esastır. Bu yönde yapılan çalışmalar, bir anlamda tarihsel bir veri olarak da kabul edilebilir. “An”a yönelik elde edilen bilgiler yalnızca taşradan değil köy ve kırın yanında kent merkezlerini de kapsayacak bir yapıya bürünmüştür. Bu bağlamda çalışma, dünya ülkelerinde üst kitle tarafından genel itibarıyla tanınmayan; ancak Makedonya Üsküp’te üst kitle tarafından da tanınan ve “Roman Çingene” olarak adlandırılan etnik yapının sosyo-kültürel analizi ve konuştukları dilin niteliğini belirlemeye yönelik olarak gerçekleştirilmiştir. Belirtilen hususlar kapsamında çalışma, Makedonya Üsküp Şutka ‘Romen Çingene’ gurubu olarak bilinen, uluslararası literatürde konuştukları dilden hareketle Lom/Rom/Dom olarak adlandırılan kitleye karşı uygulanan kültür ve dil politikasının ne olduğu sorusuna cevap aramaya ve ilgili kitlenin sosyal, tarihsel, ekonomik ve kültürel açılardan hareketle dil özelliklerini belirlemeye yöneliktir.
Yazar isimleri: ['Sinan KAZANCI']
Yayın Yılı: 30 Haziran 2022
Dergi ismi: Bartın Üniversitesi Edebiyat Fakültesi Dergisi
Yayın sayfa url: https://dergipark.org.tr/tr/pub/buefd/issue/70786/1096525
Yayın pdf linki: https://dergipark.org.tr/tr/download/article-file/2345038
