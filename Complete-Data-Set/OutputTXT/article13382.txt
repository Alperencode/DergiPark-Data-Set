Makale Başlığı: KOAHLI BİREYLERDE SOLUNUM EGZERSİZİ VE İNHALER CİHAZ KULLANIMININ BAZI SEMPTOMLARA VE PSİKOSOSYAL PARAMETRELERE ETKİSİ
Özet: Amaç: Bu çalışma kronik obstrüktif akciğer hastalığı olan bireylerde solunum egzersizleri ve inhaler cihaz kullanımının dispne, yaşam kalitesi, anksiyete, depresyon üzerine olumlu etkisini incelemek amacı ile yapılmıştır. Gereç ve Yöntem: Bu çalışma tek grup, ön test-son test düzeninde, yarı deneysel olarak 30 KOAH tanılı yetişkin hasta ile yapılmıştır. Araştırma verilerinin analizinde SPSS 22 paket programı kullanılmıştır. Verilerin değerlendirilmesinde tanımlayıcı istatistiksel ve parametrik ve non-parametrik testler kullanılmıştır. İstatistiksel anlamlılık için p<0.05 anlamlılık kabul edilmiştir. Verilerin toplanması yüz yüze görüşme yöntemi ile toplanmıştır. Veri toplama araçları olarak; KOAH hasta tanılama ve takip formu, standardize mini mental test, KOAH değerlendirme testi, morisky 8-maddeli ilaca uyum ölçeği,modifiyeborg skalası, medicalresearchcouncil skalası, SF36, Hastane anksiyete ve depresyon ölçeği kullanılmıştır. Hastalara solunum egzersizleri ne sıklıkta yapmaları gerektiğine yönelik eğitim yapılmıştır. Çalışmanın sonrasında ise hasta taburcu olurken tekrardan ölçeklerkontrol edilerek öncesi ve sonrası karşılaştırılmıştır. Bulgular: KOAH'lı hastalarda düzenli olarak yaptırılan diyafragmatik ve pursedlip solunum egzersizlerinin, dispneyi azalttığı, dakikadaki solunum sayısını azaltarak ventilasyonun etkinliğini arttırdığı ve anksiyete algısını ve KOAH semptomlarını azalttığı görülmüştür. Sonuç: KOAH hastalarının bilgi gereksinimini, öz-bakım uygulama yetersizliğini, motivasyon eksikliğini gidermek ve hastanın kendi bakımını üstlenmesine ve öz-etkililiğinin gelişmesini sağlamak için hastanın desteklenmesi önemlidir. Bundan dolayıda kliniklerde de,  evde bakım hizmetleri içerisinde de solunum egzersizleri ve doğru inhaler ilaç kullanımının geliştirilmesi için uzman hekim ve hemşireler tarafından eğitimlerin verilmesi hastalığın yönetimi açısından önemlidir.
Yazar isimleri: ['Pınar YILDIZ GÜLHAN', 'Zeynep ARABACI', 'Ergün HASGÜL']
Yayın Yılı: 1 Aralık 2022
Dergi ismi: Sağlık Akademisi Kastamonu
Yayın sayfa url: https://dergipark.org.tr/tr/pub/sak/issue/60459/873358
Yayın pdf linki: https://dergipark.org.tr/tr/download/article-file/1552001
