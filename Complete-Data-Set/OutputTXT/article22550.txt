Makale Başlığı: TOZ METALÜRJİSİ İLE ÜRETİLEN ALAŞIMSIZ ÇELİĞİN ÇEKME DAYANIMINA ÇİNKO STEARAT MİKTARININ ETKİSİNİN ARAŞTIRILMASI
Özet: Toz metalürjisi (TM) değişik boyut, şekil ve yoğunluktaki tozların tartımı, homojen karıştırılması, farklı presleme teknikleri ile preslenmesi, farklı sinter sıcaklıklarda ve ortamlarda sinterlenmesi ve gerekli görülmesi halinde delik delme, yüzey sertleştirme, vida açma gibi ikincil işlemleri içeren hassas küçük son şekle yakın parçaların üretiminin yapıldığı müstakil üretim yöntemidir. Genel olarak yeni bilinen bir işlem olmamasına rağmen ancak 20. yüzyılın başlarında endüstriyel bir işlem olarak kullanılmaya başlanmış ve günümüze kadar TM yöntemi değişik alanlarda genişleyerek kullanılmaktadır. Takım çelikleri, paslanmaz çelikler, süper alaşımlar ve farklı kombinasyonlara sahip kompozit malzemeler gibi malzemelerin üretimi TM yöntemiyle yapılabilmektedir. Çelikler ise mühendislik uygulamalarında kullanılan malzeme grupları içerisinde vazgeçilmez bir yere sahip olan demir karbon alaşımlarıdır.  Bu çalışmada, toz metalürjisi (TM) ile üretilen alaşımsız çeliğe çinko stearat ilavesinin çekme dayanımı özellikleri üzerine etkisi araştırılmıştır. Belirlenen kimyasal kompozisyona yüzde ağırlık olarak 0,25-0,5-1ve 2 çinko stearat ilave edilen ve 2 saat karıştırılan tozlar, ASTM (E 8M) toz metal malzeme standartlarına uygun çekme numunesi şeklindeki kalıpta 700 MPa presleme basıncında tek yönlü sıkıştırılarak blok haline getirilmiştir. Presleme işlemi gerçekleştirilen numuneler argon atmosferinde 1200°C’de 1 saat sinterleme işlemine tabi tutulmuştur. Sonuçlar çinko streat ilavesinin artması ile akma dayanımını (YS), çekme dayanımını (UTS) ve % uzamasını olumsuz yönde etkilediğini göstermiştir.
Yazar isimleri: ['Mehmet Akif ERDEN']
Yayın Yılı: 31 Temmuz 2022
Dergi ismi: Çelik Araştırma ve Geliştirme Dergisi
Yayın sayfa url: https://dergipark.org.tr/tr/pub/jesred/issue/72095/1134120
Yayın pdf linki: https://dergipark.org.tr/tr/download/article-file/2500464
