Makale Başlığı: İkinci Dünya Savaşı’nda ABD’nin Posterler Üzerinden Bilgi Gizleme Propagandası
Özet: İkinci Dünya Savaşı’nda istihbarat, gerek Müttefik Devletleri gerekse Mihver Devletleri için savaşın kazanılmasında önemli bir rol oynamıştır. Savaş sırasında her iki taraf da elde ettikleri istihbarat bilgilerini kullanarak birbirlerine karşı üstün gelmeyi amaçlamıştır. Bu nedenle her iki taraf da askeri operasyonlarını büyük bir gizlilik içerisinde yürütmeye çalışmıştır. Bu süreçte ABD yönetimi, Mihver Devletleri’ne karşı gerçekleştireceği askeri operasyonlara yönelik bilgilerin gizlenmesini teşvik etmek amacıyla posterler üzerinden bilgi gizleme propagandasına yönelmiştir. Çalışmada İkinci Dünya Savaşı’nda ABD’nin Mihver Devletleri’ne karşı propaganda posterlerini bilgi gizleme propagandası amacıyla ne yönde kullandığının ortaya konulması amaçlanmıştır. Bu amaçla çalışmada ABD’nin bilgi gizleme propagandası amacıyla kullanılan posterlerdeki görsel ve yazılı göstergeler, John Langshaw Austin’in Söz Eylem Kuramı bağlamında analiz edilmiştir. Amaçlı örneklem metodu kullanılarak belirlenen 7 propaganda posteri, Stanford Üniversitesi Hoover Enstitüsü Kütüphanesi ve Arşivleri'nden alınmıştır. Çalışmada posterlerdeki görseller yoluyla ABD halkına hangi mesajların verildiğinin ve ABD halkının ne yönde hareket etmesinin amaçlandığının ortaya konulmasına çalışılmıştır. Elde edilen bulgular ışığında propaganda posterlerinde istihbarat bilgisinin sızması durumunda meydana gelmesi olası olumsuz sonuçlar yansıtılarak korku çekiciliği tekniğinden yararlanıldığı ortaya çıkarılmıştır. Bu şekilde propaganda posterleri üzerinden korku çekiciliği tekniği kullanılarak askeri operasyonlarla ilgili bilgilerin paylaşılmasının önüne geçilmeye çalışıldığı sonucuna ulaşılmıştır.
Yazar isimleri: ['Caner ÇAKI', 'Abdülhakim Bahadır DARI', 'Özkan AVCI']
Yayın Yılı: 30 Haziran 2022
Dergi ismi: Sosyal Mucit Academic Review
Yayın sayfa url: https://dergipark.org.tr/tr/pub/smar/issue/70816/1102656
Yayın pdf linki: https://dergipark.org.tr/tr/download/article-file/2371076
