Makale Başlığı: OSMANLI DEVLETİ’NDE DİPLOMASİYİ BELİRLEYEN KURUMLAR ÜZERİNE GENEL BİR DEĞERLENDİRME
Özet: Diplomasi resmi temsilcilerin aracılığı ile devletlerarasındaki ilişkilerin yürütülmesidir. Yani diplomasi, devletlerin birbiriyle nasıl ilişki kuracaklarına dair kararların bütününü ifade etmektedir. Osmanlı Devleti’nin kuruluşundan XV. yüzyıla kadar birçok bürodan oluşan Osmanlı bürokratik yapısı, devletin büyüyüp, işlerin çoğalması ve Fatih Sultan Mehmet’in merkeziyetçi çabalarının sonucu olarak gelişerek büyümüştür. XVI. yüzyıla kadar birçok önemli görevi yerine getiren küçük boyutlu da olsa bir kalem personeli ortaya çıkmıştır. XVII. yüzyıla kadar kalemiyye sınıfı sayı ve önem itibariyle devamlı gelişme göstererek bürokraside ağırlığını hissettirmiştir. Bürokratik sistem başlangıçtan XVI. yüzyıla kadar nişancıların, bu dönemden itibaren de reisü’l-küttabların denetimi altında olmuştur. Bu çalışmanın amacı Osmanlı diplomasi teşkilatının temel kurumları ele alınarak işleyiş yapısı ortaya koymaya çalışmaktır.
Yazar isimleri: ['Naime Yüksel KAYAÇAĞLAYAN']
Yayın Yılı: 29 Haziran 2022
Dergi ismi: Ankara Uluslararası Sosyal Bilimler Dergisi
Yayın sayfa url: https://dergipark.org.tr/tr/pub/usdad/issue/70715/1104992
Yayın pdf linki: https://dergipark.org.tr/tr/download/article-file/2380242
