Makale Başlığı: Uzaktan Eğitim Sürecinde Baskıresim Dersleri
Özet: Bu araştırmada Türkiye’deki üniversitelerin sanat eğitimi veren bölümlerinde uygulanan uzaktan öğretim sürecinde baskıresim derslerine ilişkin akademisyen görüşlerinin incelenmesi amaçlanmıştır. Günümüz sanat anlayışı ile ilişkili olarak, yaratıcılığın önemsendiği ve yeni tekniklerin uygulama alanı bulduğu derslerin yeniden düzenlenerek sağlam içerikler ile geliştirilmesi gerekmektedir. Baskıresim sanatı kendini ve tekniğini geliştirmek isteyen öğrencilere birçok teknik ve malzemeler ile kendini ifade etme imkânı sağladığı için görsel sanatlar alanında oldukça önemli bir konumdadır. Makalede uzaktan öğretim modelinde atölyeve uygulama odaklı derslerin yöneticisi olan akademisyenlerin bu süreç içerisinde yaşadıkları zorluklar, avantaj ve dezavantajları, sürece yönelik görüşlerinin neler olduklarını belirleyebilmek amaçlanmıştır. Türkiye’de uygulamalı bir ders olan baskıresim derslerini uzaktan eğitim modeliyle yöneten 30 akademisyene araştırmacılar tarafından geliştirilen anket uygulanmıştır. Anket içerisinde kurulan iletişim aracına, ders esnasında kullanılan yöntem ve tekniğe, akademisyenlerin uzaktan eğitim sürecine karşı yeterliğine, öğrencilerin kazanımlarına ve ihtiyaç ve zorluklarına göre sorular ile başlıklandırılmıştır. Veriler, “Google Forms” üzerinden elektronik ortamda toplanmıştır. Bu anket sonucunda elde edilen veriler SPSS programı ile analiz edilerek yorumlanmıştır. Araştırma sadece baskıresim dersi ile sınırlandırılmış olup, analiz edilen veriler ile uzaktan eğitim sürecinde baskıresim derslerinin daha verimli ve etkili olabilmesine yönelik öneriler sunulmuştur. Ankette yer alan sorulara akademisyenlerin verdiğiyanıtlardan elde edilen veriler incelendiğinde, yüz yüze eğitime göre çok daha fazla zorlukları beraberinde getirdiği, nitelikli eğitim ortamından uzaklaştırdığı ve amaçlara ulaşmada güçlükler yaşanmasına sebebiyet verdiği söylenebilir.
Yazar isimleri: ['Erol Murat YILDIZ', 'Murat ASLAN', 'Buse KIZILIRMAK ÇEKİNMEZ']
Yayın Yılı: 29 Ağustos 2022
Dergi ismi: Gazi Üniversitesi Gazi Eğitim Fakültesi Dergisi
Yayın sayfa url: https://dergipark.org.tr/tr/pub/gefad/issue/72357/1114531
Yayın pdf linki: https://dergipark.org.tr/tr/download/article-file/2419118
