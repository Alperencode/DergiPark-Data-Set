Makale Başlığı: Segregasyonlu Ve Segregasyonsuz Kolon Kiriş Bağlantı Bölgesinin Karşılaştırmalı Analizi
Özet: Bu çalışmada, segregasyon meydana gelmiş ve segregasyonsuz kolon kiriş bağlantı bölgelerinin davranışları sonlu elemanlar yöntemi ile incelenmiştir. Segregasyonlu durumu simüle edebilmek adına beton kesiti daraltılmış ve donatılar beton kesitinin dışına çıkartılmıştır. Analizler, Sonlu Elemanlar Metodu (SEM) kullanarak yapı elemanlarının dinamik ve statik yükler altındaki davranışlarının incelenmesine olanak sağlayan ANSYS Workbench paket programı ile gerçekleştirilmiştir. İlk olarak kolon kiriş bağlantı bölgesi uygulamada kullanılan ölçüler ve donatı çapları ile üç boyutlu olarak tasarlanmıştır. İkinci olarak tasarım ANSYS programına aktarılmış ve ağ yapısı (mesh) oluşturulmuştur. Son olarak yapısal yükler sisteme eklenmiş ve sonlu elemanlar analizi yapılmıştır. Yapılan analizlerde sistemin eşdeğer (von-Mises) gerilme, şekil değiştirme ve deformasyon değerleri incelenmiş ve elde edilen sonuçlar karşılaştırılmıştır. Elde edilen sonuçlar resimler ve tablolar halinde sunulmuştur. Çalışmanın sonucunda segregasyon meydana gelmiş kolon kiriş bağlantı bölgesinde hesaplanan gerilme, şekil değiştirme ve deformasyon değerlerinin segregasyonsuz bağlantı bölgesine kıyasla daha büyük olduğu gösterilmiştir.
Yazar isimleri: ['Mehmet Emin ÖZDEMİR', 'Sevil AY', 'Murat YAYLACI']
Yayın Yılı: 28 Eylül 2022
Dergi ismi: Sciennovation
Yayın sayfa url: https://dergipark.org.tr/tr/pub/sciennovation/issue/72745/1074895
Yayın pdf linki: https://dergipark.org.tr/tr/download/article-file/2258754
