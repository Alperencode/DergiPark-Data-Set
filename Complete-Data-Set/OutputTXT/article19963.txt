Makale Başlığı: Örtbas Edilmiş Mizojini*: Imposter Fenomeni, Korumacı Cinsiyetçilik ve Cam Tavan Sendromu
Özet: Kadın düşmanlığı ya da nefreti olarak bilinen mizojini, evrensel bir tarihi geçmişe sahiptir. İlk uygarlıklardan modern sanayi toplumlarına kadar neredeyse bütün  toplumlarda cinsiyetçilik ve cinsiyet eşitsizliği görülmüştür. Görülen bu eşitsizlikler ve ayrımcılıklar erkekler lehine kolaylaştırıcı bir rol oynarken; kadınlar açısından ise negatif bir rol oynamıştır. Yani cinsiyetle ilgili olan eşitsizlikler erkek egemen anlayış olarak tanımlanan ataerkil sistemi güçlendirmenin yanında aynı zamanda erkeklerin kadından üstün olduğunu meşrulaştırma işlevini de görmüştür.Cinsiyet eşitsizliğini doğuran ve bunu kadınlar için dezavantajlı kılan birçok faktörden söz etmek mümkündür. Kadının aleyhine işleyen bu dezavantajlı faktörlerin nihai hedefleri ise, kadını erkek karşısında ikincil kılma, toplumda pasifize etme ve erkek hegemonyasına boyun eğme amacı gütmektedir. Eril anlayış bu amacına ulaşmak için de her tür aracı kullanmaktadır. Bu araçlardan bazıları da “imposter fenomeni”, “korumacı cinsiyetçilik” ve “cam tavan sendromu”dur. Bu çalışmada sözü edilen araçların nasıl bir mizojinik tutum ve algı doğurduğu tartışılacak ve çalışmanın sonuç kısmında da tarihsel süreç dikkate alındığında toplumlarda yaşanan mizojini tutumuna karşı feminist bilincin önleyici bir işleve sahip olup olmayacağı kritize edilecektir.
Yazar isimleri: ['Mehmet Fatih IŞIK']
Yayın Yılı: 8 Aralık 2022
Dergi ismi: İstanbul Üniversitesi Kadın Araştırmaları Dergisi
Yayın sayfa url: https://dergipark.org.tr/tr/pub/iujws/issue/73757/1131651
Yayın pdf linki: https://dergipark.org.tr/tr/download/article-file/2490267
