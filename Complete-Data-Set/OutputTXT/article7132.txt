Makale Başlığı: Yürek Burgusu ile Ölüler Yaşıyorlar mı? Romanlarının Fantastik Unsurlar Bakımından Karşılaştırılması
Özet: Fantastik; alışılmadık dünyaların ve gerçeküstü/olağandışı unsurların anlatıldığı eserlerin ortak adıdır. Daha çok roman sahasında kendisini göstermiştir ve ilk defa 1970 yılında Bulgar asıllı Fransız edebiyat teorisyeni Tzvetan Todorov (1939-2017) tarafından yeni bir edebî türü karşılamak için öne sürülmüştür. Amerikan edebiyatında Henry James’in (1843-1916) Yürek Burgusu ile Türk edebiyatında Hüseyin Rahmi Gürpınar’ın (1864-1944) Ölüler Yaşıyorlar mı? romanı bu türün dikkat çeken örneklerindendir. Hayalet romanı olarak şöhret bulan iki eser, fantastik unsurların kullanımı bakımından büyük ölçüde birbirine benzemektedir. Bu incelemede fantastik türü hakkında kısaca bilgi verildikten sonra söz konusu eserler fantastik unsurlar bakımından karşılaştırılarak olay örgüsü, şahıs kadrosu, zaman, bakış açısı ve mekân gibi anlatı öğeleri bağlamında değerlendirilmeye çalışılmıştır. Ortaya konulan yorumları somutlaştırmak için de zaman zaman romanlardan alıntılara yer verilmiştir.
Yazar isimleri: ['Mustafa DERE']
Yayın Yılı: 15 Ekim 2022
Dergi ismi: HUMANITAS - Uluslararası Sosyal Bilimler Dergisi
Yayın sayfa url: https://dergipark.org.tr/tr/pub/humanitas/issue/73028/1148099
Yayın pdf linki: https://dergipark.org.tr/tr/download/article-file/2554734
