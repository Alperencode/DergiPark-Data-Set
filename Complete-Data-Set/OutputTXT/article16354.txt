Makale Başlığı: TARİHÎ GERÇEKLİKTEN KURGUYA TÜRK OCAĞININ ROMANI KIVILCIM
Özet: Bu makalede, günümüz Türk edebiyatı yazarlarından Metin Savaş’ın Türk Ocaklarının kuruluş yıllarına odaklandığı Kıvılcım romanı, “tarihsel roman” türünün özellikleri bakımından incelenmiştir. Çalışmada öncelikle tarihsel romanın ne olduğu, dünya edebiyatındaki gelişimi, ilk örnekleri, Türk edebiyatındaki genel seyri ve bir tarihsel roman yazarı olarak Metin Savaş ele alınmıştır. Ardından Prof. Dr. Şerif Aktaş’ın anlatma esasına bağlı edebî metinlerin tahliline dair dikkatlerinden hareketle Kıvılcım’ın zihniyeti, yapısal özellikleri ve bu özellikler üzerinden romanın olay örgüsü ortaya çıkarılmış, şahıslar kadrosundaki özgün yönler üzerinde durulmuştur. Tarihsel bilginin, roman türünden edebî bir esere dönüştürülmesini sağlayan içerik, ayrıntılarıyla incelenmeye gayret edildikten sonra romanın dil ve üslup özellikleri üzerinde durulmuştur. İnceleme sonucunda Metin Savaş’ın Kıvılcım romanının tarihsel roman türünün niteliklerini büyük ölçüde taşıdığı görülmüştür. Ayrıca Kıvılcım romanının yakın dönemde yayımlanan tarihsel romanlar arasında sık görülen tarihseli çarpıtma eğiliminden uzak olduğu saptanmıştır.
Yazar isimleri: ['Tayfun HAYKIR', 'Sena BAYKAL']
Yayın Yılı: 13 Aralık 2022
Dergi ismi: Türklük Bilimi Araştırmaları
Yayın sayfa url: https://dergipark.org.tr/tr/pub/tubar/issue/73822/1200862
Yayın pdf linki: https://dergipark.org.tr/tr/download/article-file/2757478
