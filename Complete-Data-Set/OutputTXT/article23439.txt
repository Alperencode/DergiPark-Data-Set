Makale Başlığı: Via Egnatia Üzerinde Yer Alan Hebdomon’un (Bakırköy) Kentsel Arkeoloji Perspektifinden Değerlendirilmesi
Özet: Günümüzde Bakırköy’ün bulunduğu alan, Bizans Dönemi’ndeki adı ile Hebdomon; Antik Roma yolu olan Via Egnatia güzergâhı üzerinde yer alır ve imparatorluk ileri gelenlerinin yazlık saraylarının, dini yapıların ve ordugâhın yer aldığı önemli bir yerleşmedir. Bizans Dönemi’nde Latin ve Arap istilaları sırasında büyük zarar gören bu yapılar, zamanla terk edilmiş ve birer yıkıntıya dönmüştür. Yeterli belgeleme ve koruma çalışması yapılmayan kalıntılar, Cumhuriyet Dönemi boyunca da tahrip olmaya devam etmiştir. Hebdomon ile ilgili bilgiler çoğunlukla antik dönem yazarlarının anlatılarından ve Osmanlı’nın son döneminde, kent Fransız işgali altında iken, kısıtlı imkânlarla gerçekleştirilen arkeolojik kazıların bilimsel yayınlarından öğrenilmektedir. Bu çalışmada, mümkün olduğunca ilk el kaynaklara ulaşılarak önce Via Egantia yolu ele alınmış, ardından Bizans Dönemi’nde Hebdomon’da yer aldığı bilinen, kimisi tamamen yok olmuş, kimisinin sadece birkaç parçası kalmış yapılar tanıtılmış ve yerleşimin o dönemdeki durumunun bir betimlemesi yapılmaya çalışılmıştır. Tüm bu bilgilerden yola çıkarak, ortak kültür mirasımız için önemli arkeolojik değerlere sahip olan çağdaş Bakırköy’de bu kalıntılar üzerinde belgeleme, koruma ve bilgilendirme çalışmaları yapılması, kültür mirasının yerel kimliğe katkı sağlayacak şekilde değerlendirilmesi bağlamında çözüm önerileri getirilmeye çalışılmıştır.
Yazar isimleri: ['İlknur TÜRKOĞLU', 'Esra SAYIN']
Yayın Yılı: 30 Haziran 2022
Dergi ismi: Kültürel Miras Araştırmaları
Yayın sayfa url: https://dergipark.org.tr/tr/pub/kulmira/issue/70206/1024415
Yayın pdf linki: https://dergipark.org.tr/tr/download/article-file/2084351
