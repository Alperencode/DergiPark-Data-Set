Makale Başlığı: Algılanan Aşırı Niteliklilik ve İşe Yabancılaşma: Göreceli Yoksunluk ve İş Dışı Başarı Aktivitelerinin Rolünün İncelenmesi
Özet: Bu çalışmanın amacı, algılanan aşırı nitelikliliğin işe yabancılaşma üzerindeki etkisinin yanı sıra bu etkide göreceli yoksunluk ve iş dışı başarı aktivitelerinin aracı rollerini araştırmaktır. Bu amaç doğrultusunda, aracılık analizine dayalı nicel bir araştırma yapılmıştır. Araştırma, 260 üretim çalışanından elde edilen verilere dayanmaktadır. Çalışma, algılanan aşırı nitelikliliğin işe yabancılaşma üzerinde anlamlı bir etkisinin olduğunu ortaya koymuştur. Etki yönüne göre bu ilişkide göreceli yoksunluk ve iş dışı başarı aktivitelerinin aracılık rolleri farklılık göstermektedir. Bulgular, çalışanların algılanan aşırı niteliklilikten etkilenmesini göreceli yoksunlukla arttığını iş dışı başarı aktivitelerinin çalışanların işte kullanmadıkları beceri ve yetenekleri kullanmalarına olanak sağlayarak bu etkiyi tamponladığını göstermektedir.
Yazar isimleri: ['Metin SÖYLEMEZ', 'Ferit USLU']
Yayın Yılı: 17 Ekim 2022
Dergi ismi: Gümüşhane Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/gumus/issue/73042/1080501
Yayın pdf linki: https://dergipark.org.tr/tr/download/article-file/2280587
