Makale Başlığı: Göçmenlerin Sağlık Hizmetlerine Erişiminde Karşılaştıkları Sorunlar
Özet: Bu çalışmanın amacı, sağlık hizmetlerine erişim alanında göçmenlerin karşılaşmış oldukları zorlukları ortaya koymaktır. Çalışma literatür taramasına, konu ile ilgili uluslararası doküman incelemesine ve Göçmen Entegrasyon Politikası İndeks’inden elde edilen verilerin analiz edilmesine dayanmaktadır.  Çalışma dört bölüm olarak tasarlanmıştır. Birinci bölümde sağlık bir insan hakkı olarak ele alınmıştır. İkinci bölümde göçmenler ve sağlık alanında karşılaştıkları sorunlar değerlendirilmiştir. Üçüncü bölümde göçmen sağlığı bir entegrasyon göstergesi olarak incelenmiş ve son bölümde verilere dayalı olarak göçmenlerin karşılaşmış olduğu sorunlar ortaya konmuştur. Sonuç olarak, ülkeden ülkeye değişmekle birlikte; sağlık hakkının hiç tanınmaması, sağlık haklarının kısıtlanması, bu hakka erişimin çeşitli prosedürler öne sürülerek zorlaştırılması, gerekli bilgilendirilmelerin yapılmaması, sağlıklı bir iletişimin gerçekleşmesi için yeterli kanalların kurulamaması, etkili politikaların geliştirilmesi noktasında yeterli araştırmaların yapılmaması ve göçmenlere politika kararları alınırken söz hakkının tanınmaması nedenlerinden dolayı önemli sağlık hakkı sorunlarının devam ettiği anlaşılmıştır.
Yazar isimleri: ['Ferit İZCİ', 'Veysel ERAT']
Yayın Yılı: 30 Haziran 2022
Dergi ismi: Batman Üniversitesi Yaşam Bilimleri Dergisi
Yayın sayfa url: https://dergipark.org.tr/tr/pub/buyasambid/issue/71164/1131548
Yayın pdf linki: https://dergipark.org.tr/tr/download/article-file/2489892
