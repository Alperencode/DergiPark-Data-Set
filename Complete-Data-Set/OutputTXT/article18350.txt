Makale Başlığı: TÜRKİYE VE AVRUPA BİRLİĞİ ARASINDA MÜLTECİ KRİZİ: MALİ YARDIM PROGRAMI ÜZERİNE BİR İNCELEME
Özet: Türkiye ve AB’nin 21. yüzyılın başından bu yana birlikte sahip olduğu en önemli problemin “düzensiz göç” olduğu ileri sürülebilir. Son yıllarda derinleşen bu sorun giderek artan mali, ekonomik yüklerin yanında insan hakları ve kimlikler bağlamında ele alınmaktadır. Türkiye’nin karşı karşıya kaldığı göç dalgaları, Türkiye ekonomisi üzerinde büyük bir mali baskı oluşturmasının yanı sıra önemli toplumsal olaylara da neden olmaktadır. AB ülkelerine yasal olmayan yollarla ulaşmaya çalışan nüfusu Türkiye’de tutabilmek amacıyla bir mali program başlatılarak uygulamaya konulmuştur. 2015 yılından bu yana uygulanmaya çalışılan program kapsamında Türkiye yetersiz destek aldığını öne sürerken AB Komisyonunun 2019 yılında yayınlanan raporunda stratejik işbirliği vurgusu yapılarak, bu konuda önemli adımlar atıldığından söz edilmektedir. Bu çalışmada Türkiye ve AB arasında düzensiz göçün yönetilmesi ve sürecin mali açıdan desteklenmesi amacıyla oluşturulan “18 Mart 2016 tarihli AB-Türkiye Mutabakatı” kapsamında geliştirilen mali yardım programı incelenmektedir. Araştırma sonuçlarına göre program kapsamında sağlanan fonlar, Türkiye’deki mülteciler için pek çok projenin hayata geçirilmesini sağlamıştır. Ancak düzensiz göç sürecinin etkin biçimde yönetilmesi ve mali açıdan desteklenmesi için mali yardımların artarak devam etmesi gerektiği görülmektedir.
Yazar isimleri: ['Asuman ALTAY', 'Esin ASLANPAY ÖZDEMİR']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1115128
Yayın pdf linki: https://dergipark.org.tr/tr/download/article-file/2421532
