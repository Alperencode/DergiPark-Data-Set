Makale Başlığı: SAFRANBOLU’DA YÖRESEL BİR LEZZET: PERUHİ
Özet: Çalışmada Batı Karadeniz Bölgesi’nde yer alan Karabük’ün ilçesi Safranbolu’ya özgü yöresel yemek “peruhi” incelenmiştir. Peruhi yemeğinin tarihi çok eskilere dayanmaktadır ve günümüzde severek tüketilmeye devam edilen bir lezzettir. Peruhi hakkında gastronomik açıdan detaylı bir araştırma yapılmamış fakat yöresel yemekleri konu alan araştırmalarda örnek olarak kullanıldığı görülmektedir. Bu çalışma ile kökeni çok eskilere dayanan Peruhi yemeğini tanıtmak, gelecek nesillere aktarabilmek ve unutulmamasını sağlamak amaçlanmıştır. Araştırma nitel veri toplama yöntemi olan görüşme tekniğiyle gerçekleştirilmiştir. Araştırma Karabük ili Safranbolu ilçesi tarihi çarşı bölgesinde faaliyet gösteren 8 işletme çalışanları ile yüz yüze görüşülmüştür. Katılımcılardan peruhi yemeğinin tarihçesi, yapısal özelliği, hazırlık aşaması, standart reçetesi, pişirilmesi, servis edilmesi, dikkat edilmesi gereken noktaları, çeşitleri, tüketim yapan kitle, farklı isimleri ve farklı tüketim yerleri hakkında bilgi toplanmıştır. Elde edilen veriler sonucunda peruhi yemeğinin açık bir şekilde tanımlanabileceği standart reçete oluşturulmuştur.
Yazar isimleri: ['İrfan YURT']
Yayın Yılı: 31 Ağustos 2022
Dergi ismi: Safran Kültür ve Turizm Araştırmaları Dergisi
Yayın sayfa url: https://dergipark.org.tr/tr/pub/saktad/issue/72444/1143138
Yayın pdf linki: https://dergipark.org.tr/tr/download/article-file/2535797
