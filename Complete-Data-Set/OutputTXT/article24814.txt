Makale Başlığı: Maternal Obezitenin Preterm Bebeklerin Morbidite ve Mortalitesine Etkisi
Özet: Giriş: Obezite günümüzde gelişmiş ve gelişmekte olan ülkelerin en önemli sağlık sorunları arasında yer almaktadır. Literatürde maternal obezitenin,prematüre bebekler üzerindeki etkisine ilişkin veriler sınırlıdır. Bu çalışmada maternal obezitenin preterm bebeklerin morbidite ve mortalitesi üzerine etkisininaraştırılması amaçlandı.Gereç ve Yöntem: Gestasyon haftası ≤34 olan bebeklerin dosyaları retrospektif olarak incelendi. Doğum sırasındaki maternal vücut kitle indeksine(VKİ) göre anne-bebek çiftleri iki gruba (VKİ≥30kg/m2 ve VKİ<30kg/m2) ayrılarak karşılaştırıldı.Bulgular: Toplam 100 anne-bebek çiftinin verileri analiz edildi. Doğum sırasında VKİ≥30 kg/m2 olan n=33 (%33) anne saptandı ve Grup 1 olarak tanımlandı.VKİ<30 kg/m2 olanlar Grup 2 olarak tanımlandı. Grup 1 ve 2’de ortalama gebelik yaşı sırasıyla 29,89±2,98ve 30,36±2,79 (p=0,682) hafta ve doğum ağırlıkları1368±512 ve 1475±515 (p=0,331) gram idi. Grup 1’de mortalite anlamlı olarak yüksek bulundu (%30,3, p=0,009). Diğer preterm morbiditeleri her iki gruptabenzer oranlardaydı. Regresyon analizinde maternal VKİ≥30 kg/m2 olması neonatal mortalite için bağımsız risk faktörü olarak saptandı (OR 4,5, %95CI 1,4-14,5, p=0,01).Sonuç: Önemli bir sağlık sorunu olan obezitenin; prematüre bebeklerde önlenebilir mortalite sebebi olması dikkat çekicidir. Yakın perinatal takibin bu sürece olumluetkisinin olacağını düşünmekteyiz.
Yazar isimleri: ['Esra BEŞER', 'Esin OKMAN', 'Burak CERAN', 'Fuat Emre CANPOLAT']
Yayın Yılı: 9 Nisan 2021
Dergi ismi: Güncel Pediatri
Yayın sayfa url: https://dergipark.org.tr/tr/pub/pediatri/issue/61244/912139
Yayın pdf linki: https://dergipark.org.tr/tr/download/article-file/1693937
