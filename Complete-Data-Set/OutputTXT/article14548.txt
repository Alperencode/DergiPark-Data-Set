Makale Başlığı: İki Farklı Lisede Öğrenim Gören Öğrencilerin Sağlık Okuryazarlığı Düzeylerinin Belirlenmesi: Tanımlayıcı Bir Çalışma
Özet: Amaç: İki farklı lisede öğrenim gören öğrencilerin sağlık okuryazarlığı düzeylerini karşılaştırmaktır.Yöntem: Tanımlayıcı araştırma türünde olan araştırmanın örneklemini iki farklı lisede öğrenim gören 220 öğrenci oluşturdu. Veriler, “Tanıtıcı Bilgi Formu” ve “Türkiye Sağlık Okuryazarlığı Ölçeği-32” ile çevrimiçi olarak toplandı. Veriler SPSS 21 ile değerlendirildi, yanılma düzeyi 0,05 alındı.Bulgular: Düz lise öğrencilerinin Türkiye Sağlık Okuryazarlığı Ölçeği puan ortalaması 29,64; sağlık ağırlıklı lise öğrencilerinin ölçek puan ortalaması 34,84’dü. Öğrencilerin ölçek puan ortalamaları arasında istatistiksel olarak anlamlı fark vardı (p=0,000). Düz lise öğrencilerinin %54,9’u “sorunlu-sınırlı sağlık okuryazarlığı”; sağlık ağırlıklı lise öğrencilerinin %30,8’i “yeterli sağlık okuryazarlığı” indeksindeydi. Öğrencilerin okullarına göre sağlık okuryazarlığı indeksleri arasında istatistiksel olarak anlamlı fark vardı (p=0,000). Öğrencilerin sağlık okuryazarlığı ile tedavi ve hizmet, hastalıklardan korunma/sağlığın geliştirilmesi boyutları arasında pozitif yönlü, yüksek düzeyde anlamlı ilişki vardı (p<0,05).Sonuç: Sağlık eğitimi ağırlıklı lisedeki öğrencilerin, düz lisedeki öğrencilere göre sağlık okuryazarlığı düzeylerinin daha yüksek olduğu, sağlık okuryazarlığı düzeyi arttıkça tedavi ve hizmet, hastalıklardan korunma/sağlığın geliştirilmesi düzeyinin yükseldiği sonucuna ulaşıldı.
Yazar isimleri: ['Nermin ALTUNBAŞ', 'Çetin ALTUNBAŞ']
Yayın Yılı: 18 Kasım 2022
Dergi ismi: Sürekli Tıp Eğitimi Dergisi
Yayın sayfa url: https://dergipark.org.tr/tr/pub/sted/issue/73460/1086127
Yayın pdf linki: https://dergipark.org.tr/tr/download/article-file/2303025
