Makale Başlığı: Monteri çamı (Pinus radiata D Don) odununda renk, parlaklık ve beyazlık indeksi üzerine doğal yaşlandırma uygulamasının etkisi
Özet: Bu çalışmanın amacı, Monteri çamı (Pinus radiata D Don) odununda renk parametreleri (C*, ho, a*, b*, L*, Δa*, Δb*, ΔH*, ΔC*, ∆L* ve ΔE*), parlaklık değerleri ve beyazlık indeksi üzerine doğal yaşlandırma uygulamasının etkisini araştırmaktır. Bu amaçla, Monteri çamı Bayburt ili dış çevre ortamına 30 ve 60 gün süreleri boyunca bırakılmıştır. Belirtilen süreler sonlarında ahşap malzemelerin yüzeylerinde meydana gelen değişikler belirlenmiştir. Elde edilen sonuçlara göre, bütün testlere ait olan varyans analizi sonuçları anlamlı olarak elde edilmiştir. Yaşlandırma süresinin 30 günden 60 güne doğru artmasıyla kırmızı (a*) renk tonu, kroma (C*) değeri ve sarı (b*) renk tonu değerlerinin arttığı ve ışıklılık (L*) ile ton açısı (ho) değerlerinin azaldığı belirlenmiştir. Yaşlandırma süreleri arttığında liflere dik ve paralel yönleri için beyazlık indeksi değerlerinin azaldığı tespit edilmiştir. Yaşlandırma süreleri ile liflere dik ve paralel yönler için 20o, 60o ve 85o’de ölçülen parlaklık değerlerinin değiştiği görülmektedir. Yapılan doğal yaşlandırmanın çalışmada kullanılan Monteri çamı ahşabına ait yüzeylerinde renk, parlaklık ve beyazlık indeksi değerlerinin değiştirici bir etkide bulunduğu belirlenmiştir.
Yazar isimleri: ['Fatih TONGUÇ', 'Hüseyin Ali ERGÜL', 'Ümit AYATA']
Yayın Yılı: 13 Aralık 2022
Dergi ismi: Bozok Tarım ve Doğa Bilimleri Dergisi
Yayın sayfa url: https://dergipark.org.tr/tr/pub/bojans/issue/73810/1189088
Yayın pdf linki: https://dergipark.org.tr/tr/download/article-file/2708377
