Makale Başlığı: Okul Öncesi Öğretmen Adaylarının Yaratıcı Düşünme Eğilimlerinin İncelenmesi
Özet: Yaratıcı düşünme, değişen dünyaya uyum sağlayabilmek için gerekli olan becerilerden biridir. Bireyin doğuştan getirdiği yaratıcılık potansiyelinin desteklenmesinde erken yaşta verilecek eğitimin rolü büyüktür. Bu noktada öğretmenlerin de yaratıcı düşünme becerilerinin gelişmiş olması ve bu becerilerini planladıkları eğitime yansıtmaları beklenmektedir. Bu çalışmanın amacı, okul öncesi öğretmenliği lisans programında öğrenim gören öğretmen adaylarının yaratıcı düşünme eğilimlerinin bazı değişkenler açısından incelenmesidir. Tarama modeli kullanılan çalışmanın örneklemini bir devlet üniversitesinin eğitim fakültesinde okul öncesi öğretmenliği anabilim dalında öğrenimine devam etmekte olan 157 öğretmen adayı oluşturmaktadır. Çalışmanın verilerinin toplanması amacıyla öğretmen adaylarına araştırmacı tarafından hazırlanan “Kişisel Bilgi Formu” ve Özgenel ve Çetin (2017) tarafından geliştirilen “Marmara Yaratıcı Düşünme Eğilimleri Ölçeği” uygulanmıştır. Araştırma sonucunda elde edilen bulgulara göre okul öncesi öğretmen adaylarının yaratıcı düşünme eğilimlerinin yüksek olduğu görülmüştür. Ayrıca öğretmen adaylarının yaratıcı düşünme eğilimlerinin cinsiyetlerine, yaşlarına, sınıf düzeylerine, mezun oldukları lise türüne ve okul öncesi eğitim alıp almama durumlarına göre anlamlı farklılık göstermediği sonucuna ulaşılmıştır.
Yazar isimleri: ['Seda KARAÇELİK']
Yayın Yılı: 28 Mart 2022
Dergi ismi: Dumlupınar Üniversitesi Eğitim Bilimleri Enstitüsü Dergisi
Yayın sayfa url: https://dergipark.org.tr/tr/pub/debder/issue/69128/975916
Yayın pdf linki: https://dergipark.org.tr/tr/download/article-file/1897624
