Makale Başlığı: Sicilya Normanlarının Son Feri, 1185 Selânik Saldırısı
Özet: Sicilya Krallığı’nın üçüncü kralı olan, İyi lâkaplı II. William’ın dış siyaseti her zaman maceraperest olmuştu. 1170’lerde üç defa Mısır’a, 1181’de Balear adalarına düzenlediği çıkarmalar krallık için pahalı ve sonuçsuz girişimler olarak kalmış olmasına rağmen William bu seferlerin hepsinden daha büyüğüne kalkışacak ve bu girişim Hauteville sülâlesinin kısa sürede tarihten çekilmesine yol açacaktı. Bizans’la savaşarak tarih sahnesine çıkan hânedan, son enerjisini yine onunla savaşarak tüketti. İtalya Normanları ve Bizans İmparatorluğu arasında kronikleşmiş olan düşmanlığın devamı sayılabilecek çatışma, Kral William’ın kişisel düşmanlığıyla birleşerek imparatorluğun ikinci büyük şehri Selânik üzerinde yoğunlaştı. Bizans için çok hassas bir döneme tesadüf eden olaylar zinciri, Komnenos hânedanının imparatorluk tacını kaybetmesine sebep olacak, IV. Haçlı Seferi’ne kadar giden Latin saldırganlığının ilk ciddi işareti olacaktı. Çalışmada 1185 yılında Bizans’ın ikinci başkenti olarak addedilen Selânik kentine Sicilya Normanları tarafından düzenlenen saldırı değerlendirilecektir.
Yazar isimleri: ['Zeki Can HIRÇIN']
Yayın Yılı: 31 Aralık 2021
Dergi ismi: Güneydoğu Avrupa Araştırmaları Dergisi
Yayın sayfa url: https://dergipark.org.tr/tr/pub/iugaad/issue/67742/867098
Yayın pdf linki: https://dergipark.org.tr/tr/download/article-file/1529123
