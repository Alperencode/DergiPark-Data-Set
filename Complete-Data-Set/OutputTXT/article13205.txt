Makale Başlığı: DİJİTAL PLATFORMLARIN İZLEYİCİ ALIŞKANLIKLARI ÜZERİNDEKİ ETKİSİ: NETFLİX ÖRNEĞİ
Özet: Teknolojik gelişmeler, iletişim alanında insanlara kolay ve hızlı erişim imkânı sunmuştur. İletişim alanındaki gelişmelerle ortaya çıkan Web 2.0 teknolojisi televizyonu internet ortamına taşımıştır. Televizyonlar kendi internet sitelerinde dizi, program, yarışma gibi içerikleri yayınlayarak internet teknolojisini kullanmaya başlamışlardır. Yeni medya teknolojileri zamanla gelişerek dijital platformlar ortaya çıkmıştır. Dijital platformların ortaya çıkması zamanla televizyonu ve televizyon izleyicisinin izleme alışkanlıklarını dönüştürmeye başlamıştır. Buradan yola çıkarak çalışmada Y kuşağını temsil eden 26-41 yaş arasındaki netflix kullanıcılarının davranışları araştırılmıştır. Yapılan anket çalışmasında Y kuşağının dijital platformlara üye olup olmadığı, dijital platformların izleme alışkanlıklarını değiştirip değiştirmediği ve dijital platformların ne sıklıkla ne tür içeriklerin izlendiği ölçülmeye çalışılmıştır. Bu araştırma kapsamında ayrıca Netflix üyesi olsun veya olmasın Y Kuşağından katılımcıların televizyon seyretme davranışları, televizyon seyretmek için kullanılan teknik donanımlar, dizi veya film tercihleri ve dijital platform tercihleri de incelenmiştir. Elde edilen bulgularda; Y kuşağının televizyondan ziyade dijital platformları tercih etmesi, Y kuşağının daha kaliteli ve özgür yayınlar istediği görülmüştür. Y kuşağı internet ortamlarında istedikleri yayınları seyredebildikleri için televizyon yayınlarında ve dijital platformlarda geniş özgürlük beklentisindedir.
Yazar isimleri: ['Hasan Erdem ER']
Yayın Yılı: 29 Haziran 2022
Dergi ismi: Recep Tayyip Erdoğan Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/rteusbe/issue/70773/1114260
Yayın pdf linki: https://dergipark.org.tr/tr/download/article-file/2417945
