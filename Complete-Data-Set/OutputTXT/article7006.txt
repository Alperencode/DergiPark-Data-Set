Makale Başlığı: Kartografik ve Fotografik Materyallerin Arşivsel Değeri
Özet: Arşivlerin niteliğini ortaya koyan önemli unsurlardan biri o arşivi oluşturan materyallerin taşıdığı değerdir. Bu değer daha çok materyalde bulunan bilgi ve veri ögeleri ile saptanabilir. Her materyal türünün taşıdığı belli başlı bilgi unsurları bulunur. Materyaller, fiziksel ve niteliksel yapısına göre farklı veriler ortaya çıkararak önem ve değerini artırabilir. Arşiv materyalleri arasında bulunan ve diğer materyal türlerine nazaran daha çok teknik veriler içeren kartografik ve fotografik materyaller bu çalışmanın temelini oluşturmaktadır. Kartografik ve fotografik materyallerin arşivlerdeki geçmişi çok eskilere dayansa dahi günümüz teknolojilerinden de faydalanarak yeni nesil teknolojik araçlara entegre olmuştur. Bahsedilen bu iki materyal türü özellikle araştırmacılar için büyük bilgi erişim unsurları taşımaktadır. Kartografik ve fotografik materyaller nispeten yazılı bilgiler içermeyen ve diğer yazılı belgelerden ayrılan önemli bilgi kaynaklarıdır. Bu çalışmada kartografik ve fotografik materyallerin diğer materyaller türlerine göre farklılıkları ortaya konularak, arşivler ve araştırmacılar için önemi ve değeri ifade edilecektir. Nitel araştırma yöntemlerinden durum çalışması araştırması yapılacaktır.
Yazar isimleri: ['Mehmet Kürşat DEĞER']
Yayın Yılı: 31 Aralık 2021
Dergi ismi: Hazine-i Evrak Arşiv ve Tarih Araştırmaları Dergisi
Yayın sayfa url: https://dergipark.org.tr/tr/pub/hed/issue/67643/979651
Yayın pdf linki: https://dergipark.org.tr/tr/download/article-file/1912246
