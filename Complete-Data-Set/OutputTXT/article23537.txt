Makale Başlığı: ET-TEFSÎRU’L-MÜYESSER ADLI ESERİN 'ULÛMU'L-KUR'ÂN AÇISINDAN İNCELENMESİ
Özet: Konu ve AmaçAraştırmanın amacı; son dönemde sayısı artan, mushaf düzeni korunarak hazırlanan, Türkçe mealli Kur’ân formatındaki Arapça eserlerden biri olan et-Tefsîru’l-müyesser adlı eserin tefsir metodunu tespit etmek, aynı zamanda Selefîlik hareketinin öncülerinden olan Suudî Arabistan’daki resmî bir kurum tarafından hazırlanması hasebiyle eserin mezhebî yönünü araştırmak ve Kur’ân ilimleri ile ilgili muhtevasını ele almaktır. Çalışma üç bölümden oluşmaktadır. Birinci bölümde eserin telif edilmesi, telif amacı ve kaynakları ile ilgili bilgiler verilmektedir. İkinci bölümde eserin tefsir yöntemine dair inceleme yapılmaktadır. Üçüncü bölümde ise eserin Kur’ân ilimlerini ne denli ihtiva ettiği ele alınmaktadır. YöntemTefsir baştan sona taranmıştır. Metodik olarak dikkat çeken bütün özelliklerine yer verilmeye çalışılmıştır. İhtiyaç duyulan yerlerde Tefsir Usulü kaynaklarından istifade edilmiştir. Yine örnek olarak seçilen bazı ayetlerin tefsirinde üzerinde durulan niteliği net bir şekilde ortaya koymak için mukayeseli bir şekilde geçmiş tefsirlere atıflar yapılmıştır.BulgularEserin; rivayet tefsiri ağırlıklı olduğu, yer yer mezhebî görüşler içerdiği, teorik bilgilere girmeden Kur’ân ilimlerini ihtiva ettiği, icmâlî tefsir sayılabilecek bir formatta olduğu görülmektedir.SonuçSon tahlilde, Ayetlerin ihtiva ettiği anlamların kısa ve öz açılımının, özellikle farklı coğrafyalara hitap ederek ortaya konduğu eserlerde, alışılagelmiş mezhebî bilgilerden farklı olan hususlarla ilgili başta olmak üzere, muhatabın dikkatini çeken konuda ayrıntılı bilgilere ulaşılabilmesi için, bilginin kaynağının dipnotta belirtilmesi, yapılacak yeni çalışmalarda okuyucuya daha çok katkı sağlayacaktır.
Yazar isimleri: ['Abdülhalim YILMAZ']
Yayın Yılı: 30 Haziran 2022
Dergi ismi: MUTALAA
Yayın sayfa url: https://dergipark.org.tr/tr/pub/mutalaa/issue/70619/1106632
Yayın pdf linki: https://dergipark.org.tr/tr/download/article-file/2387114
