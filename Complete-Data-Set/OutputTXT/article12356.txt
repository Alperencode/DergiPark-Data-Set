Makale Başlığı: FEN BİLGİSİ ÖĞRETMENLERİNİN DÜŞÜNME STİLLERİ PROFİLLERİNİN ÇEŞİTLİ DEĞİŞKENLER AÇISINDAN İNCELENMESİ
Özet: Bu çalışma ile Fen Bilgisi öğretmenlerinin benimsedikleri düşünme stillerini ve bu stillerin bazı değişkenlere göre incelenmesi amaçlanmıştır. Araştırmada tarama modeli kullanılmıştır. Elazığ’da görev yapan 200 fen bilgisi öğretmeni araştırmanın örneklemini oluşturmaktadır. Araştırmada veriler, Sternberg-Wagner (1992) tarafından geliştirilen, Buluş (2006) tarafından Türkçe geçerlik, güvenirlik çalışmaları yapılan “Düşünme Stilleri Ölçeği” ile toplanmıştır. Ölçekten elde edilen veriler analiz edilirken SPSS paket program kullanılmıştır. Verilerin analizde betimsel istatistikler, bağımsız gruplar t testi, tek yönlü varyans analizi ve parametrik olmayan testler ile gruplar arası karşılaştırmalar incelenmiştir. Araştırma bulgularına göre Fen Bilgisi öğretmenleri en fazla yasama; en az ise muhafazakâr stilini tercih ettikleri belirlenmiştir. Bağımsız değişkenler boyutunda cinsiyet, kıdem ve mezun olunan okul değişkenine göre anlamlı farklılıklar bulunmuştur. Bulunan bu farklılıklar tartışılmış ve bu doğrultuda önerilerde bulunulmuştur.
Yazar isimleri: ['Aysel MURAT KARATÜRK', 'Hilmi ERTEN']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/1018607
Yayın pdf linki: https://dergipark.org.tr/tr/download/article-file/2061699
