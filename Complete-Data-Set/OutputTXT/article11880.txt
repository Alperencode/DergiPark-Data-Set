Makale Başlığı: Savaşa Maruz Kalanları Konu Edinen Resimli Kitapların Görsel Göstergebilimsel Yöntem Aracılığıyla Çözümlenmesi: Dönme Dolap Örneği
Özet: Görsel iletişim tasarımı olarak resimli kitaplar, hikâye ve resimlemeleriyle çocukların gelişim sürecini şekillendiren; dış dünyada olup bitenler hakkında bilgi edinip sorun ve çözümlerine yönelik fikir edinmesine aracı olan önemli kaynaklardır. Görsel kültürlenmenin başat unsurlarından biri olan resimli kitaplarda ele alınan ölüm, göç, savaş, boşanma, engellilik vb. zor konuların resimlemeleri, çocukların bahsi geçen kavramları soyuttan somuta çekmelerine; anlama ve anlamlandırmalarına aracı olmaktadır. Araştırma kapsamında amaçlı örnekleme yöntemlerinden ölçüte dayalı örnekleme tekniği aracılığıyla zor konulardan biri olup savaşa maruz kalan kişileri konu edinen ‘Dönme Dolap’ adlı resimli kitap seçilmiştir. Araştırmada savaşa ait izlerin, savaşa maruz kalan kişilerin nasıl resmedildiğini, anlamın ve anlam katmanlarının nasıl oluşturulduğunun ortaya koyulması amaçlanmıştır. Amaç doğrultusunda veriler görsel göstergebilim yöntemi aracılığıyla incelenmiş ve çözümlenmiştir.
Yazar isimleri: ['Aslı İGİT']
Yayın Yılı: 28 Kasım 2022
Dergi ismi: MSGSÜ Sosyal Bilimler
Yayın sayfa url: https://dergipark.org.tr/tr/pub/msgsusbd/issue/73558/1164686
Yayın pdf linki: https://dergipark.org.tr/tr/download/article-file/2606950
