Makale Başlığı: ÇOCUK SAĞLIĞI VE HASTALIKLARI HEMŞİRELİĞİ DERSİNİ ALAN HEMŞİRELİK ÖĞRENCİLERİNİN KAVRAM HARİTASINA İLİŞKİN ALGILARI: BİR METAFOR ÇALIŞMASI
Özet: Araştırma ile Çocuk Sağlığı ve Hastalıkları Hemşireliği dersini alan hemşirelik öğrencilerinin kavram haritasına ilişkin algılarının metafor aracılığıyla ortaya çıkarılması amaçlanmıştır. Araştırmada nitel araştırma yöntemlerinden olgu bilim deseni kullanılmıştır. Araştırmanın örneklemini kavram haritasına dayalı eğitim alan ilk ve tek grup olan, 2020-2021 Eğitim Öğretim Yılı Bahar Yarıyılında Çocuk Sağlığı ve Hastalıkları Hemşireliği Dersini alan hemşirelik öğrencileri oluşturmuştur. Dersi alan 103 öğrenciden 53’ünün katılımı ile araştırma tamamlanmıştır. Veriler Öğrenci Bilgi Formu ve kavram haritası algılarını sorgulayan, “Kavram Haritası… gibidir, çünkü…” metafor cümlesi kullanılarak toplanmıştır. Veriler içerik analiz tekniğiyle çözümlenmiştir. Öğrencilerinin %75,47’si kız, yaş ortalaması 22,21±3,23 yıldır. Öğrenciler “Kavram Haritası” algısına yönelik 32 metafor oluşturmuşlardır. Frekansı en yüksek metaforlar “yapboz (f=7)”, “puzzle (f=6), “örümcek ağı (f=4) ve “soy ağacı (f=3)” dır. Tüm metaforlar yedi kategoride toplanmıştır. Bu kategoriler; “bütünlük”, “yol gösterme”, “bağlantı”, “başlangıç”, “merkez”, “kontrol” ve “alışkanlık/besin” kategorileridir. Araştırmanın örneklemini oluşturan öğrencilerin ağırlıklı olarak “kavram haritası”na ilişkin olumlu metaforik algılara sahip oldukları belirlenmiştir.
Yazar isimleri: ['Fatma Dilek TURAN']
Yayın Yılı: 30 Haziran 2022
Dergi ismi: Ihlara Eğitim Araştırmaları Dergisi
Yayın sayfa url: http://ihead.aksaray.edu.tr/tr/pub/issue/70649/951944
Yayın pdf linki: https://dergipark.org.tr/tr/download/article-file/1822257
