Makale Başlığı: Tiroidektomide Zorlu Vakalar
Özet: Amaç: Bu çalışmada nadir olarak görülen 6 cm ve üzerindeki tiroid nodüllerinin neden olabileceği klinik bulgular ile bu nodüllerin postoperatif komplikasyon( hematom, kord paralizisi, kalıcı hipokalsemi,trakeostomi) oranlarının incelenmesi planlanmıştır.Materyal ve metod: Çalışma 2020-2021yılları arasında total tiroidektomi yapılan tüm hastalar içerisinden nodül boyutları 6 cm ve üzeri olan 23 hasta üzerinde yapılmıştır. Hastaların demografik bilgileri kayıt altına alınmış, tüm hastalara  bilgisayarlı tomografi çekilmiştir. Hastalar postoperatif dönemde komplikasyonlar açısından kısa ve uzun dönemde takip edilmiş, tüm komplikasyonlar kayıt altına alınmıştır. Bulgular: Tiroid nodül boyutu 6 cm ve üzeri olan 23 hasta retrospektif olarak incelendi. Yirmiüç hastadan 9’unda (% 39.1) boyun BT(Bilgisayarlı tomogrofi)’de hava yolu obstrüksiyon bulguları izlendi.  Hastaların 2’sinde (%8,6) tiroid bezinin substernal uzanım gösterdiği tespit edildi. Hastaların hiçbirinde  kalıcı komplikasyon izlenmezken, 5 hastada (% 21,7) geçici komplikasyonlar, 3 hastada (%13) tek taraflı geçici vokal kord paralizisi, 2 hastada (%8,6)  hipokalsemi izlenmiştir.  Sonuç: Tiroid bezinde 6 cm ve üzeri tiroid nodüllerine daha az sayıda rastlanmaktadır. Altı cm ve üzeri tiroid nodülü bulunan hastalarda hava yolu obstrüksiyonu, malignite riski, estetik kaygılar gibi nedenlerle tiroidektomi yapılması elzemdir. Tiroid bezi boyutlarının artması cerrahi sonrası komplikasyon riskini artırmakta fakat uygun cerrahi teknik ve yakın takip ile bu oran en az seviyeye indirilebilmektedir.
Yazar isimleri: ['Hasan ELKAN', 'Semih AK']
Yayın Yılı: 28 Ağustos 2022
Dergi ismi: Harran Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/hutfd/issue/71631/1149172
Yayın pdf linki: https://dergipark.org.tr/tr/download/article-file/2559085
