Makale Başlığı: Sürdürülebilir İdari Kayıp Yönetiminde Abone Sayaç Yönetim Bileşenleri için Performansının Göstergeleri
Özet: İçme suyu dağıtım sistemlerinde yasal abone sayaçlarındaki hatalardan kaynaklanan kayıplar idareler için doğrudan gelir kaybına neden olmaktadır. Bu kayıpların en aza indirilmesi, gelir kaybının azaltılması ve işletme verimliliğinin sağlanması için sayaçların düzenli izlenmesi gerekir. Bu nedenle bu çalışmada, idari kayıpların etkin ve sürdürülebilir yönetilmesi için abone sayaçlarının yönetim süreçlerinin performans göstergelerine göre analiz edilmesi ve izlenmesi amaçlanmıştır. Bunun için sayaç yönetimi ve kayıpların azaltılması faaliyetlerini kapsayan 18 performans göstergesi dikkate alınmıştır. Bu göstergeler idari kayıp oranlarını, sayaç özelliklerini, sayaç yenileme ve hata oranlarını analiz etmektedir. Bu göstergeler pilot idarelerde uygulanmış ve test edilmiştir. Sayaç hata oranları genel olarak % 3 ile % 9 arasında değişmektedir. İdari kayıp oranları ise % 9 ile % 22 arasında değişmektedir. Ayrıca idarelerde 10 yaşından büyük sayaç oranı % 5 ile % 15 arasında değişmektedir. Çalışmada idari kayıp hacmini azaltabilmek amacıyla sahadan elde edilen ölçülebilir veriler kullanılarak abone sayaç yönetiminde kullanılan göstergeler hesaplanmıştır. İdarelerden bazı sayaç verilerinin temin edilememesi nedeniyle ilgili göstergelerin hesaplanamadığı görülmüştür. Bu göstergelerin de kullanılması ile idari kayıpların en önemli bileşeni olan sayaçların ve süreçlerin daha etkin bir şekilde analiz edilmesi ve performansının izlenmesi mümkün olacaktır. Ayrıca çalışmada uluslararası literatürde önerilen ve bu çalışma kapsamında geliştirilen performans göstergelerinin kullanılması İdareler için karşılaştırılabilir performans analizine imkan tanımaktadır. Bu çalışmanın İdareleri idari kayıpları azaltmaya teşvik edeceği düşünülmektedir.
Yazar isimleri: ['Cansu BOZKURT', 'Mahmut FIRAT', 'Salih YILMAZ']
Yayın Yılı: 30 Eylül 2022
Dergi ismi: Fırat Üniversitesi Mühendislik Bilimleri Dergisi
Yayın sayfa url: https://dergipark.org.tr/tr/pub/fumbd/issue/72789/1102568
Yayın pdf linki: https://dergipark.org.tr/tr/download/article-file/2370694
