Makale Başlığı: Sentinel-5p Uydu Görüntüleri İle Azot Dioksit (NO2) Kirliliğinin İzlenmesi
Özet: Hava kalitesi insan sağlığı, bitki ve hayvan yaşamı için kritik bir öneme sahiptir. Dünya nüfusunun artması ve buna bağlı olarak enerji ihtiyacının fosil yakıt kullanımı ile temin edilmesi dolayısıyla hava kalitesi, şimdiki ve gelecekteki yaşam kalitesi için önemli endişe kaynağı olmaya devam etmektedir. Havadaki kirletici gazlardan biri olan Azot dioksit (NO2), Atmosferin hem troposfer, hem de stratosfer tabakasında bulunan önemli kirletici gazlardandır. Atmosfere özellikle fosil yakıtların ve biyokütlenin yanması ile girer. Bu bakımdan özellikle bu kirleticinin ölçümü önem arzetmektedir. Uzaktan algılama teknolojisinin gelişmesi ile dünya üzerindeki bu tarz ölçümler daha pratik ve kolay bir hale gelmiştir. Bu çalışmada COVID-19 pandemisi acil önlemlerinin Türkiye’deki sürecini içeren 2019 sonu, 2020 ve 2021 yıllarında Marmara Bölgesindeki troposferik NO2 değerlerinin Sentinel-5P uydu görüntülerine dayalı karşılaştırmalı analizi yapılmıştır. Çalışmanın sonuçlarının yer ölçüm istasyonlarından elde edilen verilerle kıyaslanması sonucunda fosil yakıt tüketiminin hava kalitesine olan olumsuz etkisi belirlenmiştir. Ayrıca, uydu verilerinin yersel veriler ile yüksek bir oranda korelasyonun sağlandığı (r=0.85) ve bu yolla hava kirliliğinin izlenmesinde Sentinel-5P uydu görüntülerinin etkin bir şekilde kullanılabilir olduğu ortaya konmuştur.
Yazar isimleri: ['Kaan KALKAN']
Yayın Yılı: 15 Haziran 2022
Dergi ismi: Türkiye Uzaktan Algılama Dergisi
Yayın sayfa url: https://dergipark.org.tr/tr/pub/tuzal/issue/70194/1056261
Yayın pdf linki: https://dergipark.org.tr/tr/download/article-file/2185871
