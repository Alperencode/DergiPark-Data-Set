Makale Başlığı: Vaka Analiz Çalışması: Hafif Düzey Mental Yetersizliği Olan Öğrencinin Özel Eğitim Sınıfından Kaynaştırma Eğitimine Geçişi
Özet: Fiziksel, zihinsel, ruhsal ve duyusal yetilerindeki çeşitli kayıplardan dolayı topluma eşit koşullarda tam ve etkin katılımlarının kısıtlı olduğu bireyler engelli olarak tanımlanmakta olup zihinsel engel ise gelişim süreci içerisinde genel zihinsel işlevlerinde normalden önemli ölçüde geri olmanın yanı sıra uyum davranışlarında gösterilen yetersizlik olarak tanımlanmaktadır. Kaynaştırma eğitimi özel eğitime gereksinim duyan, çeşitli seviyelerde zihinsel engelleri olan öğrencilerin normal gelişim gösteren öğrencilerle aynı sınıflarda eğitim alması olarak ifade edilmektedir. Yapılan çalışma nitel araştırmalar kapsamında yer alan vaka analiz çalışması örneğidir. Özel durum araştırmaları içerisinde değerlendirilen tek katılımcıdan oluşan bu tür çalışmalar, bir olayın uygun olabilecek herhangi bir yöntemle ayrıntılı bir şekilde incelenmesi olarak ifade edilir. Yapılan çalışmada katılımcının mevcut akademik ve sosyal yetenekleri değerlendirilmiş, ardından katılımcıya, kazandırılması planlanan eğitim hedefleri belirlenmiştir. Bireyselleştirilmiş eğitim planı çerçevesinde çalışmalar yürütülüp dönem sonunda yürütülen çalışmaların etkinliğinin ölçülmüş ve katılımcının kaynaştırma öğrencisi olarak eğitimine devam edebileceği ortaya konmuştur.
Yazar isimleri: ['Şenay KEÇECİ']
Yayın Yılı: 20 Ocak 2021
Dergi ismi: Education Sciences
Yayın sayfa url: https://dergipark.org.tr/tr/pub/nwsaedu/issue/59871/803150
Yayın pdf linki: https://dergipark.org.tr/tr/download/article-file/1320446
