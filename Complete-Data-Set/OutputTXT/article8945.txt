Makale Başlığı: Sinop Kıyı Ortamlarının Yeşil Deniz Alglerinden Ulva intestinalis Linnaeus, 1753 Türünün Biyokimyasal İçeriğindeki Mevsimsel Değişimler
Özet: Bu çalışmada, yeşil alglerden Ulva intestinalis türünün ekolojik özellikleri ile besin kompozisyonundaki değişimin belirlenmesi amaçlanmıştır. Çalışma materyali Sinop kıyıları boyunca seçilen dört farklı noktadan mevsimsel olarak toplanmıştır. Yapılan analizler sonunda mevsimler ve istasyonlar arasında istatistiksel olarak önemli farklılıklar (P<0,05) tespit edilmiş olup, kış mevsimi protein değerlerinde (%11,63±2,30) diğer mevsimlere göre belirgin artış gözlenmiştir. U. intestinalis türünde %71,25±1,13 oranında karbohidrat tespit edilirken bunu %20,50±0,16 ile kül, %7,82±1,16 ile protein ve %0,44±0,04 ile yağın izlediği saptanmıştır. Deniz suyunun fizikokimyasal parametreleri ile U. intestinalis türünün besin kompozisyonunu arasında yapılan korelasyon analizine göre sadece yaz mevsiminde pH ile protein değerleri arasında pozitif bir korelasyon görülmüştür. Bunun yanı sıra yıl boyunca pH ile karbohidrat değeri arasında negatif korelasyon tespit edilmiştir. Bu çalışma sonucunda elde edilen verilerin U. intestinalis türünün en kullanışlı dönemlerini tespit etmede önemli bir veri kaynağı olacağına inanılmaktadır.
Yazar isimleri: ['Ali KARAÇUHA', 'Gökhan YILDIZ', 'Melek ERSOY KARAÇUHA']
Yayın Yılı: 30 Eylül 2022
Dergi ismi: Journal of Anatolian Environmental and Animal Sciences
Yayın sayfa url: https://dergipark.org.tr/tr/pub/jaes/issue/72468/1125429
Yayın pdf linki: https://dergipark.org.tr/tr/download/article-file/2464099
