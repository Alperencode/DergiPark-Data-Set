Makale Başlığı: Orduzu-Pınarbaşı (Malatya-Battalgazi) Mesire Alanının Rekreasyon Faaliyetleri Kapsamında Değerlendirmesi
Özet: Bu çalışmada Malatya ilinin Battalgazi ilçesine bağlı Orduzu Mahallesi’nin Pınarbaşı mevkiinde bulunan Orduzu-Pınarbaşı Mesire Alanı’nın özellikleri, rekreasyon faaliyetleri, bölgenin potansiyeli, sorunları ve çözüm önerileri belirlenmeye çalışılmıştır. Bu çalışma için kullanılan materyaller çeşitli makale çalışmaları, internet ortamındaki kaynaklar, Malatya Büyükşehir Belediyesi ve Malatya Valiliği’nin çeşitli kaynaklarıdır. Bu araştırma için bölgede gözlem yöntemi kullanılarak bölge hakkında detaylı bir araştırma ve gözlemler yapılarak ulaşılan bulgular not edilip çalışmaya dâhil edilmiştir. Toplanılan veriler ve yapılan gözlemler neticesinde elde edilen bulgular derlenerek yorumlanmıştır. Yapılan araştırma ve gözlemler neticesinde Orduzu-Pınarbaşı bölgesinin Malatya ilinde en yoğun şekilde ziyaret edildiği mesire alanı olduğu tespit edilmiştir. Bu mesire alanının sınırları içerisinde fuar alanı, lunapark, hayvanat bahçesi, tabiat parkı, kent ormanı, olimpik yüzme havuzu, kır düğün salonları, Malatya Spor Kulübü antrenman tesisleri, piknik yerleri, kafe ve restoranlar bulunmaktadır. Ayrıca mesire alanın içinde Orduzu-Pınarbaşı Gölet’i de yer almakta olup, bu gölette turistik sandal gezileri gerçekleştirilmektedir. Sonuç olarak Orduzu-Pınarbaşı Mesire Alanı’nda yaşanılan yoğun nüfus hareketliliğinden dolayı bölgede bir takım sorunların meydana geldiği görülmüş ve bu sorunların çözümü için çeşitli önerilerde bulunulmuştur.
Yazar isimleri: ['İrfan TAPAN']
Yayın Yılı: 30 Haziran 2022
Dergi ismi: Batman Üniversitesi Yaşam Bilimleri Dergisi
Yayın sayfa url: https://dergipark.org.tr/tr/pub/buyasambid/issue/71164/1086846
Yayın pdf linki: https://dergipark.org.tr/tr/download/article-file/2305734
