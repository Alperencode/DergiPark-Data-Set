Makale Başlığı: Hipersensitivite pnömonisi hastalarında sistemik kortikosteroid tedavi yanıtı: bir tek merkez deneyimi
Özet: Amaç: Hipersensitivite pnömonisi (HP) duyarlı bireylerde, inhalasyon yolu ile gelen maruziyetlere karşı gelişen inflamatuar ve/veya fibrotik bir immün yanıt olarak tanımlanmaktadır. HP hastalarının yönetimi maruziyetten kaçınmak ve immunsupresif ajanlarla tedaviyi içermektedir. Çalışmamızda bir üniversite hastanesinde takip edilen HP hastalarının klinik özelliklerini ve kortikosteroid tedaviye yanıtlarını değerlendirmeyi amaçladık.Gereç ve Yöntem: HP tanısı ile 1 Ocak 2019 ve 31 Aralık 2020 tarihleri arasında takip edilen hastalarretrospektif olarak çalışmaya dahil edildi. Tedavi yanıtı ile olasılıkla ilişkili faktörler öncelikte tekdeğişkenli olarak değerlendirildi. Sonrasında p değeri 0,15 ve altında olan faktörler çok değişkenlilineer regresyon modeli ile değerlendirilerek sistemik kortikosteroid yanıtı ile bağımsız ilişkili olanfaktörler tanımlandı.Bulgular: Çalışmamıza dahil edilen 50 HP hastasının 20 (%40,0)’ı fibrotik HP idi. Kırk bir (%82,0)hasta en az 3 aydır medikal tedavi almaktaydı. Takip süresince 15 (%36,5) hasta sistemikkortikosteroid tedavisine klinik veya radyolojik yanıt göstermedi. Tedavi yanıtı izlenmeyen olgular,sıklıkla fibrotik HP ile prezente olmakta (66,6% vs 26,0%, p=0,02), radyolojik olarak fibrozis bulgularıgöstermekte (%86,6 karşı %30,7, p=0,002) ve takiplerinde solunum fonksiyonlarında kaybı (%60,0karşı %34,6, p=0,03) daha sık yaşamaktaydı. Tek değişkenli analizlerde radyolojik bulgulardan fibrozisvarlığı (OR: 0,07 [95%CI: 0,01-0,42], p=0,003) ve mozaik atenüasyon bulgusu (OR: 7,0 [95%CI: 0,30-10,07], p=0,08) kortikositeroid tedavi yanıtı ile ilişkili bulundu.Sonuç: Çalışmamız radyolojik olarak fibrozis bulgusunun varlığının kortikosteroid tedaviye kötü klinikve radyolojik yanıt ile ilişkili olduğunu önermektedir. HP hastalarında immunsupresif tedavinin rolününbelirlenmesi için prospektif klinik çalışmalara ihtiyaç duyulmaktadır.
Yazar isimleri: []
Yayın Yılı: 12 Aralık 2022
Dergi ismi: Ege Tıp Dergisi
Yayın sayfa url: http://egetipdergisi.com.tr/tr/pub/issue/72611/1208925
Yayın pdf linki: https://dergipark.org.tr/tr/download/article-file/2789813
