Makale Başlığı: Tarih Öğretmenlerinin Eğitim Teknolojisi ile İlgili Özyeterliklerinin ve Tutumlarının İncelenmesi
Özet: Bu araştırmanın amacı tarih öğretmenlerinin eğitim teknolojisi ile ilgili özyeterliklerinin ve tutumlarının incelenmesidir. Araştırmanın verileri iki farklı ölçek ve kişisel bilgi formu aracılığıyla toplanmıştır. Ölçekler, öğretmen adaylarının eğitim teknolojisi standartları ile ilgili yeterlikleri ölçeği ve öğretim teknolojilerine yönelik tutum ölçeğidir. Araştırmada elde edilen veriler, ilişkisel tarama modeline uygun olarak analiz edilmiştir. Uygulanan ölçeklerden alınabilecek puanlara göre değerlendirme yapıldığında, katılımcıların eğitim teknolojisi ile ilgili özyeterlikleri %81,5 ile “oldukça iyi” düzeyde, olumlu tutumları ise %73 ile “iyi” düzeyde bulunmuştur. Araştırma sonucuna göre, tarih öğretmenleri eğitim teknolojilerinin derslerde kullanımı ile ilgili olarak kendilerini oldukça yeterli görmekte ve eğitim teknolojilerine karşı olumlu bir tutum sergilemektedirler.
Yazar isimleri: ['İsmail Hakkı ERGÜVEN', 'Akif PAMUK']
Yayın Yılı: 25 Haziran 2022
Dergi ismi: Marmara Üniversitesi Atatürk Eğitim Fakültesi Eğitim Bilimleri Dergisi
Yayın sayfa url: https://dergipark.org.tr/tr/pub/maruaebd/issue/70517/1062214
Yayın pdf linki: https://dergipark.org.tr/tr/download/article-file/2209487
