Makale Başlığı: Bitcoin Bir Jenerik Marka mı?
Özet: 20. yüzyılın sonlarında küreselleşme ile dünya tek bir pazar haline dönüşmüş ve beraberinde de güçlü rekabeti getirmiştir. Yıllar itibarı ile işletmeler bu güçlü rekabet ortamında ayakta kalabilmek ve rakiplerinin bir adım önüne geçebilmek için ise çeşitli stratejiler geliştirmişlerdir. Bu stratejilerden bir tanesi olan ve tarihi çok eskilere dayanan marka yönetiminin önemi,  küreselleşme ile birlikte daha belirgin hale gelmiş ve işletmeler piyasaya yeni bir ürün/hizmet/yatırım aracı sunarken marka yönetimi ilkelerinden faydalanarak, bu süreci devam ettirmektedir. Menşei kesin olarak bilinmeyen fakat Satoshi Nakamoto rumuzlu kişi veya grup tarafından ileri sürülen çalışma, yeni bir yatırım aracının doğmasına neden olmuştur. Bitcoin olarak isimlendirilen bu yatırım aracı bir kripto para çeşididir. Kripto para çeşidi olan Bitcoin’in en önemli özelliklerinden bir tanesi yatırımcılar tarafından jenerik marka gibi görülmesidir.   Jenerik markanın amacı da kendi grubunda olan markalar arasında tek olmaktır. Bitcoin’in de jenerik markanın amacını taşıdığı Google arama motoru sayesinde görülmektedir. Bu noktada çalışma, jenerik markaya bürünen Bitcoin yatırım çeşidinin yatırımcılar tarafından ilgi düzeyinin belirlenmesini amaçlamaktadır. Araştırmanın gayesine uygun olarak yatırımcıların ilgi düzeyi incelemesinde Google Trends arama motoru verilerinden faydalanılarak, Türkiye verileri ölçümlenmiş ve "Kripto para-Bitcoin" kelimelerinin kıyaslaması yapılmıştır. Çalışmada elde edilen bulgular neticesinde Bitcoin’in jenerik marka olma özelliğine sahip bir sanal para birimi olduğu aranma sıklıkları ile ortaya konmuştur.
Yazar isimleri: ['Esra ÖZKAHVECİ', 'Funda CİVEK']
Yayın Yılı: 1 Ekim 2022
Dergi ismi: Sosyal Bilimler Araştırma Dergisi
Yayın sayfa url: https://dergipark.org.tr/tr/pub/ssrj/issue/72477/1174116
Yayın pdf linki: https://dergipark.org.tr/tr/download/article-file/2645757
