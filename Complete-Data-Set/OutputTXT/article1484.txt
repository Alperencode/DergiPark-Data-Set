Makale Başlığı: 1916 TÜRKİSTAN İSYANI BAĞLAMINDA ÇARLIK RUSYA’SININ BASKI VE CEZALANDIRMA POLİTİKASI
Özet: Çarlık Rusya’nın Türkistan’ı işgali sonrasında, Türkistan’ın farklı bölgelerinde farklı zamanlarda isyan hareketleri yaşanmış ve bu hareketler Rusya tarafından bastırılmıştır. Rus hükûmetinin haksız politikasına ve siyasetine karşı çıkan isyanlardan olan 1916 Türkistan isyanı da tarihî açıdan büyük öneme sahiptir. Bu çalışmada Çarlık Rusya’nın Türkistan halkı üzerinde uyguladığı baskı ve cezalandırma politikası, 1916 Türkistan isyanının çıkış sebepleri, karakteri ve sonuçları bağlamında ele alınmaya çalışılmıştır. 1916 Türkistan isyanının belli birmerkezi olmasa da halk, onlara önderlik yapan kişilerle birlikte ayaklanmıştır. Tüm Türkistan halkının fark gözetmeksizin topyekûn  şekilde katıldığı, Türkistan’ın sadece belli bir bölgesinde değil hemen her yerinde ortaya çıkan ve Türkistan halkına yapılan sömürge siyasetinin bir sonucu olan isyanın birçok sebebi bulunmakla birlikte, en önemlisi kuşkusuz halkın uğradığı haksızlık ve adaletsizliklerdir. Hem isyanınhâlihazırda devam ettiği sırada hem de sonrasında Türkistan halkı, isyana katıldıkları gerekçesiyle cezalandırılmış, birçok insan hapse atılmış  ya da öldürülmüş, bu baskı ve zulümden kurtulmak isteyenler ise farklı bölgelere göç etmek zorunda kalmıştır. Bu göç sırasında ve sonrasında da birçok insan hayatını kaybetmiş, ayaklanmanın bitmesinin ardından geri dönmek isteyenlere ise izin verilmemiştir. İsyanınbastırılması sonrasında da halk, büyük bir zulme ve baskıya maruz bırakılmış, Çarlık Rusya işgal ettiği Türkistan topraklarında bölge halkının haklı isyanlarına ağır cezalandırmalar ile karşılık vermiştir.
Yazar isimleri: ['Dilara ANTEPLİOĞLU']
Yayın Yılı: 30 Haziran 2022
Dergi ismi: Ankara Hacı Bayram Veli Üniversitesi Edebiyat Fakültesi Dergisi
Yayın sayfa url: https://dergipark.org.tr/tr/pub/ahbvedebiyat/issue/70895/1096619
Yayın pdf linki: https://dergipark.org.tr/tr/download/article-file/2345388
