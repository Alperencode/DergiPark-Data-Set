Makale Başlığı: Gazetelerin İnternet Sitelerinde Afgan Göçmenlerin Temsili
Özet: Bu makalenin konusu haber medyasının Afgan göçmenleri haberleştirmedeki yayın politikasıdır. Haber sosyolojisi literatüründe medyanın olayları, insanları, göçmenleri nasıl sunduğunun önemine dikkat çekilir çünkü insanların içinde yaşadıkları dünyaya, diğer insanlara ve nesnelere dair algı ve düşünceleri önemli oranda medyadan edindikleri haber ve enformasyona yaslanır. Bu nedenle de göçmen veya mültecilerin ev sahibi ülkenin haber medyasında nasıl haberleştirildiği önemli bir konudur. Araştırmada 2015-2021 yıllarını kapsayan 6 yıllık dönemde, ulusal ölçekte yayın yapan 4 gazeteden (Cumhuriyet, Hürriyet, Sabah ve Yeni Şafak) konusu Afgan göçmenler olan 926 adet haber içerik analizi araştırma tekniği aracılığıyla ve 30 adet haber metni de nitel olarak analiz edilmiştir. Araştırmanın önemli bulguları şöyledir: Afgan göçmenler önemli bir simgesel yok edilme ve ötekileştirilmeye maruz bırakılmakta; göç yolunda yakalanma veya tekne batması gibi olumsuz olaylar, suçun faili veya şiddete maruz kalma gibi adli olaylar, iş gücü piyasasında çok ucuz emek olarak ev sahibi ülkede işçilerin ücretini düşürme gibi olumsuz konu ve bağlamlarda haber yapılmaktadır. Afganların “mağdur” veya ev sahibi ülkeyi “tehdit edenler” şeklinde ikili bir temsil aracılığıyla sunulduğu; politik konularda “siyasi silah” veya ekonomik kriz için de “günah keçisi” olarak temsil edildikleri görülmektedir.
Yazar isimleri: ['İncilay CANGOZ']
Yayın Yılı: 27 Haziran 2022
Dergi ismi: Galatasaray Üniversitesi İletişim Dergisi
Yayın sayfa url: http://iletisimdergisi.gsu.edu.tr/tr/pub/issue/70543/1086587
Yayın pdf linki: https://dergipark.org.tr/tr/download/article-file/2304747
