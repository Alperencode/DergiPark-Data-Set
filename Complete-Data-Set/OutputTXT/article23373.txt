Makale Başlığı: Kitlesel Fonlamanın Tarihsel Gelişimi ve İslami Finansta Başarılı Kitlesel Fonlama Platformları: ETHIS Örneği
Özet: Kitlelerin yatırım yapmayı seçtikleri projelere, platformlar aracılığıyla küçük ücretlerle katkıda bulunmasına kitlesel fonlama ve bu fonlama işlemine aracılık eden platformlara kitlesel fonlama platformları denmektedir. Kitlesel fonlama, girişimci kişilerin geleneksel bankacılık sistemlerinden faydalanamaması ve projeleri için yeterli finansman bulamaması sonucunda alternatif olarak başvurdukları paylaşım ekonomisinin finansman yöntemlerinden biridir. Girişimcilerin sermaye sorununun artmasıyla bu soruna geleneksel yöntemlerle çare bulunması zorlaşmış ve Web 2.0 teknolojisinin geliştirilmesiyle, coğrafi sıkıntılar olmaksızın fon toplanabilmesine imkân sağlayan kitlesel fonlama platformları geliştirilmiştir. İslam dinine mensup girişimcilerin de finansman ihtiyaçlarını giderebilmeleri için Şeriat uyumlu kitlesel fonlama platformları bulunmaktadır. Bu platformların ilki olarak sayılan ve en önde gelenlerinden olan Ethis, Endonezya, Malezya ve Dubai’deki temsilcikleriyle Müslüman yatırımcı ve girişimcilere hizmet vermektedir. Çalışmanın amacı, günümüz dünyasında sayıları gün geçtikçe artan girişimler için İslami finans çevresinde yer alabilecekleri İslami kitle fonlaması platformlarından Ethis’i incelemek ve literatüre katkı sunmaktır. Bu amaç kapsamında paylaşım ekonomisi, kitlesel fonlamanın kapsamı ve tarihçesi ele alınmaktadır.Aynı zamanda çalışmada Ethis’in kurucularından biri olan Umar Munshi ile yapılan röportaja da yer verilmektedir.
Yazar isimleri: ['Kamola BAYRAM']
Yayın Yılı: 25 Şubat 2022
Dergi ismi: Karatay İslam İktisadı ve Finans Dergisi
Yayın sayfa url: https://dergipark.org.tr/tr/pub/karjief/issue/69419/1101529
Yayın pdf linki: https://dergipark.org.tr/tr/download/article-file/2366494
