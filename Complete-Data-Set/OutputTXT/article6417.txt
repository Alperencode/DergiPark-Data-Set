Makale Başlığı: Girişimcilik ve Sosyal Medya: Sosyal Medya Sezgisellik Değerlendirmesi ve Sınıf Projesi
Özet: Sosyal medya girişimciliğin bir parçası olmuştur. Bu makalede sosyal medya influencerlik sezgisel formu ve girişimcilik dersinde uygulaması tanıtıldı. Girişimcilik dersini alan öğrencilerden 31 kişi iki aşamalı projeye katıldı. İlk aşamada öğrencilerden ilgi alanlarına yönelik mülakat yapmaları ve ikinci aşamada ilgi alanlarına yönelik sosyal medya hesabı açmaları ve 10 gün boyunca içerik yüklemeleri  istendi. Mevcut literatür taranarak bir sezgisel değerlendirme (heuristic review) formu -gelişim, amaç, gerçeklik, hikâye başlıklarıyla geliştirildi. Ardından arkadaşları tarafından sezgisel formun doldurulması ve öğrencinin -girişimcinin- eleştirilere göre nasıl bir gelişim izlendiği takip edildi. Çalışma, öğrencilerin  hobi ve meraklarını öğrenme fırsatı sundu.  Bu proje ödevi girişimcilik derslerinde sosyal medyanın kullanımının anlaşılması konusunda önemli bir etken oluşturmuştur. İlerleme sağlanan ve sağlanamayan konular olmuştur. Gelişim ve gerçeklikte öğrenciler aşama kaydetmiş ama amaçlarını yansıtma ve konuyu hikayeleştirmede arzu edilen aşamaya gelememişlerdir.  Proje ödevinin öğrenci kitlesinin geçmişte aldıkları eğitimin kalitesi, çevrelerinin sosyo-ekonomik unsurları da etken olmuştur. Öğrencilerin proje hazırlama deneyimsizliği, girişimcilik ve sosyal medya konularına yeterince hakim olamamaları da ayrıca görülen eksikliklerdir. 
Yazar isimleri: ['Mustafa Şeref AKIN', 'Seher Büşra TOKAY']
Yayın Yılı: 27 Haziran 2022
Dergi ismi: Girişimcilik İnovasyon ve Pazarlama Araştırmaları Dergisi
Yayın sayfa url: https://dergipark.org.tr/tr/pub/gipad/issue/70357/1076083
Yayın pdf linki: https://dergipark.org.tr/tr/download/article-file/2263486
