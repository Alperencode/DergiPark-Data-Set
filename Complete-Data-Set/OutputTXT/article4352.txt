Makale Başlığı: ANTİK ROMA’DA ATLETİZM YARIŞMALARININ  TARİHÎ GELİŞİMİ VE ROMA HUKUKUNDA PROFESYONEL ATLETLERE İLİŞKİN  BAZI HUKUKÎ MESELELER
Özet: Antik Roma’da Yunan tarzı atletizm yarışmalarına ilk düzenlendikleri dönemlerden itibaren muhtelif gerekçelerle karşı çıkılmıştır. Bu gerekçelerin başta gelenlerinden biri atletlerin çırılçıplak antrenman yapıp yarışmalarıdır. Bununla birlikte yarışmalar başlangıçta Roma’da antik Yunan’da olduğu kadar popüler ve revaçta olmasalar da zamanla kabul görmüş ve popülerlik kazanmışlardır. Antik metinlere göre Roma’da ilk atletizm müsabakaları M.Ö. 2. yüzyıldan itibaren düzenlenmeye başlamıştır. Buna karşın Yunan Olimpiyat oyunları gibi periyodik ve düzenli yarışmaların görülmeye başlanması ise M.S. 1. yüzyılı bulmuştur. Bu gelişmeler hukuk alanında da yansımalarını oluşturmuş ve profesyonel atletlerin durumuna ilişkin meseleler hukuk metinlerinde kendilerine yer bulmuşlardır. Çalışmamızda Corpus Iuris Civilis’te yer alan profesyonel atletlere yönelik muhtelif hukukî düzenlemeler incelenmiştir. Bu metinlerden özellikle ödünç verenin bir profesyonel atleti yarışmalara katılmasını engellemek suretiyle atletin borçlandığından daha fazlasını geri ödemeye zorlaması durumunu ele alan metin ve bir atletin atletizm yarışmalarında kazanacağı ödüller üzerinde rehin hakkı tesis etmesini yasaklayan imparator emirnamesi üzerinde durulmuştur.
Yazar isimleri: []
Yayın Yılı: 26 Kasım 2022
Dergi ismi: Dokuz Eylül Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/deuhfd/issue/72827/1182519
Yayın pdf linki: https://dergipark.org.tr/tr/download/article-file/2681187
