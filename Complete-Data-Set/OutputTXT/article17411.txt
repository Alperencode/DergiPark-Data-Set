Makale Başlığı: Ses Özniteliklerini Kullanan Ses Duygu Durum Sınıflandırma İçin Derin Öğrenme Tabanlı Bir Yazılımsal Araç
Özet: Ses duygu durum analizi için kullanıcı grafik arayüzü yardımıyla ses verilerini kullanarak ses duygu durumları herhangi bir kaynak kodu satırı yazmadan sınıflandıran derin öğrenme mimari modellerini oluşturan bir yazılımsal araç çalışmamızda tasarlanmıştır. Veri kümelerinin elde edilmesi, ses verilerine yönelik ses özniteliklerinin elde edilmesi, mimarinin oluşturulması ve derin öğrenme modelinin istenilen sinir ağı katmanları ve üstün parametreler ile modelin eğitilmesi sağlanmıştır. Model eğitilirken, eğitim değerlerinin gerçek zamanlı izlenmesi yazılımsal araç ile yapılabilmektedir. Çalışma boyunca, ilgili adımlar hem salt kaynak kodu düzenleme hem de yazılımsal araç kullanılarak gerçekleştirilmiştir. Kod düzenleme tabanlı melez model, mimarisinde uzun kısa süreli bellek ve evrişimli sinir ağları kullanılarak oluşturulmuş, %81,49 doğruluk oranına ulaşmıştır. Ayrıca, herhangi bir kodlama müdahalesi olmaksızın grafik yazılımsal araç tabanlı tekil model, mimarisinde evrişimli sinir ağı ile oluşturulmuştur. Böylece %75,76 doğruluk oranına ulaşmıştır. Yazılımsal aracın geliştirilmesindeki ana motivasyon, farklı ses duygu durumları sınıflandırmak için kullanılabilecek potansiyel bir derin öğrenme mimari modeli oluşturmaktır. Deneysel sonuçlar, yazılımsal aracın yüksek doğrulukla sınıflandırmayı oldukça başarılı bir şekilde gerçekleştirdiğini kanıtlamaktadır. Elde edilen sonuçlara dair tartışmaya da çalışmamızda yer verilmiştir.
Yazar isimleri: ['Emir Ali KIVRAK', 'Bahadir KARASULU', 'Can SÖZBİR', 'Atakan TÜRKAY']
Yayın Yılı: 30 Aralık 2021
Dergi ismi: Veri Bilimi
Yayın sayfa url: https://dergipark.org.tr/tr/pub/veri/issue/67424/963310
Yayın pdf linki: https://dergipark.org.tr/tr/download/article-file/1862912
