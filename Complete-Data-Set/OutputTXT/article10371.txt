Makale Başlığı: Bilimsel Bilgiyi Yorumlama Metodu Üzerine
Özet: Objektif bilimsel bilgi tekrarlanabilir deney ve gözlemler sonucunda ortaya çıkmış, başka bir deney veya gözlem ile yanlışlanamayan bilgi olarak tanımlandıktan sonra, örnek olarak su çevrimi ve evrenin büyük ölçekteki yapısı ile ilgili bilimsel bilgilere Müslüman toplumlarca verilen tepkiler irdelenmiştir. İlki genelde itiraz gören, ikincisi hem pozitif hem negatif tepki alan konulardandır. Önceki Yer yüzündeki biyolojik hayatın sürdürülmesi, diğeri de ortaya çıkabilmesi bakımından önemlidir. Çoklarınca bilinen ve sadece uzmanlarının bilebileceği bu  iki örneğin seçilmesi İslama göre yorumlama metodunun popülerlik ve ayrıca konu bakımından farklı alanlara uygulanabilirliğini vurgulamak içindir. Çalışmada izlenen yöntem: objektif bilimsel bilginin tanımlanmasından sonra, bilimin evrenle veya içindekilerle (cisimler ve olaylar) ilgili sadece nasıl sorusuna cevap verdiği, neden ve niçin sorularına cevap vermediği, bilim çevrelerinde saygın bir kaynak ve örnekleri  ile belirtilmiştir. Sonrasında neden/niçin sorularıyla ilgili bilgiler objektif bilginin yorumu ve subjektif bilgi olarak tanımlanmıştır.  Bilginin subjektif olması onu bilimsellikten çıkarsa da, değerini eksiltmez, aksine objektif bilginin İslama göre yorumlanmasının yolunu açar. Kur’an’ dan ve onun çağdaş tefsiri Risale-i Nurdan verilen cevaplar ile Islama göre seçilen iki objektif bilimsel bilgi örneğinin nasıl yorumlandığı anlatılır. Sonuç olarak, su çevrimine olan itirazın bilimsel bilgiye bir itiraz değil, niçin yağmur yağar sorusuna beklendiği gibi cevap verilmemesinden, yani yorumun eksik veya yanlış olmasından kaynaklandığı belirtilip, bilgi olmadan yorumu yapılamayacağı için, yorumlanmamış objektif bilimsel bilginin, en az yorum kadar önemli ve kıymetli olduğu vurgulanmıştır.
Yazar isimleri: ['Zeki EKER']
Yayın Yılı: 26 Haziran 2022
Dergi ismi: Katre Uluslararası İnsan Araştırmaları Dergisi
Yayın sayfa url: https://dergipark.org.tr/tr/pub/katre/issue/70565/1015849
Yayın pdf linki: https://dergipark.org.tr/tr/download/article-file/2051030
