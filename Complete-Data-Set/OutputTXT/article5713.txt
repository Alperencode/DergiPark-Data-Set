Makale Başlığı: Yazılım Güvenlik Açıklarının Evrişimsel Sinir Ağları (CNN) ile Sınıflandırılması
Özet: Kötü niyetli saldırılara karşı yazılım sisteminin doğru şekilde çalışmaya devam etmesini sağlayacak teknik uygulamalar yazılım güvenliği kapsamındadır. Yazılımda bulunan ve saldırıya uğrama riskine sebep olacak zayıflıklar ve kusurlar yazılım güvenlik açığı olarak tanımlanır. Yazılım güvenlik açıkları, bir yazılımın gizliliğini, bütünlüğünü, kullanılabilirliğini, erişilebilirliğini tehlikeye atarak ciddi zararlara sebep olabilir. Yazılım güvenlik açıkları erken aşamada tespit edilip, etkin şekilde yönetilirse sistemin saldırıya uğrama ve hasar görme riski azaltılabilir. Yazılım güvenlik açıklarını otomatik yönetmek için son yıllarda yapay zekâ tabanlı yöntemler kullanılmaya başlanmıştır. Bu çalışmada, güvenlik açıklarının kategorilerinin belirlenerek yönetilmesine fayda sağlamak için derin öğrenmeye dayalı otomatik sınıflandırma yöntemi önerilmiştir. Geliştirilen yöntem, derin sinir ağ modellerinden biri olan evrişimli sinir ağı (ESA) modeli üzerine inşa edilmiştir. Önerilen yöntemin başarımını test etmek için ABD Ulusal Güvenlik Açığı Veri tabanı (NVD) kullanılmıştır. Çalışmada kullanılan ESA modelinin yazılım güvenlik açıklarının otomatik sınıflandırılmasında etkili olduğu gözlemlenmiştir.
Yazar isimleri: ['Edanur ÖZDEMİR', 'İbrahim TÜRKOĞLU']
Yayın Yılı: 30 Eylül 2022
Dergi ismi: Fırat Üniversitesi Mühendislik Bilimleri Dergisi
Yayın sayfa url: https://dergipark.org.tr/tr/pub/fumbd/issue/72789/1076870
Yayın pdf linki: https://dergipark.org.tr/tr/download/article-file/2266577
