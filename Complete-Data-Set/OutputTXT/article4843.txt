Makale Başlığı: FIAPARCH MODELİ İLE DÖVİZ PİYASASI ETKİNLİĞİNİN TEST EDİLMESİ
Özet: Etkin Piyasa Hipotezine göre, finansal varlık fiyatları piyasada yer alan bütün bilgileri eksiksiz ve eş anlı olarak yansıtmaktadır. Yani piyasaya ulaşan tüm bilgiler eş anlı ve doğru olarak finansal varlık fiyatlarına yansıyorsa, o piyasanın etkin bir piyasa olduğunu ifade etmektedir. Finansal varlık fiyatı, piyasada bulunan tüm bilgileri yansıttığı için geçmiş varlık fiyatını kullanarak gelecekte alabileceği fiyatı öngörebilmek mümkün olmamakta ve fiyatlar rassal olarak oluşmaktadır.Çalışma, Türkiye döviz piyasasının etkinliğini araştırmak için yapılmıştır. Euro / TL ve Yuan / TL döviz kurlarının, 20 Mart 2012 ile 9 Nisan 2021 tarihleri arasındaki günlük satış fiyatları üzerinden çalışma gerçekleştirilmiştir. Volatilitede uzun hafızanın varlığı, asimetrik koşullu değişen varyans modeli olan FIAPARCH modeli kullanılarak ortaya çıkarılmaya çalışılmıştır. Euro / TL ve Çin Yuanı / TL döviz kurları getiri serilerine ait FIAPARCH model sonuçlarına göre, uzun hafıza değeri olan “d” her iki döviz kuru getiri serisi volatilitesinde de uzun hafızanın olduğunu göstermektedir. Bu sonuç Türkiye döviz piyasasının etkin bir piyasa olmadığını göstermektedir. Asimetri parametresi olan γ, anlamlı ve negatif değerde tespit edilmiştir. Pozitif bilgi şoklarının volatilite üzerinde negatif bilgi şoklarına göre daha baskın olduğu anlamına gelmektedir.
Yazar isimleri: ['Hidayet GÜNEŞ']
Yayın Yılı: 16 Temmuz 2021
Dergi ismi: Ekonomi Bilimleri Dergisi
Yayın sayfa url: https://dergipark.org.tr/tr/pub/ebd/issue/64174/918586
Yayın pdf linki: https://dergipark.org.tr/tr/download/article-file/1712552
