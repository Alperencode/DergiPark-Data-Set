Makale Başlığı: Ortaöğretime Devam Eden Ergenlerde Okula Yabancılaşmanın Çeşitli Değişkenler Açısından İncelenmesi
Özet: Okula yabancılaşma, öğrencilerin öğrenme sürecinden uzaklaşmaları ve okulda dahil oldukları sosyal grup ve aktivitelerden kendilerini soyutlama sürecini tanımlayan güncel bir problemdir. Bu çalışmada ergenlerde okula yabancılaşmanın cinsiyet, göç deneyimi, okula dair güvenlik algısı, devam edilen sınıf düzeyi, akademik başarı seviyesi, anne-baba eğitim durumu, ekonomik durum ve devam edilen okul türü değişkenleri açısından incelenmesi amaçlanmıştır. Çalışma 238 erkek, 318 kadın olmak üzere 556 ergen ile yürütülmüştür.Veriler t-testi, tek yönlü ANOVA analizi ve çoklu doğrusal regresyon analizi ile incelenmiştir. Çalışma bulgularına göre sınıf düzeyi, eğitim görülen okul türü, başarı ve okul güvenlik algısının okula yabancılaşmayı anlamlı düzeyde yordadığı sonucuna ulaşılmıştır.  Anne-baba eğitim durumu, göç yaşantısı, ekonomik durum ve cinsiyet değişkelerinin okula yabancılaşma düzeyi üzerinde anlamlı bir farklılığa sebep olmadığı belirlenmiştir. Bu bulgular doğrultusunda okulda güvenli bir iklimin oluşturulması, öğrenciler arasında uyum ve tanışma programlarının gerçekleştirilmesi, öğrencilerin eğitim sürecine aktif bir şekilde dahil edilerek başarı duygusunun hissetirilmesi gibi faaliyetlerin okula yabancılaşma için önleyici olabileceği söylenebilir.
Yazar isimleri: ['Mehmet S. VANGÖLÜ', 'Gaye Zeynep ÇENESİZ']
Yayın Yılı: 31 Ekim 2022
Dergi ismi: Humanistic Perspective
Yayın sayfa url: https://dergipark.org.tr/tr/pub/hp/issue/73001/1163342
Yayın pdf linki: https://dergipark.org.tr/tr/download/article-file/2601698
