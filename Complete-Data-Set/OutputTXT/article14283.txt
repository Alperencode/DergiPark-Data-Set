Makale Başlığı: Dağcılık- Heyecan Arayışı ve Ölüm Kaygısı Üzerine Bir İnceleme
Özet: Dağcılık yapılış biçimine göre yüksek seviyede heyecan ve ölüm kaygısı içermektedir. Dağcılık sporunda var olan risk seviyesi heyecan arayışını ve ölüm kaygısını etkilemektedir. Araştırmada, dağcılık sporu yapanların heyecan arayışları ve yaşadıkları ölüm kaygısının incelenmesi amaçlanmıştır. Araştırmanın evrenini Türkiye’deki dağcılar, örneklemini ise rastgele örneklem yöntemi ile seçilmiş toplamda 516 (376 erkek, 140 kadın) sporcu oluşturmuştur. Veri toplama araçları olarak Sarıkaya (2013) tarafından geliştirilen Türkçe Ölüm Kaygısı ölçeği ile Hoyle vd., (2002) tarafından geliştirilen, Çelik ve Turan (2016) tarafından Türkçe’ ye uyarlanan Heyecan Arayışı ölçeği kullanılmıştır. Veriler online ve tırmanışlar sırasında yüz yüze toplanmıştır. Verilerin analizinde Independent Sample t test, Anova ve Korelasyon analizi kullanılmıştır. Sonuç olarak, dağcılar için heyecan arayışı ve ölüm kaygısı belirleyici bir unsur olarak ortaya çıkmıştır. Heyecan arayış düzeyleri ortalamanın üzerindedir. Genel olarak dağcılar düşük düzeyde ölüm kaygısı duymaktadır. Sadece kış tırmanışı yapanların ölüm kaygısı orta düzeydedir. Heyecan arayışı ile ölüm kaygısı arasında düşük seviyede pozitif ilişki saptanmıştır. Aşırı heyecan arayışı ve yüksek ölüm kaygısı tırmanış sırasında hata yapılmasına neden olabilir. Sporcuların özellikle kendi beceri, yetenek ve deneyimlerinin üstünde faaliyetler yapmaması önerilmektedir. 
Yazar isimleri: ['Burak GÜRER']
Yayın Yılı: 30 Haziran 2022
Dergi ismi: Spor Bilimleri Araştırmaları Dergisi
Yayın sayfa url: https://dergipark.org.tr/tr/pub/jssr/issue/67856/1035390
Yayın pdf linki: https://dergipark.org.tr/tr/download/article-file/2127239
