Makale Başlığı: Tüketici Temelli Marka Değerinin Demografik Faktörler Kapsamında Değerlendirilmesi
Özet: Marka değeri, küreselleşen dünya ekonomisinde her geçen gün önemi katlanarak artan ve işletmeler, akademisyenler ve çeşitli değerleme kuruluşlarının odak noktasında bulunan bir konudur. Sürekli bir değişim ve dönüşüm içerisinde olan tüketici tatminini sağlamakta zorlanılması ve günümüz tüketicilerinin daha da bilinçli hale gelmesi, işletmelerin marka değerinin oluşturulması ve korunmasında da yetersiz kalmasına neden olmaktadır. Bu kapsamda çalışmanın amacı, perakende gıda sektöründe faaliyet gösteren seçili işletmeler için tüketici temelli marka değeri (TTMD) algısını belirlemek ve katılımcıların demografik özelliklerine göre TTMD algısında anlamlı bir farklılık olup olmadığını incelemektir. Amaç doğrultusunda, perakende gıda sektöründe faaliyet gösteren 4 işletme belirlenerek, 282 katılımcı açısından işletmelerin TTMD algıları belirlenmiş; ulaşılan veriler t-testi ve Anova analizi aracılığıyla incelenmiştir. Elde edilen bulgulara göre farklı demografik grupların, TTMD faktörlerine yönelik algılarında çeşitlilik gösterdiği ancak; tüketicilerin demografik özelliklerinin, kalite algılarında kayda değer oranda farklılaştığı tespit edilmiştir.
Yazar isimleri: ['Enes Burak ERGÜNEY', 'Rabia MANİSA']
Yayın Yılı: 20 Temmuz 2021
Dergi ismi: Pazarlama İçgörüsü Üzerine Çalışmalar
Yayın sayfa url: https://dergipark.org.tr/tr/pub/somi/issue/71313/1060357
Yayın pdf linki: https://dergipark.org.tr/tr/download/article-file/2202095
