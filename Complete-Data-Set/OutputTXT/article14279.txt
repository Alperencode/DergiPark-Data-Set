Makale Başlığı: Sporcular için Profesyonelizm Ölçeği (SPÖ)’nin Psikometrik Özelliklerinin İncelenmesi
Özet: Bu araştırmada, sporcuların profesyonelizm düzeyini geçerli ve güvenilir olarak ölçebilen bir ölçme aracının geliştirilmesi hedeflenmiştir. Araştırma karma desende modellenerek, 2021 yılında Ankara ilinde sportif kariyerlerini devam ettirmekte olan 614 sporcu ile gerçekleştirilmiştir. Madde havuzu oluşturulmadan önce açık uçlu sorular yardımıyla katılımcıların özellik hakkındaki görüşleri elde edilerek içerik analizi gerçekleştirilmiştir. Yapı geçerliği ile ilgili analizler ölçme aracının psikometrik özelliklerini belirleyebilmek amacıyla gerçekleştirilmiştir. Yapı geçerliğinin tespit edilebilmesi amacıyla, Açımlayıcı Faktör Analizi (AFA) uygulanmış, AFA sonucunda ortaya çıkan yapının doğrulanabilmesi amacıyla da Doğrulayıcı Faktör Analizi (DFA) yapılmıştır. Araştırmada açımlayıcı (AFA) ve doğrulayıcı faktör analizleri (DFA) veri setinin iki gruba bölünmesi ile farklı iki grup üzerinden gerçekleştirilmiştir. AFA sonucunda özellik %38.25 ile açıklanmakta, 11 madde ve tek boyutlu yapı ortaya konulmaktadır. AFA sonucu ortaya konulan yapı DFA ile doğrulanmıştır. Bununla beraber, madde toplam test korelasyonu ve toplam puan üzerinden madde ayırt edicilik indeksi ile madde puan ortalamaları arasında fark olup olmadığı maddelerin ayırt ediciliğinin belirlenmesi amacıyla gerçekleştirilmiştir. Cronbach Alpha iç tutarlık katsayısı ve test-tekrar test teknikleri ile ölçme aracının güvenirliği incelenmiş ve ölçme aracının yüksek düzeyde güvenilir olduğuna dair sonuç elde edilmiştir. Sporcular İçin Profesyonelizm Ölçeği (SPÖ)’nin psikometrik özellikleri değerlendirildiğinde, geçerli ve güvenilir bir veri toplama aracı olduğu belirlenmiştir. Dolayısıyla, ölçme aracının sporcuların profesyonelizm seviyelerini ölçebilme yeterliğine sahip olduğu ifade edilebilir. 
Yazar isimleri: ['Nuri Berk GÜNGÖR', 'Serkan KURTİPEK', 'Ekrem Levent İLHAN']
Yayın Yılı: 30 Haziran 2022
Dergi ismi: Spor Bilimleri Araştırmaları Dergisi
Yayın sayfa url: https://dergipark.org.tr/tr/pub/jssr/issue/67856/1007384
Yayın pdf linki: https://dergipark.org.tr/tr/download/article-file/2017904
