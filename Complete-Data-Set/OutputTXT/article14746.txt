Makale Başlığı: Selçuk Bey‘in Kurucu Rolüne Dair Bir Değerlendirme
Özet: Türkler İç Asya’da çeşitli boylar halinde yaşamışlardır. Farklı Türk boyları buradan birçok coğrafyaya göç etmiştir. Bu göçler İslamiyet öncesinde gerçekleştiği gibi İslamiyet sonrasında da meydana gelmiştir. Türkler gittikleri coğrafyalarda güçlü idari yapı kurarak aynı zamanda hâkimiyet alanlarını da genişletmişlerdir. Göç eden Türk boylarından birisi de Kınık boyuna mensup olan Selçuklular’dır. Selçuklular Türk Tarihinde önemli bir yere sahiptir. 11. yüzyılın ilk yarısında tarih sahnesine güçlü bir biçimde ortaya çıkan Selçuklular, Türk-İslam kültürünün oluşmasında önemli derece rol oynamışlardır. Onlar sahip olduğu bu önem dolayısıyla tarihin ilgi konusu haline gelmişlerdir. Bu bakımdan Selçukluların atası olan Selçuk Bey, tarihçilerin ilgisini çekmiştir. Bu çalışma Selçuk Bey’e dair genel bir değerlendirmedir. Bu anlamda öncelikle Selçukluların bağlı oldukları boy olan Oğuz Türklerinin ata yurdu incelenecek ve Oğuzların kısa bir tarihlerine bakılacaktır. Ardından Selçuk Bey’in adı, kimliği, çocukları ve torunları ele alınacaktır. Son olarak ise Selçukluların tarih sahnesine çıkışı incelenecektir. Bu çalışmada modern literatürden istifade edilmiştir. Söz konusu çalışmayla bazı modern çalışmalar tarafından meydana getirilen bu anlamdaki araştırmalar değerlendirilmiş olacaktır.
Yazar isimleri: ['Hüseyin Erkan BEDİRHANOĞLU']
Yayın Yılı: 30 Eylül 2022
Dergi ismi: Tarih ve Gelecek Dergisi
Yayın sayfa url: https://dergipark.org.tr/tr/pub/jhf/issue/72784/1174859
Yayın pdf linki: https://dergipark.org.tr/tr/download/article-file/2648958
