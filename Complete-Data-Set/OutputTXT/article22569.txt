Makale Başlığı: İKLİM DEĞİŞİKLİĞİNİN TURİZM ÜZERİNE ETKİSİ
Özet: İklim değişikliği uluslararası gündemin en önemli sorunlarından biri haline gelmiştir. Yapılan bilimsel çalışmalar iklim değişikliğinin olumsuz etkilerinin önümüzdeki süreçte daha şiddetli, daha hızlı ve daha yaygın bir biçimde görüleceğini ve bu etkilerden muaf hiçbir bölge ya da sektörün bulunmadığını göstermektedir. Bu sektörler içinde doğal, tarihi ve kültürel özellikleri içinde barındıran turizm sektörü, iklim değişikliğinden etkilenebilirliği yüksek bir sektör olarak değerlendirilmektedir. Ayrıca turizm faaliyetlerinin sonuçları da iklim değişikliğini artırma potansiyeli göstermektedir. Bu esaslar doğrultusunda çalışmanın amacı, turizm sektörü ve iklim değişikliği ile ilgili literatür taraması ve sonuçlarının değerlendirilmesidir. Çalışma ile turizm sektörünün sürdürülebilirliğinin ve iklim dirençliliğinin sağlanması amacıyla, sera gazı emisyonlarının azaltılması ve olumsuz etkilerden turizm sektörünün en az şekilde etkilenmesi bağlamında iklim değişikliğine uyum eylemlerinin ivedilikle hayata geçirilmesi gerektiği sonucuna ulaşılmıştır. Çalışmada ayrıca iklim değişikliği ve turizm sektörü etkileşimi kapsamında alınacak söz konusu önlemlerin Türkiye’nin de tarafı olduğu Birleşmiş Milletler 2030 Gündemi ve Sürdürülebilir Kalkınma Amaçlarının yanı sıra, Paris İklim Anlaşmasının hedeflerinin gerçekleştirilmesinde gerekli olduğu sonucu elde edilmiştir.
Yazar isimleri: ['Muhammed DEMİRALP']
Yayın Yılı: 12 Ağustos 2022
Dergi ismi: Çevre Şehir ve İklim Dergisi
Yayın sayfa url: https://dergipark.org.tr/tr/pub/csid/issue/72150/1121096
Yayın pdf linki: https://dergipark.org.tr/tr/download/article-file/2446357
