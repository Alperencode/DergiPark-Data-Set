Makale Başlığı: BİR ÜNİVERSİTE HASTANESİ ÇOCUK PSİKİYATRİ POLİKLİNİĞİNE ADLİ PSİKİYATRİK DEĞERLENDİRME İÇİN YÖNLENDİRİLEN ÇOCUKLARIN KLİNİK ÖZELLİKLERİ VE ADLİ RAPORLARININ İNCELENMESİ: İKİ YILLIK RETROSPEKTİF DEĞERLENDİRME
Özet: Çocukları da kapsayan adli olayların sayısının giderek artması bu grupta adli psikiyatrik değerlendirmeyi daha da önemli kılmıştır. Bu çalışmada bir üniversite hastanesi çocuk psikiyatri polikliniğine son 2 yılda adli psikiyatrik değerlendirme için yönlendirilen çocukların demografik özelliklerinin, psikiyatrik hastalıklarının, zekâ düzeylerinin, adli rapor istem nedenleri ve kliniğimiz tarafından düzenlenen raporlarının geriye dönük incelenmesi amaçlanmıştır. Bu amaçla yapılan değerlendirmede çalışmaya 55 çocuk dâhil edilmiştir. Yapılan analizde çocukların %61.8’inin erkek cinsiyette olduğu, katılımcıların en sık aldıkları psikiyatrik tanıların davranım bozukluğu ve Dikkat Eksikliği Hiperaktivite Bozukluğu olduğu, olguların %70.9’unun suça sürüklenen çocuklardan oluştuğu, en sık istismar olayı ile ilgili başvuru olduğu belirlenmiştir. Cinsiyet açısından karşılaştırıldığında ise istismar olayı ile ilgili başvuru ve mağdur olma kızlarda, yaralama olayı ile ilgili başvuru ve suça sürüklenme erkeklerde daha yüksek bulunmuştur. Bu sonuçlar suça sürüklenen çocuklarda ve mağdurlarda risk faktörlerinin ve eşlik eden diğer durumların bilinmesinin çocuğu, aileyi ve toplumu koruyarak gerekli tedbirlerin alınmasına katkıda bulunabileceğine işaret etmektedir.
Yazar isimleri: ['Arzu ÇALIŞKAN DEMİR']
Yayın Yılı: 14 Kasım 2022
Dergi ismi: İnönü Üniversitesi Sağlık Hizmetleri Meslek Yüksek Okulu Dergisi
Yayın sayfa url: https://dergipark.org.tr/tr/pub/inonusaglik/issue/73147/1103228
Yayın pdf linki: https://dergipark.org.tr/tr/download/article-file/2373356
