Makale Başlığı: Ngugi’nin Tutsak: Bir Yazarın Hapishane Günlüğü ve Orhan Kemal'in 72. Koğuş Adlı Eserlerinde Hapishane ve Mahkûmların Temsili
Özet: Bu çalışmada iki farklı yazarın, Ngugi wa Thiong’o ve Orhan Kemal, düşünceleri yüzünden kendi devletleri tarafından hapse atılmaları sonucu deneyimledikleri hapishane hayatını ve mahkûmların durumlarını nasıl betimlediklerinin incelenmesi amaçlanmaktadır. Seçilen bu eserler farklı edebi türlerde yazılmış olmasına rağmen her iki yazarın bahsetmiş olduğu olaylar tamamen yaşanmış ve kendilerinin de tanıklık etmiş olduğu olaylarladır. Ngugi çalışmasında özellikle politik mahkûmların durumuna vurgu yaparak hapishane yönetiminin hükümet telkini ile mahkûmlara kabul edilemeyecek bir şekilde nasıl davrandığını, mahkûmların bu şartlara nasıl göğüs gerdiğini ve hayatta kalabilmek için göstermiş oldukları çabayı anlatmaktadır. Bu makaleye konu olan diğer çalışmada ise, Orhan Kemal politik nedenlerden dolayı hapse atıldığında deneyimlemiş olduğu hapishane hayatını özellikle yoksul, gariban ve kimsesiz bireylerin hayatlarına odaklanarak anlatmaktadır. Eserlerinde genellikle sosyalist gerçekçi bir tavır sergileyen Orhan Kemal, bu anlatımında sadece mahkûmların hayatlarını değil aynı zamanda hapishane ortamını ve gardiyanların mahkûmlara karşı olan aşağılayıcı tavrını da canlı bir şekilde betimlemiştir. Tüm bunlar göz önünde bulundurularak, bu çalışmada Kenyalı yazar ve düşünür Ngugi wa Thiong’o’nun bir günlük türünde kaleme aldığı eseri ile Orhan Kemal’in bizzat şahitlik etmiş olduğu olayları aktardığı 72. Koğuş adlı eseri karşılaştırmalı bir şekilde incelenmiş ve her iki yazarın benzer ve farklı yönlerinin ortaya konması amaçlanmıştır.
Yazar isimleri: ['Eren BOLAT']
Yayın Yılı: 29 Ekim 2022
Dergi ismi: Iğdır Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/igdirsosbilder/issue/73256/1076861
Yayın pdf linki: https://dergipark.org.tr/tr/download/article-file/2266534
