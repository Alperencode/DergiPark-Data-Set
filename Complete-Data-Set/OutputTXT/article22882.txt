Makale Başlığı: COVID-19 Pandemisinde Serebral Palsili Çocuklarda Depresyon ve Anksiyete Belirtileri ve İlişkili Faktörlerin İncelenmesi: Ebeveynlerin Algılanan Sosyal Destek, Depresyon ve Korona Kaygısı Düzeyleri
Özet: Amaç: COVID-19 pandemisinin Serebral palsili (SP) çocukların ruh sağlığı üzerindeki etkisi hakkında çok az araştırma bulunmaktadır. COVID-19 pandemisinin SP’li çocukların ruh sağlığı üzerindeki etkisi hakkında çok az araştırma bulunmaktadır. Bu çalışmanın birincil amacı, COVID-19 pandemisinde SP'li çocuklarda anksiyete ve depresyon düzeyinin belirlenmesidir. Bu çalışmanın ikincil amacı ise SP’li çocukların ebeveynlerinin algılanan sosyal destek, depresyon ve COVID-19 anksiyetesi düzeyleriyle SP’li çocuklardaki anksiyete ve depresyon belirtileri arasındaki ilişkinin incelenmesidir.  Gereç ve Yöntem:Veriler kartopu örneklem yöntemiyle çevrimiçi anketler kullanılarak toplanmıştır. SP'li çocukların depresyon ve anksiyete düzeyleri Çocuklarda Anksiyete ve Depresyon Ölçeği-Yenilenmiş Ebeveyn formuyla (ÇADÖ-YE) değerlendirilmiştir. SP'li çocukların ebeveynlerinin depresyon, korona kaygısı ve algılanan sosyal destek düzeyleri sırasıyla Birinci Basamak İçin Beck Depresyon Ölçeği, Corona Anksiyete Ölçeği (KAÖ) ve Çok Boyutlu Algılanan Sosyal Destek Ölçeği ile değerlendirilmiştir. Sürekli değişkenler ve incelenen farklı bağımsız örnekler arasında bir bağlantı olup olmadığını değerlendirmek için Pearson korelasyon testi kullanılmıştır. Çoklu doğrusal regresyon analizinde, ÇADÖ-YE’nin Toplam Kaygı, Majör Depresif Bozukluk ve Toplam İçselleştirme Ölçeği alt boyut puanları gruplara göre bağımlı değişken olarak değerlendirilmiştir.Bulgular:Örneklemi SP'li 102 çocuk (61, %59.8 erkek) ve ebeveynleri (67, %65.8 anne) oluşturmuştur. SP'li çocukların anksiyete belirtilerinin yordayıcıları önem sırasına göre ebeveynlerin korona kaygısı toplam puanı (β=0.324, p=0.003) ve ebeveynlerin depresyon toplam puanı (β=0.266, p=0.025) olmuştur. CP’li çocuklardaki depresif belirtileri yalnızca ebeveynin KAÖ toplam puanı yordamıştır (β=0.365, p=0.001).Sonuç:Ebeveynlerin koronavirüs kaygısının, SP'li çocuklarda anksiyete ve depresyon belirtilerinin en güçlü yordayıcısı olduğu bulundu. Bu sonuçlar, COVID-19 pandemisinin hem SP'li çocukların hem de ebeveynlerinin ruh sağlığı ihtiyaçlarını artırdığını göstermektedir.
Yazar isimleri: ['Ahmet ÖZASLAN', 'Pınar ÖZBUDAK', 'Şefika Nurhüda KARACA CENGİZ', 'Bahadır GENİŞ', 'Elvan İŞERİ']
Yayın Yılı: 29 Ekim 2022
Dergi ismi: Genel Tıp Dergisi
Yayın sayfa url: https://dergipark.org.tr/tr/pub/geneltip/issue/73146/1137570
Yayın pdf linki: https://dergipark.org.tr/tr/download/article-file/2514120
