Makale Başlığı: Dış Politika, Kimlik ve İç Politika İlişkisi: 2002-2016 Türkiye Örneği
Özet: Bu çalışmada dış politika, kimlik ve iç politika arasındaki ilişki çerçevesinde Türkiye’nin 2002-2016 yılları arası incelenecektir. Dış politika, kimlik ve iç politika arasındaki ilişki tartışılacaktır. Bir taraftan kimliğin dış politikayı belirlediği bir taraftan da dış politika aracığıyla kimliğin dönüştürüldüğü, yeniden inşa edildiği ve iç politikanın etkilendiği ileri sürülecektir. Türkiye’yi son 20 yıldan bu yana yöneten AK Partili karar vericiler dış politikaya özel bir önem atfetmişlerdir. Türkiye’nin kendisine yeni bir kimlik tanımlaması gerektiğini savunan karar vericiler, bu kimlik çerçevesinde yeni bir dış politika söylemi ve uygulama alanına gitmişlerdir. Bu dönemde kimlik dış politikanın pusulası gibi görülmüş, dış politika yeni inşa edilmeye çalışılan kimliğin en temel araçlarından birisi olmuştur. Dış politika aracılığıyla “biz ve öteki”, “içerisi ve dışarısı”, “dost ve düşman” gibi tanımlar yapılmıştır. Dış politika ayrıca iç politikanın da bir aracı olmuştur. Dış politika söylemlerinin bahsedilen kimlik inşa ve iç politika süreçlerinde belirleyici bir yönünün olduğu görülmektedir. Bu minvalde dış politikanın belirlenmesindeki etkisi kabul edilen Ahmet Davutoğlu’nun söylemleri merkeze alınmıştır.
Yazar isimleri: ['Yakup ŞAHİN']
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1126676
Yayın pdf linki: https://dergipark.org.tr/tr/download/article-file/2469420
