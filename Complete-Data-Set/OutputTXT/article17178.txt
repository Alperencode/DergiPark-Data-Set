Makale Başlığı: Kişisel Beslenme Planlamasina Yönelik Web Tabanli Uzman Sistem Tasarimi ve Uygulamasi
Özet: Son zamanlarda, bilgi ve iletişim teknolojilerinin hızlı gelişimi ile değişen kullanıcı gereksinimlerine cevap vermek için uzman sistemler farklı alanlarda, farklı amaçlarla kullanılmaktadır. Bunlardan en önemlileri, yorumlama, tahmin, teşhis, tasarım, planlama, görüntüleme, hata ayıklama, tamir, eğitim ve kontrol olarak listelenebilir. Sağlık alanında uzman sistemlerin kullanımının artışıyla birlikte, uzman sistemler sadece tanı ve tedavi amaçlı uygulanmayıp, aynı zamanda bir karar destek sistemi görevi yürütmektedirler. Günümüzde beslenme odaklı uygulamalar temelinde beslenme programı planlaması için çok sayıda yazılım ve yaklaşım bulunmaktadır. Özellikle kural tabanlı veya vaka tabanlı uzman sistemler, beslenme alanında sıklıkla kullanılmaktadır. Çalışmanın amacı, Prolog geliştirme ortamı kullanılarak kural tabanlı sistem yaklaşımı ile beslenme alanında web tabanlı bir uzman sistem prototipi geliştirmektir. Bu amaçla uzman sistem programlama dillerinden temeli “first order predicate calculus” a dayanan ve anlaşılır, düzgün bir söz dizimine sahip olduğundan Prolog programlama dili, web tarafında PHP ve tasarım aşamasında Bootstrap frameworkü tercih edilmiştir. Veri görselleştirme için veriler MySQL veritabanından çekilmektedir. Çalışma kapsamında geliştirilen uygulamanın özellikle yetersiz uzmana sahip olan kurumlar için beslenme planlamasının verimli bir şekilde gerçekleşmesine katkıda bulunması beklenmektedir. Bu anlamda, çalışmada farklı yaş, cinsiyet, boy, kilo ve dolayısıyla farklı vücut kitle endeksine sahip kişiler için kişiselleştirilmiş beslenme programı önerileri sunan bir sistem geliştirilmiştir. Böylelikle doğru beslenmenin yararları göz önünde bulundurulduğunda, geliştirilen sistemin diyetisyen için beslenme programı/öğün planlaması belirleme sürecinde, hastalar için ise bunu sürdürme ve izlenebilir kılma süreçlerinde yardımcı olması beklenmektedir
Yazar isimleri: ['Ceyda ÜNAL', 'Cihan ÇILGIN']
Yayın Yılı: 30 Haziran 2022
Dergi ismi: Uluslararası Yönetim Bilişim Sistemleri ve Bilgisayar Bilimleri Dergisi
Yayın sayfa url: https://dergipark.org.tr/tr/pub/uybisbbd/issue/71032/1013012
Yayın pdf linki: https://dergipark.org.tr/tr/download/article-file/2039596
