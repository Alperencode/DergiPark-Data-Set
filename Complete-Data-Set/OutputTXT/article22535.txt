Makale Başlığı: Sendika Özgürlüğü Komitesi Kararlarında Grev Hakkı
Özet: Sendika hakkı ve özgürlüğü işçi sınıfının uzun mücadeleleri sonucunda elde edilmiştir. Sendika hakkı ve özgürlüğü önce yasaklanmış, sonrasında hukuken tanınmış ve zamanla vazgeçilmez temel bir insan hakkı olarak kabul edilmiştir. Grev hakkı, sendika hakkı ve özgürlüğü kapsamında yer almakta ve onsuz sendika hakkı ve özgürlüğünün etkin bir biçimde kullanılamamaktadır. Diğer bir ifade ile grev hakkının olmadığı bir durumda sendika hakkı ve özgürlüğünden bahsedilmesi mümkün değildir. Uluslararası Çalışma Örgütü’nün (ILO) denetim organlarından biri olan Sendika Özgürlüğü Komitesi (SÖK), uluslararası çalışma hukuku bağlamında grev hakkının sendika özgürlüğü açısından önemini belirleyen önemli bir etkiye sahiptir. SÖK, kendisine yapılan yakınma başvuruları ile grev hakkının sendika özgürlüğü açısından önemini ve kapsamını belirlerken, çalışma ilişkilerinde ortaya çıkan güncel gelişmeler doğrultusunda ortaya çıkan sorunları ele almıştır. Çalışmada SÖK’ün grev hakkı konusunda almış olduğu önemli kararlar ile SÖK’ün grev hakkına yönelik etkisi incelenmiştir.
Yazar isimleri: ['Ömer CEYLAN']
Yayın Yılı: 24 Ekim 2022
Dergi ismi: Çalışma ve Toplum
Yayın sayfa url: https://dergipark.org.tr/tr/pub/ct/issue/73140/1191459
Yayın pdf linki: https://dergipark.org.tr/tr/download/article-file/2718046
