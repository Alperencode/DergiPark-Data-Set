Makale Başlığı: İNSANSIZ HAVA ARAÇLARININ VE İNSANSIZ HAVA ARACI SİSTEMLERİNİN ADLİ BİLİMLER AÇISINDAN ÖNEMİ
Özet: Adli olayların bilimsel yöntemler ve analizler kullanarak incelenip çözümlenmesinde adli bilimlerin yargı sistemine katkısı son derecede kıymetlidir. Olay yerinin incelenmesinden elde edilen bulgular, adli bilimciler tarafından yapılan analizler ve değerlendirmeler, mahkemeye sunulacak kanıtlar hâline gelir. Suçun varlığı irdelenir, mağdur, fail ve olay yeri arasındaki ilişkiler bu kanıtlar sayesinde aydınlatılır. Adaletin sağlanması ve güvenli bir yaşam alanı için çalışan tüm birimlerin faaliyetlerinin yakından takip edilmesi önemlidir.  21. yüzyıl içinde bu çalışmalara katkı sağlayanların başında insansız hava araçları ve insansız hava aracı sistemleri gelir.	İnsansız Hava Aracı; bir pilot aracılığıyla uzaktan kumanda edilen veya otonom operasyonu planlanan hava aracı olarak tanımlanır. Kontrol istasyonu, komuta ve kontrol veri bağı, kalkış ve iniş sistemi gibi birbirinden ayrı sistem elemanlarının bütününe İnsansız Hava Aracı Sistemi denir.	Askerî alanda kullanım amacıyla geliştirilen bu sistemler zamanla donanımının geliştirilmesiyle sivil alanlarda da kullanılmaya başlamıştır. Gazetecilik ve habercilik, afet yönetimi, arama kurtarma operasyonları, haritacılık, üç boyutlu modelleme, güvenlik denetimleri, sınır denetimi, meteorolojik takip, ekolojik çalışmalar, madencilik, arkeolojik çalışmalar başlıca kullanıldığı alanlardır.	Literatür taraması yapılarak hazırlanan bu derleme çalışmasında İnsansız Hava Aracı ve sistemlerinin geçmişi, özellikleri ve sivil kullanım alanları araştırılmış, adli bilimler açısından özellikle olay yeri inceleme alanında kullanımının önemi ve gerekliliği tartışmaya açılmıştır.
Yazar isimleri: ['Barış LAFCI', 'Emine Gül TAŞ', 'Nergis CANTÜRK']
Yayın Yılı: 30 Kasım 2022
Dergi ismi: Güvenlik Bilimleri Dergisi
Yayın sayfa url: https://dergipark.org.tr/tr/pub/gbd/issue/73608/1212382
Yayın pdf linki: https://dergipark.org.tr/tr/download/article-file/2803991
