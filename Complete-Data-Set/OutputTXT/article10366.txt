Makale Başlığı: Türkiye'deki Bazı Cladonia Türlerindeki Eser Elementlerin ICP-MS ile Belirlenmesi
Özet: Çalışmanın amacı: Likenler, çeşitli elementler açısından hem doğal hem de yapay kaynaklı çevresel kirliliğin biyolojik göstergeleridir. Türkiye’nin farklı bölgelerinden toplanmış Cladonia cinsine ait 9 örnekte (Cladonia coniocraea, C. fimbriata, C. firma, C. foliacea, C. furcate, C. pocillum, C. pyxidata, C. rangiformis and C. subulata) Alüminyum, Krom, Mangan, Demir, Kobalt, Nikel, Bakır, Çinko, Arsenik, Selenyum, Stronsiyum, Kadmiyum, Kalay, Cıva ve Kurşun element miktarları araştırılmıştır.Çalışma alanı: Türkiye’de 7 farklı ilde yapılmış arazi çalışmalarında aynı cinse ait liken örnekleri toplanmıştır.Materyal ve yöntem: Tüm örnekler bağımsız olarak mikrodalga sistemde asit ortamında çözünürleştirildikten sonra ve üç paralel halinde analiz edilmiştir. Sonuçların doğruluğu, 1.547 Şeftali Yaprağı sertifikalı referans materyalin analiziyle onaylanmıştır.Temel sonuçlar: Metallerin kaynakları, metal birikim mekanizmaları ve likenler tarafından ne kadar absorblandıkları belirlenmiştir. Cladonia firma’da en yüksek Al, Cr, Ni konsantrasyonları sırasıyla 429.3, 3.04, 13.53 µg/g'dır. Cladonia subulata'da en yüksek Co, Sr, Cu, Se, Hg konsantrasyonları sırasıyla 0.81, 33.59, 13.16, 0.158, 0.060 µg/g'dır. Cladonia pyxidata'da en yüksek Pb, Cd, Sn konsantrasyonları sırasıyla 5.90, 0.30, 6.50 µg/g'dır. En yüksek Fe, Mn, Zn, As konsantrasyonları sırasıyla 228.7, 17.8, 26.44, 1.335 µg/g'dır.Araştırma vurguları: Sonuçlar likenlerde metal birikiminin doğrudan likenlerin toplandığı ortamla ilişkili olduğunu göstermiştir.
Yazar isimleri: []
Yayın Yılı: 27 Eylül 2022
Dergi ismi: Kastamonu Üniversitesi Orman Fakültesi Dergisi
Yayın sayfa url: https://dergipark.org.tr/tr/pub/kastorman/issue/72672/1179052
Yayın pdf linki: https://dergipark.org.tr/tr/download/article-file/2666438
