Makale Başlığı: HALK EĞİTİMİ MERKEZİNDE ÇALIŞAN EĞİTİMCİLERİN KURUM KÜLTÜRÜ ALGILARI İLE ÇALIŞMA MOTİVASYONUNA ETKİSİNİN İNCELENMESİ
Özet: Çalışmanın amacı Halk Eğitimi Merkezi'nde çalışan öğretmen ve usta öğreticilerin kurum kültürü algıları ile çalışma motivasyonu arasındaki ilişkinin incelenmesidir. Çalışmada betimsel ve ilişkisel tarama modeli kullanılmıştır. Bu çalışmanın örneklemi ise Gediz ilçesindeki Halk Eğitimi Merkezi’nde çalışan 123 eğitimcinin elektronik ortam üzerinden katılımıyla oluşturulmuştur. Çalışmada araştırmacı tarafından hazırlanan Kişisel bilgi formu, Terzi (2005) tarafından hazırlanan örgüt kültürü ölçeği ile Aksoy (2006) tarafından hazırlanan motivasyon ölçeği kullanılmıştır. Çalışmanın analizinde betimsel istatistik, bağımsız t-testi, ANOVA, Tukey, korelasyon ve regresyon testleri kullanılmıştır. Bu araştırmada ‘Halk Eğitimi Merkezlerinde çalışan eğitimcilerin kurum kültürü ve alt boyutları ile motivasyon arasında bir ilişki var mıdır?’ ve ‘Halk Eğitimi Merkezlerinde çalışan eğitimcilerin kurum kültürü ve alt boyutlarına ilişkin görüşleri, motivasyonu ne düzeyde yordamaktadır?’ sorularına cevap aranmıştır.Araştırma bulgularına göre görev kültürü algısının ortalaması hem genel kurum kültürü algısından hem de diğer alt boyutlardan daha yüksek çıkmıştır. Çalışma motivasyon algısı genel olarak memnunum şeklindedir. Kurum kültürü ve alt boyutları ile motivasyon arasında pozitif yönde anlamlı bir ilişki vardır. Kurum kültürü, motivasyonun %47,5’ini anlamlı bir şekilde yordamaktadır.
Yazar isimleri: ['Mehmet ÖZYURT']
Yayın Yılı: 28 Kasım 2022
Dergi ismi: Toplum Ekonomi ve Yönetim Dergisi
Yayın sayfa url: https://dergipark.org.tr/tr/pub/teyd/issue/73560/1183084
Yayın pdf linki: https://dergipark.org.tr/tr/download/article-file/2683298
