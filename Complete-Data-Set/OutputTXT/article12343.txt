Makale Başlığı: DUYGUSAL BAĞLILIK ve BİREYSEL YARATICILIK ARASINDAKİ İLİŞKİDE BİLGİ PAYLAŞIMININ ARACI ROLÜ
Özet: Küreselleşen iş dünyasında örgütler, rekabet gücünü artırabilmesi için çalışanlarının yaratıcı düşüncelerine ve fikirlerine, örgüt içi bilgi alışverişlerine ihtiyaç duymaktadır. Örgütler bu ihtiyacı karşılayabilmeleri için, önce çalışanlarının işletmeye olan duygusal bağlılıklarını elde edebilmesi gerekmektedir. Duygusal bağlılık, çalışanların örgüte psikolojik ve hissi olarak bağlanması şeklinde ifade edilebilir. Bireysel yaratıcılık, yeni ve faydalı düşünce, ürün ve prosedürün üretilmesi olarak tanımlanabilir. Bilgi paylaşımı ise, örgütte çalışanların yaptıkları işle veya görevle alakalı birbirleriyle bilgi ve fikir alışverişinde bulunmaları şeklinde tanımlanabilir.  Bu bağlamda örgütün amaçlarına ve hedeflerine ulaşmasında çalışanların örgüte karşı duygusal bağlılığı, çalışanlar arasındaki bilgi paylaşımı ve çalışanların bireysel yaratıcılığı örgüt için önem arz etmektedir. Bu araştırmanın amacı duygusal bağlılık ile bireysel yaratıcılık arasındaki ilişkide bilgi paylaşımın aracı rolü olup olmadığını incelemektir. Bu kapsamda Erzincan ilinde faaliyet gösteren özel bir üretim tesisinde çalışan 244 kişiye anket yapılmış ve anketler SPSS 22, AMOS 23 ve SPSS MACRO paket programları kullanılarak analiz edilmiştir. Yapılan analizler sonucunda bilgi paylaşımının, duygusal bağlılık ve bireysel yaratıcılık arasındaki ilişkide aracı role sahip olduğu tespit edilmiştir. Literatürde duygusal bağlılık ve bireysel yaratıcılık arasındaki ilişkide bilgi paylaşımının aracılık rolünü daha önce inceleyen bir araştırmaya rastlanılmaması, bu araştırmanın literatüre önemli bir kaynak ve katkı sağlaması beklenmektedir. Ayrıca elde edilen sonuçlarla sektör yöneticilerine ve çalışanlarına tavsiyelerde bulunulmuştur.
Yazar isimleri: ['Murat BAŞ', 'Göknur ERSARI']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/1122001
Yayın pdf linki: https://dergipark.org.tr/tr/download/article-file/2450019
