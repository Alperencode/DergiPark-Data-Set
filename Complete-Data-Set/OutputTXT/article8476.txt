Makale Başlığı: Ebeveyn Ruh Sağlığı, Ebevevynlik Stilleri, Çift ve Aile Dinamiklerinin Çocukların İçe ve Dışa Dönük Problem Davranışlarına Yordayıcı Etkisi
Özet: Araştırmacılar uzun yıllardır çocuklarda bulunan içe ve dışa dönük problem davranışlar üzerine odaklanmışlardır. Bunun sebebi, problem davranışların çok çeşitli gelişimsel sonuçlarla ve gelecekteki ruh sağlığı ile ilişkili olmalarıdır. Ev ortamının, özellikle ebeveynlik tutumları, ebeveynlerin ruh sağlığı ve ebeveynlerin çift olarak ilişkilerinden sağladıkları doyumun çocuklardaki problem davranışlarla olan ilişkisi araştırmalarla ortaya konulmuştur. Ancak genel olarak bu faktörler tek tek ele alınmıştır. Öte yandan, bu makalede, Bronfenbrenner (1979, 1986, 1994) Belksy (1984) ve Guralnick’in (2001) yaklaşımlarının ışığında alan yazında bulunan çalışmalar incelenmiş, ev ortamı ile ebeveyn faktörlerinin, özellikle ebeveyn ruh sağlığı ve çift ilişkisinin kalitesinin, birbirleri ile etkileşime girerek çocuklarda içe ve dışa dönük davranış problemlerini nasıl etkilediği tartışılmıştır. Bu çalışma, Kağıtçıbaşı (1996, 2006, 2007) tarafından öne sürülen Aile Değişim Modelinin ışığında bütünsel bir yaklaşımla oluşturulacak klinik uygulamalar ve diğer müdahale yaklaşımları için önerilerle tamamlanmıştır. 
Yazar isimleri: ['Ayşegül METİNDOĞAN']
Yayın Yılı: 30 Ekim 2022
Dergi ismi: İstanbul Gelişim Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/igusbd/issue/73093/402268
Yayın pdf linki: https://dergipark.org.tr/tr/download/article-file/435974
