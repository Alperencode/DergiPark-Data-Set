Makale Başlığı: İlköğretim Okul Yöneticilerinin Vizyoner Liderlik Rollerine İlişkin Öğretmen Görüşleri (Elazığ İli Örneği)
Özet: Bu araştırmada ilköğretim okul yöneticilerinin vizyoner liderlik rollerine ilişkin öğretmen görüşlerinin değerlendirilmesi amaçlanmıştır. Araştırmanın evrenini, 2005- 2006 öğretim yılında Elazığ il merkezinde görev yapan ilköğretim okulu öğretmenleri oluşturmaktadır. Örneklem ise, Elazığ il merkezinde tüm ilköğretim okulları arasında random yöntemiyle seçilmiş toplam 30 ilköğretim okulu ve bu okullardan yine random yöntemiyle seçilmiş olan 600 öğretmen oluşturmaktadır. Araştırmacı tarafından 40 maddelik ve a) kim olduğumuz (misyon), b) nereye gittiğimiz, c) bize neyin yol göstereceği, d) belirli bir amaç, e) net değerler, f) geleceğin resmi isimli temalardan oluşan bir ölçek hazırlanmıştır. Öğretmenlerin ilgili ölçekteki önermelere ilişkin katılım derecelerine ilişkin frekans analizi yapılmış ve bulgular yorumlanmıştır. Okul müdürlerinin vizyoner liderlik davranışlarına ilişkin öğretmen görüşlerinin çoğunlukla olumlu çıktığı araştırmada okul müdürleri vizyon oluşturma, misyonu uygulama, yenilikçi kararlar alma, izleyenlere rehber olma gibi başlıca konularda başarılı bulunmuştur.
Yazar isimleri: ['Sedat ACAR']
Yayın Yılı: 5 Ekim 2022
Dergi ismi: Düzce Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/dujoss/issue/72736/1166565
Yayın pdf linki: https://dergipark.org.tr/tr/download/article-file/2614302
