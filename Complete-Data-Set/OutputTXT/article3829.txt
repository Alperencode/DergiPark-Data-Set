Makale Başlığı: AHMET REMZİ DEDE (AKYÜREK) HAYATI (1872-1944) VE TASAVVUFÎ / EDEBÎ YÖNÜ
Özet: Kayserili Ahmet Remzi (Akyürek) Bir “Mevlevî Dede”sidir. Yaşadığı dönem itibarıyla Osmanlı Devleti’nin sonuna ve Cumhuriyet’in ilk 20 yılına tanıklık etmiştir. Bu yüzden onun hayat hikâyesi ve şiirleri, hem edebiyat ve kültür tarihi hem de yakın dönemin sosyal ve siyasî tarihi açısından önemlidir. Taşıdığı Osmanlı bakiyesi vasıflarının pek çoğunu Cumhuriyet döneminde devam ettirememek durumunda kalmıştır. Geçiş döneminin uyum ve sancılarını yaşayan bu zatın gelecek nesiller için canlı bir tarih portresi olarak aktarılmasının yararlı olacağı varsayılmış ve bu yazı kaleme alınmıştır. Ahmet Remzi Dede’nin hayatına ilişkin bilgilerin önemli bir kısmı biyografik kaynaklarda yahut hakkında yapılan günümüze kadarki çeşitli yayınlarda farklılık göstermektedir. Söz konusu bilgi farklılıkları, şiirleri ile karşılaştırılmış ve bir tenkit süzgecinden geçirilerek aktarılmıştır. Ahmet Remzi Dede’nin hayatı hakkındaki bilgiler ailesi, eğitimi, memuriyetleri alt başlıkları ile ele alınmış; tasavvufî ve edebî yönü ise mutasavvıf kimliği, siyasetle ilişkisi ve edebî kimliği başlıkları altında değerlendirilmiştir. Daha önce yazılanlardan istifade edilmekle birlikte, Şairliği başlığı altında şiirlerinden seçilen örnekler üzerinden daha önce bahsedilmeyen hususlara da değinilmiştir. Fakat bu çalışmayı asıl özgün kılacak olan, Ahmet Remzi Dede’nin “ara/köprü nesil” denilebilecek yönünün belirlenmeye çalışılmasıdır.
Yazar isimleri: ['Nuran ÖZTÜRK']
Yayın Yılı: 15 Haziran 2022
Dergi ismi: Çukurova Üniversitesi Türkoloji Araştırmaları Dergisi
Yayın sayfa url: https://dergipark.org.tr/tr/pub/cutad/issue/70298/1067339
Yayın pdf linki: https://dergipark.org.tr/tr/download/article-file/2229333
