Makale Başlığı: ANADOLU’DAKİ YOLCULUĞUNDA BİLGİ’NİN PEYZAJLA ETKİLEŞİMİ
Özet: Bilgi, insan aklı ve eylemleri ile doğrudan ilişkilidir ve her zaman kaynağı olan bir peyzaj içinde gelişmiştir. İnsanın öğrenme çabası ile doğa ve doğal faktörler ile etkileşimi bilginin oluşumunda çok önemli rol oynamıştır. İnsan doğa hakkındaki gerçekleri öğrendikçe, doğayı daha iyi kullanmanın ve şekillendirmenin çözümlerini ortaya koymuştur. Bilgi, insanın peyzaj, peyzajdaki süreçler ve peyzajdaki her bir bileşenden yararlanmayı amaçlayan yaratıcı keşfinin ürünü olmuş ve zaman içinde toplumların kültürlerini şekillendirmiştir. Bilgi tarihi, insanın ve onun düşüncesinin, yarattığı uygarlığın ve kültürün tarihi olduğu için bilginin keşfinin ve gelişiminin insanlık tarihi içinde doğa ve peyzaj ile olan etkileşimi bağlamında ele alınması gerekmektedir. Bu çalışmanın amacı, çağlar boyunca bilginin Anadolu’daki yolculuğunda peyzajın yerinin ele almak; bilginin varoluşunun ve tarih boyunca gelişiminin peyzaj ile süregelen karşılıklı etkileşimine farklı bir bakış açısı getirmek ve özellikle Anadolu’nun etkileşim içinde olduğu coğrafyalarda bilginin gelişimini tarihsel bir süreçte değerlendirmektir.
Yazar isimleri: ['Sıla Mihriban GÜRAL', 'Meryem ATİK']
Yayın Yılı: 30 Haziran 2022
Dergi ismi: PEYZAJ
Yayın sayfa url: https://dergipark.org.tr/tr/pub/peyzaj/issue/71056/1127395
Yayın pdf linki: https://dergipark.org.tr/tr/download/article-file/2472396
