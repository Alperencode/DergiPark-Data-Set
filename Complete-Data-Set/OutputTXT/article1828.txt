Makale Başlığı: Kastamonu Şeyh Şa’bân-ı Veli Vakıf Müzesi’ndeki 0259 ve 0275 Envanter Numaralı Kur’ân-ı Kerimlerin Serlevha Tezhipleri
Özet: Kastamonu merkezde bulunan Şeyh Şa’bân-ı Veli Külliyesi III. Murad’ın hocası Şeyh Şüca Efendi tarafından 1580 tarihinde Şeyh Sünneti Mescidi’nin yerine yaptırılmış olup dergâh evleri, cami, türbe, kütüphane ve şadırvandan ibarettir. 1261/1845 yılında Sultan Abdülmecid’in emriyle Kastamonu Kaymakamı Salih Ağa tarafından tamir ettirilerek alt yapısı yenilenmiş ve ihata duvarıyla çevrilmiştir. Günümüze ulaşan iki konak ve ortasındaki müze binası ise 1318/1900 yılında Azdavaylı Mahmut Paşa’nın eseridir. Müze olarak kullanılan binada, Şeyh Şa’bân-ı Veli’nin özel eşyaları ve Kastamonulu hattatlara ait yazma eserler ile vakfedilen yazma eserler sergilenmektedir. Tezhip sanatının uygulama alanlarının başında el yazmaları ve bu yazmaların içinde de müzehhep Kur’ân-ı Kerim’ler gelmektedir. Şeyh Şa’bân-ı Veli Vakıf Müzesi’ndeki 0259 ve 0275 envanter numaralı el yazması Kur’ân-ı Kerim’lerin tezhip sanatı açısından bir çalışmaya konu olmadığı görülmüştür. Bu çalışmada eserlerin serlevhalarının tezhip sanatı bakımından incelenmesi amaçlanmıştır. Çalışmada 1847 ve 1861 tarihli iki adet Mushaf‘ın çift tam sayfa serlevha tezhiplerinin çizimleri yapılarak dönem özellikleri, üslup özellikleri, desen ve motifleri incelenmiştir.
Yazar isimleri: ['Pelin Güleda KARADENİZ']
Yayın Yılı: 29 Temmuz 2022
Dergi ismi: Art-Sanat Dergisi
Yayın sayfa url: https://dergipark.org.tr/tr/pub/iuarts/issue/71508/1002456
Yayın pdf linki: https://dergipark.org.tr/tr/download/article-file/2001178
