Makale Başlığı: Güzel Sanatlar ve Tasarım Fakültesi Öğrencilerinin “Tasarım” Kavramına Yönelik Metaforları
Özet: Bu araştırma; Güzel Sanatlar ve Tasarım Fakültesi öğrencilerinin “tasarım” kavramına ilişkin sahip oldukları zihinsel imgeleri ortaya çıkarmak amacıyla gerçekleştirilmiştir. Araştırmaya Kastamonu Üniversitesi Güzel Sanatlar ve Tasarım Fakültesi Geleneksel Türk Sanatları, Grafik Tasarımı, Resim ve Seramik-Cam Bölümlerinde öğrenim gören 195 öğrenci katılmıştır. Veriler öğrencilerin, “Tasarım……………………….gibidir, çünkü…………………..gibidir” cümlesini tamamlamalarıyla veriler elde edilmiştir. Araştırmada nitel araştırma yöntemlerinden olgubilim deseni, verilerin değerlendirilmesinde ise içerik analizi modeli kullanılmıştır. Çalışma sonunda tasarım ile ilgili olarak toplam 98 metafor üretmiştir. Öğrencilerin tasarım kavramına yönelik geliştirdiği metaforlar; alan/tür olarak tasarım, amaç olarak tasarım, bilişsel süreçler olarak tasarım, duyuşsal süreçler olarak tasarım, bilişsel ve duyuşsal süreçler olarak tasarım, doğa olarak tasarım, insana özgü olarak tasarım, iz olarak tasarım, kültür olarak tasarım, obje olarak tasarım, ölçüt olarak tasarım, özgürlük olarak tasarım, sanat olarak tasarım, yaratıcılık olarak tasarım, yaşam olarak tasarım, yer/mekân olarak tasarım, zaman olarak tasarım olmak üzere 17 kategori altında toplanmıştır. Ayrıca araştırma sonucunda öğrencilerin tasarım kavramına yönelik ürettiği metaforların bölümlere göre farklılık gösterdiği tespit edilmiştir.
Yazar isimleri: ['Cihan CANBOLAT']
Yayın Yılı: 28 Ekim 2021
Dergi ismi: Güzel Sanatlar Enstitüsü Dergisi
Yayın sayfa url: https://dergipark.org.tr/tr/pub/ataunigsed/issue/65570/930294
Yayın pdf linki: https://dergipark.org.tr/tr/download/article-file/1742034
