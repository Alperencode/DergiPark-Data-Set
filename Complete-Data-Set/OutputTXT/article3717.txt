Makale Başlığı: Türkiye’de Yapılmış Çalışmalardan Yararlanılarak Siyah Alaca Süt Sığırlarında Bazı Özelliklerin Yönelimine Dair Sistematik Bir Derleme
Özet: Türkiye sığır popülasyonunda en yüksek pay Siyah Alaca ırkına aittir. Ülkemiz zootekni literatüründe sığır konusunda çok çalışılan konulardan biri Siyah Alaca sığır ırkıdır. Bu çalışmada Türkiye’de Siyah Alaca sığır ırkı ile ilgili çalışmalardan yararlanılarak ırka ait 305 gün laktasyon süt verimi, ilkine buzağılama yaşı ve buzağılama aralığı ortalamalarının yıllara bağlı değişiminin tespit edilmesi hedeflenmiştir. Çalışmanın materyalini Siyah Alaca sığır ırkıyla ilgili yapılmış olan 14 makale 10 yüksek lisans ve 9 doktora tezi oluşturmaktadır. İlkine buzağılama yaşı, buzağılama aralığı ve 305 gün laktasyon süt veriminin yıllara bağlı değişimine ilişkin tahmin edilen regresyon katsayıları ve standart hataları sırasıyla 44,3±11,3 l, -0,1±0,03 ay, 1,1±0,25 gün olarak belirlenmiş olup üçü de istatistiksel açıdan önemli bulunmuştur (P<0,0001). Öte yandan yapılan öngörü analizi bulgularına göre 2025 yılında 305 gün laktasyon süt veriminin 9 ton l civarına, ilkine buzağılama yaşının 32 aya yükselmesi; buna karşın buzağılama aralığının 360 güne düşmesi öngörülmektedir. Bu anlamda özellikle ilkine buzağılama yaşına dikkat edilmesi gerekmektedir.
Yazar isimleri: ['Türker SAVAŞ']
Yayın Yılı: 25 Temmuz 2022
Dergi ismi: ÇOMÜ Ziraat Fakültesi Dergisi
Yayın sayfa url: https://dergipark.org.tr/tr/pub/comuagri/issue/71399/924354
Yayın pdf linki: https://dergipark.org.tr/tr/download/article-file/1724212
