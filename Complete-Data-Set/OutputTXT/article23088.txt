Makale Başlığı: Şakarim’in Şiirlerinde Uluhiyet Meselesi  (Tanrı’nın Varlığının Delilleri)
Özet: Tanrı’yı tanımak, onun sıfat ve fiillerini incelemekle mümkün olabilir. Tanrı’yı tanımak aynı zamanda insanın kendisini tanımak demektir. Çünkü insanın benlik bilgisi Tanrı’nın bilgisinden kaynaklanmaktadır. İnsanlık tarihine baktığımızda birçok düşünürün Tanrı’nın sıfatlarını tanımaya ve O’nun varlığına yönelik delilleri geliştirmeye çalıştığını görürüz. Onlar evrende oluşan düzeni, uyumu, güzelliği ve muhteşemliği hep mutlak bir güçle ilişkilendirmiştir. Bu düşünürlerden biri de Şakarim’dir.Bu makalede Kazak felsefesinin en kuşatıcı isimlerinden olan Şakarim’in uluhiyet anlayışı, onun Tanrı’nın varlığı ve ispatına yönelik görüşleri metafor, fabl, hikâye ve diğer sanat örnekleriyle ortaya konulmuştur. Çalışmada düşünürün eserinde işlediği konuların sembolik değerleri de belirtilmiştir. Filozofun düşüncelerinin temeli İslam’ın temel kaynaklarından oluşmaktadır. Şakarim, Kur’an ruhunu çok iyi anlayıp onu sade bir dil ile insanlara anlatabilen bir şair ve aynı zamanda büyük bir filozoftur. Onun “sırlı sözler”i insanı Tanrı’ya ulaştırma sürecince bir vasıta olarak karşımıza çıkmaktadır. Dolayısıyla Şakarim’in manevi dünyasından bugünler için çıkarılabilecek önemli dersler vardır. Onun ortaya koyduğu fikir ve düşünceler günümüz insanının içine düştüğü bunalımlara ışık tutacak niteliktedir.
Yazar isimleri: ['Nurlybek ZHANYKULOV']
Yayın Yılı: 15 Aralık 2022
Dergi ismi: İdrak Dini Araştırmalar Dergisi
Yayın sayfa url: https://dergipark.org.tr/tr/pub/idrak/issue/73882/1172598
Yayın pdf linki: https://dergipark.org.tr/tr/download/article-file/2639353
