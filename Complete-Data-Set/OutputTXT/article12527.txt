Makale Başlığı: LGS’de Dil Bilgisi Sorularının Gerekliliği Üzerine Öğretmen Görüşleri
Özet: Dil bilgisi; dilin ses, biçim ve cümle yapısını inceleyerek kurallarını ortaya koyan bilim dalıdır. Eğitim-öğretimin ilk kademelerinden itibaren ana dili dersleri yoluyla başlatılan dil bilgisi öğretiminin LGS’de yer alıp almamasına yönelik tartışmalar mevcuttur. Dil bilgisinin dilin doğal bir parçası olması sebebiyle sınavlarda ayrı bir bölüm olarak ele alınmasına gerek olmadığı görüşünün yanı sıra dil bilgisi öğretiminin öğrenme motivasyonu oluşması bakımından ayrı sorular olarak sorulması gerektiği üzerine görüşler de mevcuttur. Bu çalışmanın amacı LGS dil bilgisi sorularının gerekliliği üzerine Türkçe öğretmenlerinin görüşlerini almaktır. Bu amaçla 8. sınıflarda derse giren, destekleme ve yetiştirme kurslarında (DYK) görev alan, il soru yazma komisyonlarında görev alan ve özel yayınevlerine soru ve içerik hazırlayan yirmi Türkçe öğretmeninin görüşlerine başvurulmuştur. Görüşmeler, araştırmacılar tarafından alan uzmanlarının rehberliğinde oluşturulan yarı yapılandırılmış görüşme formu yoluyla gerçekleştirilmiş ve salgın tedbirleri sebebiyle Zoom ve Google Meet programı aracılığıyla yapılmıştır. Çalışmada ulaşılan sonuçlara göre 8. sınıflarda daha yoğun olmak üzere ortaokulun tüm kademelerinde öğretilen dil bilgisi sorularının LGS’de karşılık bulması, LGS’de yer verilen mevcut dil bilgisi soru sayısının yetersiz olduğu, LGS dil bilgisi soru sayısının Türkçe testinin en az %30’luk kısmını oluşturması, dil bilgisi sorularının ayrı bir bölüm gibi sorulmasından ziyade anlam sorularıyla birlikte bir bütün olarak ele alınması gerektiği görüşleri ortaya çıkmıştır.
Yazar isimleri: ['Taşkın SOYSAL', 'Haluk GÜNGÖR']
Yayın Yılı: 30 Haziran 2022
Dergi ismi: Ondokuz Mayıs Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/omuefd/issue/70809/1001277
Yayın pdf linki: https://dergipark.org.tr/tr/download/article-file/1996677
