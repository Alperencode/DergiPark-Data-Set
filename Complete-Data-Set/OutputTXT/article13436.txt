Makale Başlığı: Türkiye’de Fizyoterapi ve Rehabilitasyon Alanında Yapılan Doktora Tezlerinin Çeşitli Değişkenler Açısından İncelenmesi
Özet: Amaç: Bu çalışmada Yükseköğretim Kurulu Ulusal Tez Merkezi taranarak, 2015 yılından 2021 yılına kadar Fizyoterapi ve Rehabilitasyon alanında yapılmış olan doktora tezlerinin incelenmesi ve genel eğilimlerinin belirlenmesi amaçlandı.Gereç ve Yöntem: Araştırmada örnekleme yöntemi kullanılmamış, evrenin tamamına ulaşmak amaçlandı. Tanımlayıcı istatistik yöntemlerinden olan yüzde (%) ve frekans (n) analizi kullanılarak tezlerin betimsel içeriği değerlendirildi. Bulgular: İncelenen 185 tezin 155’inin (% 83,8) erişime açık, 183’ünün (% 98,9) Türkçe olarak yazıldığı,  58’inin (% 31,4) 2020 yılında yazıldığı görüldü. Ortopedi, Genel Fizyoterapi, Pediatri ve Nöroloji en fazla çalışılan konular arasındadır. Bu alanda en fazla doktora tezi yapılan üniversitelerin Hacettepe, Dokuz Eylül ve İstanbul Medipol Üniversiteleri olduğu görüldü. Kolmogorov Smirnov/Shapiro Wilk, Mann-Whitney U, Wilcoxon, ANOVA, Ki Kare ve T testlerinin en çok kullanılan analizler olduğu görüldü. En çok incelenen parametrelerin demografik özellikler, yaşam kalitesi, kas kuvveti, denge, ağrı, antropometrik özellikler, yürüme ve depresyon olduğu görüldü. En çok kullanılan çalışma tasarımının prospektif randomize kontrollü çalışma olduğu görüldü.  Sonuç: Türkiye’de Fizyoterapi ve Rehabilitasyon alanında yapılan doktora tezlerinin çeşitli kriterler açısından incelenmesi, bu alandaki mevcut durumu ve genel eğilimleri belirlemek açısından büyük önem taşımaktadır. Bu çalışmanın Fizyoterapi ve Rehabilitasyon alanında çalışmak isteyen araştırmacılar için faydalı olabileceği düşünülmektedir.
Yazar isimleri: ['Ramazan Cihad YILMAZ', 'Deniz KOCAMAZ', 'Yavuz YAKUT']
Yayın Yılı: 29 Aralık 2021
Dergi ismi: Sağlık Bilimlerinde Eğitim Dergisi
Yayın sayfa url: https://dergipark.org.tr/tr/pub/jedihes/issue/67262/979775
Yayın pdf linki: https://dergipark.org.tr/tr/download/article-file/1912724
