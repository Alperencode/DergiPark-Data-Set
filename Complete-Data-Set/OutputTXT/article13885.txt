Makale Başlığı: Türk Sinemasında Muhasebe Mesleğinin Sunumu
Özet: Sanat, insanların duygularını etkilemeye yönelik yapılan çalışmaların tamamını kapsamaktadır. Müzik, edebiyat, resim, heykel gibi sinema da bir sanat dalıdır. Sinema, sanat dallarının içerisine sanayi devrimi ile girmiştir. Popüler kültürün en görünür unsurlarından olan sinema, toplumsal değerleri yansıtırken, işlediği döneme ait sosyal, siyasal, ekonomik ve kültürel koşulları sinemaya aktarır. Senarist, yapımcı ve yönetmenin bakış açısını kurgusal olarak yansıtan sinema, izleyicinin kendisini filmle özdeşleştirmesini, işlenen konuyu gerçek hayatmış gibi algılamasını sağlayan güçlü bir eserdir.  Türk sinemasında farklı meslek grupları bazen iyi bazen de kötü özellikleri ile sunulmuştur.  Bu çalışmada muhasebe mesleğinin Türk sinemasındaki sunumu araştırılmıştır. Çalışmada on beş film belirlenmiş ve iki araştırmacı tarafından bu filmler ayrı ayrı izlenmiştir. Araştırmacılar filmlerde beş etik davranış: doğruluk ve dürüstlük, tarafsızlık, mesleki yeterlilik, gizlilik, mesleki davranış; on kişilik özelliği: dışa dönük, içe dönük, eleştirel, sempatik, disiplinli, dağınık, endişeli, sakin, yenilikçi, geleneksel kişilik özelliklerini araştırmıştır. Elde edilen bilgiler iki araştırmacı tarafından karşılaştırılarak değerlendirilmiştir. Muhasebeciler; genel olarak dışa dönük, eleştirel, doğruluk ve mesleki yeterliliğe sahiptir; bazen doğruluk ve dürüstlükten ayrılmazken bazen de muhasebecilerin bu davranışları göz ardı edebildikleri gözlemlenmiştir.
Yazar isimleri: ['Arif GÜMÜŞ', 'Özge ÖZKAN']
Yayın Yılı: 30 Kasım 2022
Dergi ismi: Selçuk Üniversitesi Sosyal Bilimler Meslek Yüksekokulu Dergisi
Yayın sayfa url: https://dergipark.org.tr/tr/pub/selcuksbmyd/issue/73640/1203112
Yayın pdf linki: https://dergipark.org.tr/tr/download/article-file/2766667
