Makale Başlığı: RAPÇİ DÜNYALARI: KOLEKTİF EYLEMİN YALNIZ İCRASI
Özet: Bu çalışma Türkiye’de rap müziğin üretim sürecine odaklanmaktadır. Popüler müzik konumunu güncelleyen rap yalnızca icracının değil; aynı zamanda düzenleyicinin, yapımcının, dinleyicinin vb. üyelerin de ürünüdür. Dolayısıyla kaçınılmaz olarak bir sanat dünyası inşa edilir ve bu sanat dünyasını sürdürme taktikleri izlenir. Bu nedenle çalışmada rapin üretim sürecindeki sanat dünyaları açığa çıkartılmaya çalışılmış, popüler kültüre eklemlenmesiyle bu dünyadaki değişimlere odaklanılmıştır. Rapin ortaklaşa inşasını keşfetmek üzere üçü kadın, on ikisi erkek olmak üzere toplamda on beş rap icracısı, dağıtıcısı ve düzenleyicisi ile derinlemesine mülakatlar gerçekleştirilmiştir. Araştırma neticesinde rape isyan, öfke, muhaliflik, gerçeklik anlamları atfedildiği sonucuna ulaşılmıştır. Bu ortak anlamlandırmalar vasıtasıyla rap bir gençlik altkültürüne işaret etmiştir. Dolayısıyla rapçiler öncülüğünde; gündelik yaşam pratiklerinin, belirli nesneler ve duyguların yeniden kurgulandığı ortaya çıkmıştır. Ancak rapin popüler kültüre eklemlenmesiyle birlikte; altkültürün muhalif tavrı yumuşamış, kültür içerisindeki cemaatleşmeler mikro cemaatlere bölünmüş, dinleyici-müzisyen/ müzisyen-müzisyen gerilimleri giderek şiddetlenmiştir. Neticede rapçilerin tek başına sürdürüyor göründüğü icra eylemi, perde arkasında bir dizi sosyal, kültürel, toplumsal süreçleri barındırdığı sonucuna ulaştırmış; toplumsal yaşamın diğer aktör ve ögeleri rapin sanat dünyasında bütünleştirici rol oynamıştır.
Yazar isimleri: ['Meryem SARIKÖSE']
Yayın Yılı: 30 Ağustos 2022
Dergi ismi: Akademik Hassasiyetler
Yayın sayfa url: https://dergipark.org.tr/tr/pub/akademik-hassasiyetler/issue/72383/1091004
Yayın pdf linki: https://dergipark.org.tr/tr/download/article-file/2322747
