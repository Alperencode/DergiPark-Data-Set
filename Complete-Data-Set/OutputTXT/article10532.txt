Makale Başlığı: COVID-19 Tanısı Almış Hastaların Taburculuk Sonrası Yaşadıkları Sağlık Sorunları ve Psikolojik Sağlamlık Düzeyleri
Özet: Bu çalışmada, COVID-19 tanısı almış hastaların taburculuk sonrası yaşadıkları sağlık sorunlarının ve psikolojik sağlamlık düzeylerinin belirlenmesi amaçlanmıştır. Tanımlayıcı, ilişkisel ve kesitsel tipteki bu araştırma 10 Kasım 2021 – 10 Nisan 2022 tarihleri arasında bir ilçe devlet hastanesinde yatarak tedavi gören 142 COVID-19 tanısı almış hasta ile yapılmıştır. Verilerin toplanmasında, Kişisel Bilgi Formu, Taburculuk Sonrası Yaşanan Sağlık Sorunları Formu ve Psikolojik Sağlamlık Ölçeği kullanılmıştır. Katılımcıların taburculuk sonrası yaşadıkları sağlık sorunları değerlendirildiğinde, ilk üç sırada solunum sıkıntısı, uyku problemi ve dikkatte azalma olduğu saptanmıştır. Katılımcıların psikolojik sağlamlık ile cinsiyet, sigara kullanma durumu ve uyku problemi yaşama ile arasındaki ilişkinin istatistiksel olarak anlamlı olduğu bulunmuştur (p<0.05). Ayrıca yapılan regresyon analizinde korku ve kaygı hissetme durumunun psikolojik sağlamlık düzeyini yordadığı belirlenmiştir. Çalışma sonuçlarımıza göre kadınların, sigara kullananların, uyku problem yaşayanların ve korku/kaygı hissedenlerin psikolojik sağlamlıklarının daha düşük düzeyde olduğu görülmektedir. Hastalara hemşire tarafından verilen taburculuk eğitimlerinde bu değişkenlerin göz önünde bulundurulması önerilmektedir.
Yazar isimleri: ['Nurten TERKEŞ', 'Sedanur ILTER', 'Sabriye UÇAN YAMAÇ']
Yayın Yılı: 22 Ağustos 2022
Dergi ismi: Kırşehir Ahi Evran Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/ahievransaglik/issue/72248/1104466
Yayın pdf linki: https://dergipark.org.tr/tr/download/article-file/2378205
