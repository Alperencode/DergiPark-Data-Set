Makale Başlığı: Türkçe bir örneklemde enneagrama dayalı kişilik tiplerinin sıklığı: Web tabanlı kesitsel bir çalışma
Özet: Amaç: Enneagram yüzlerce yıldır bilinmesine rağmen, bu alandaki araştırmalar azdır. Bu çalışmanın amacı Türkçe konuşan bir örneklemin kişilik tiplerinin sıklığını analiz etmek ve farklı kişiliklerin oranlarını demografik verilerle karşılaştırmaktır.Yöntem: Enneagram’a dayalı bir araç olan Taştan Kişilik Tipleri Envanteri Google Formlar’da barındırıldı ve üniversitenin akademik web sayfası üzerinden kullanıma sunuldu. Çevrimiçi yanıtlar 08.04.2015 ve 22.8.2019 tarihleri arasında toplanmıştır. Çalışmanın katılımcıları Türkçe konuşan ergenler ve yetişkinlerdir.Bulgular: Bu araştırmada 1646 katılımcının verileri analiz edildi. Ortalama (± SD) yaş 29,48 ± 11,03 yıl idi. En sık karşılaşılan ana kişilik tipi 2 numaralı “yardımcı” (n = 335, %20,4), 8 numaralı “meydan okuyucu” ise en sık karşılaşılan kişilik kanadıdır (284, %17,3). Tip 8 kişilik sıklığı artan yaşla birlikte azalırken, tip 3 kişilik için tersi doğruydu (χ2 = 130,623, p <0,001). Tip 1 kişilik erkeklerde daha yaygın iken (n = 51 (%9,5) ve n = 63 (%5,7)), tip 4 kadınlarda neredeyse iki kat fazlaydı (n = 48 (%8,9’a karşılık n = 183 (%16,5)) (χ2 = 28,835, p <0,001) Ayrıca, eğitim düzeyi arttıkça tip 1 kişilik olasılığı da artmaktadır (χ2 = 67,316, p <0,001).Sonuç: İncelenen nüfusun kişilik tiplerinde demografik değişkenler açısından farklılıklar vardır. Bu bulgular kişilik tipinin beşikten mezara kadar aynı olmadığını, eğitim ve yaşla değişebileceğini düşündürmektedir. Enneagram kişilik tiplerinin tanımlanmış popülasyonlardaki belirli hastalıklarla ilişkisi araştırmalıdır.
Yazar isimleri: ['Kenan TAŞTAN']
Yayın Yılı: 1 Haziran 2020
Dergi ismi: Ortadoğu Tıp Dergisi
Yayın sayfa url: https://dergipark.org.tr/tr/pub/ortadogutipdergisi/issue/51958/722751
Yayın pdf linki: https://dergipark.org.tr/tr/download/article-file/1059397
