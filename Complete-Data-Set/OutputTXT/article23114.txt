Makale Başlığı: Spor Diplomasisi Aracı Olarak Sosyal Medya Formula 1 Türkiye Grand Prix Örneği
Özet: Devletlerin uluslararası kamuoyu zihninde olan algı, bilgi ve imajların olumlu olanların sürdürülmesi olumsuz olanların olumlularla yer değiştirmesi için kullanılan yeni diplomasi türü olan kamu diplomasisi bu çalışmanın kavramsal çerçevesini oluşturmaktadır. Kamu diplomasisi alan ve uygulama türlerinden biri olan spor diplomasisi ülkelerin uluslararası kamuoyu oluşturmada önemli bir aracı olarak ortaya çıkmıştır. Spor etkinlikleri ülkelerin dış politikada amaçlarına ulaşmak için kullandıkları etkili bir diplomasi aracıdır. Spor diplomasisi uygulamalarından biri olan spor organizasyonları ülkelerin tanıtımı açısından önemlidir. Türkiye bugüne kadar etkilerinin uzun süre olumlu bir şekilde yansıdığı pek çok spor organizasyonuna ev sahipliği yapmıştır. Bu organizasyonlardan biri de Formula 1 motor sporları organizasyonudur. Türkiye’nin düzenlediği başarılı organizasyonlardan biri olan Formula 1 spor organizasyonu bu çalışmanın önemli bir parçasını oluşturmaktadır. Bu doğrultuda bu çalışmada Türkiye’de 2020 ve 2021 tarihlerinde düzenlenen Formula 1 organizasyonu kapsamında, temel aktör olarak Türkiye Cumhuriyeti Devleti’nin ve paydaşlarından çok uluslu şirketler adı altında takımlar ve kanaat önderleri olarak pilotların sosyal medya üzerinden gerçekleştirdiği kamu diplomasisi uygulamalarını ve uluslararası kamuoyu oluşturmadaki etkilerini ortaya çıkarmak amaçlanmıştır. Dolayısıyla bu çalışmada, 2020 ve 2021 yıllarında düzenlenen Formula 1 organizasyonu kapsamında temel aktör olarak Türkiye Cumhuriyeti Devleti’nin, paydaşlar olarak ise çok uluslu küresel işletmeler ve kanaat önderlerinin sosyal medya üzerinden gerçekleştirdiği kamu diplomasisi uygulamaları ve uluslararası kamuoyu oluşturmada bu uygulamaların etkisi incelenmiştir.
Yazar isimleri: ['Sare CİVELEK', 'Bahar Eroğlu YALIN']
Yayın Yılı: 10 Aralık 2022
Dergi ismi: İletişim ve Diplomasi
Yayın sayfa url: https://dergipark.org.tr/tr/pub/iletisimvediplomasi/issue/73775/1197709
Yayın pdf linki: https://dergipark.org.tr/tr/download/article-file/2743764
