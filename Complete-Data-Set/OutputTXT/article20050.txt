Makale Başlığı: Alandaki İzdüşümleriyle Hastanelerde Mânevî Danışmanlık Eğitimleri -ABD ve Türkiye Karşılaştırması -
Özet: Hastanelerde mânevî danışmanlık hizmetinin verilmesi Amerika’da bir asır önce başlamıştır. Zaman içerisinde bu hizmet önce Kıta Avrupası’na oradan da çeşitli İslam ülkelerine yayılmıştır. Türkiye’de nispeten yeni olan bu hizmetin sahada yürütülmesi Diyanet İşleri Başkanlığı’nın uhdesindedir. Amerika’da bu hizmeti hastanelerde sunabilmenin önkoşulu bizzat hastane içerisinde 400 saatlik uygulama stajı ve 8 ay süren teorik eğitimin bulunduğu  Mânevî Danışmanlık Eğitimleri’nin tamamlanmasıdır. Ülkemizde henüz aynı mahiyette uygulamalı ve benzer süreli teorik eğitimler zorunlu olmamakla birlikte, alandaki çalışmalar her geçen gün zenginleşmektedir. Bu çerçevede Amerika örneği üzerinden bu eğitimlerin mahiyet ve yapısını incelemek anlamlıdır. Ancak çoğulcu bir paradigma üzerinden sunulan bu eğitimler, sahada aynı paradigma ile ilerleyememekte, bu sebeple gerek Müslüman kimlikleriyle mânevî danışmanlık eğitimine tabi olan stajyerler gerekse Müslüman hastalar açısından teolojik ve metodolojik sorunlar barındırmaktadır. Bu çalışma alandaki hizmetlere dair ileride ortaya konacak olası eğitim planlarının model arayışına dikkat çekerken, bu sorunlara dair farkındalık geliştirmeyi amaçlamaktadır. İlaveten Türkiye’de hâlihazırda yürütülen manevi danışmanlık hizmetlerinin, hastaneler özelindeki eğitim olanaklarına yer verilerek paradigma ve uygulama açısından Amerika’daki eğitim ile mukayese edilmesi hedeflenmektedir.
Yazar isimleri: ['Hatice KOÇ KANCA']
Yayın Yılı: 30 Haziran 2022
Dergi ismi: Trabzon İlahiyat Dergisi
Yayın sayfa url: https://dergipark.org.tr/tr/pub/tid/issue/70854/1110766
Yayın pdf linki: https://dergipark.org.tr/tr/download/article-file/2404483
