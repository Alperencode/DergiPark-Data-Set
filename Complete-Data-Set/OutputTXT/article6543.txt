Makale Başlığı: Sağlık Bilimleri Fakültesi Öğrencilerinin Kişisel Koruyucu Ekipmanlar Konusundaki Bilgi Düzeyleri
Özet: Hemşirelik ve ebelik öğrencilerinin kişisel koruyucu ekipman kullanımı konusunda yetkin olması hem klinik eğitimleri sırasında hem de ilerideki çalışma ortamında oluşabilecek kontaminasyonların önlenmesi açısından oldukça önemlidir. Bu çalışmanın amacı sağlık bilimleri fakültesi öğrencilerinin kişisel koruyucu ekipmanlar konusundaki bilgi düzeylerini belirlemektir. Çalışmanın evrenini Mayıs-Aralık 2020 tarihleri arasında bir üniversitenin hemşirelik ve ebelik bölümünün 2., 3. ve 4. Sınıflarında eğitim gören öğrenciler oluşturmuştur (N=637). Araştırmaya gönüllü katılım sağlayan ve formları eksiksiz olarak dolduran 382 öğrenci (%60,1) ise çalışmanın örneklemi oluşturmuştur. Veriler, “Kişisel Koruyucu Ekipmanlar Bilgi Formu” aracılığıyla toplanmıştır. Katılımcıların %73,6’sının hemşirelik ve %26,4’ünün ebelik bölümünde okumaktadır. Kişisel koruyucu ekipman konusunda öğrencilerin %52,6’sının kendini yeterli hissettiği, %67,5’inin güncel bilgileri öğreneceği kanalı bildiği, %36,1’inin kişisel koruyucu ekipmanları doğru giydiği ve %22,8’inin doğru çıkardığı belirlenmiştir. Öğrencilerin %54,7’si bilgi düzeylerini belirlemek için sorulan sorulara doğru cevap vermiştir. Bu araştırma, sağlık bilimleri fakültesi öğrencilerinin kişisel koruyucu ekipmanlar konusundaki bilgi düzeylerinin orta seviyede olduğunu ortaya koymuştur. Bu sebeple, eğitim programlarının içerisine sağlık bilimleri fakültesi öğrencilerinin, kişisel koruyucu ekipman kullanımı ve temel enfeksiyon kontrol uygulamaları konusunda düzenli eğitimlerle bilgi eksikliklerinin giderilmesi önerilir.
Yazar isimleri: ['Zahide İYİ', 'Funda KARDAŞ ÖZDEMİR']
Yayın Yılı: 27 Eylül 2022
Dergi ismi: Gümüşhane Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/gumussagbil/issue/72733/888470
Yayın pdf linki: https://dergipark.org.tr/tr/download/article-file/1608310
