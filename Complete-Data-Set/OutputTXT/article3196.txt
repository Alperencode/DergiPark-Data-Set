Makale Başlığı: Üniversite Öğrencilerinin Kent İçi Ulaşıma Bakışı: Çanakkale İli Örneği
Özet: Sanayileşme ile artan kentleşme; kentlerde nüfus yoğunluğunu arttırmış, gelişen bu süreç nedeniyle kent içi ulaşım da önem kazanmaya başlamıştır. Şehirdeki insanları ve mekanları birbirine bağlayan ulaşım ağı çeşitlidir. Toplu taşıma araçlarından; otobüsler, metrolar, vapurlar, dolmuşlar, taksiler kent içi ulaşımda önemli bir yer tutmaktadır. Buna ek olarak belediyeler martı, tazı, bisiklet gibi alternatif ulaşım araçlarını da halkın hizmetine sunmaktadır. Kent içi ulaşım, öğrenciler için oldukça önemlidir. Nitel olarak tasarlanan bu çalışmada, öğrenci kenti olarak tanımlayabileceğimiz Çanakkale’de üniversite öğrencilerinin kent içi ulaşıma bakış açıları, öğrenciler için kent içi ulaşımın olumlu ve olumsuz uygulamaları tespit edilmeye çalışılmıştır. Çalışmada yarı yapılandırılmış görüşme formu kullanılmış, görüşmeler ekonomik ve zaman kısıtı nedeniyle Terzioğlu Kampüsü ve Anafartalar Kampüsündeki 40 öğrenciyle sınırlandırılmıştır. Yapılan görüşmeler sonucu elde edilen veriler Maxqda Analitik 2020 programında kodlanmış ve anlamlı bilgiler haline getirilmeye çalışılmıştır. Çalışma sonucunda Çanakkale Onsekiz Mart Üniversitesi öğrencilerinin kent içi ulaşımdan genel olarak memnun olmadıkları, kent içi ulaşımı pahalı buldukları ve kent içi ulaşımın geliştirilmesine ve iyileştirilmesine yönelik fikirlerine değinilmiştir. Bunlara ek olarak çalışmanın içinde katılımcıların vermiş olduğu bazı cevaplar doğrudan alıntılanarak metin güçlendirilmiştir.
Yazar isimleri: ['Asime Dilara ERDEM', 'Alper BİLGİLİ']
Yayın Yılı: 30 Ekim 2022
Dergi ismi: Bucak İşletme Fakültesi Dergisi
Yayın sayfa url: https://dergipark.org.tr/tr/pub/bifd/issue/73265/1179068
Yayın pdf linki: https://dergipark.org.tr/tr/download/article-file/2666488
