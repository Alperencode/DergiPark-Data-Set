Makale Başlığı: Kariyer Kaynakları Ölçeği-Ergen Formu’nun Türkçeye Uyarlanması: Geçerlik ve Güvenirlik Çalışması
Özet: Bu çalışmanın amacı, Kariyer Kaynakları Ölçeği-Ergen Formu’nun (KKÖ-EF) Türkçeye uyarlanarak psikometrik özelliklerinin incelenmesidir. Araştırmanın çalışma grubunu, ortaokul ve lise düzeyinde eğitim gören 500’ü kız, 417’si erkek toplam 917 ergen birey oluşturmaktadır.  KKÖ-EF’in geçerlik çalışması için yapılan doğrulayıcı faktör analizi sonuçları, ölçeğin orijinal halindeki gibi 12 alt boyuttan oluştuğunu göstermektedir. KKÖ-EF’in ölçüm değişmezliğine ilişkin elde edilen bulgular, son kariyer seçimine göre ölçüm değişmezliğinin sağlandığını göstermektedir. Ölçekteki alt boyutlara ait Cronbach alfa (α) iç tutarlık katsayıları .76 ile .91 arasında, test tekrar test korelasyon katsayıları ise .49 ile .76 arasında farklılaşmaktadır. Araştırma sonucunda elde edilen bulgular, KKÖ-EF’nin ergenlik dönemindeki bireylerin kariyer kaynaklarını değerlendirmede kullanabilecek geçerli ve güvenilir bir ölçme aracı olduğunu göstermektedir.
Yazar isimleri: ['Kemal ÖZTEMEL', 'Oğuz MERCAN']
Yayın Yılı: 29 Haziran 2022
Dergi ismi: Kariyer Psikolojik Danışmanlığı Dergisi
Yayın sayfa url: https://dergipark.org.tr/tr/pub/kpdd/issue/70793/1123935
Yayın pdf linki: https://dergipark.org.tr/tr/download/article-file/2458103
