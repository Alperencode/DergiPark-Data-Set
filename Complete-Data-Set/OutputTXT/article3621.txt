Makale Başlığı: Müsilajın Çanakkale Boğazı Makro Alglerine Etkisi
Özet: Mikro-alg aşırı çoğalmaları milyonlarca yıl öncede oluşmuş, günümüzde de oluşmaya devam etmektedir. Önceleri ekosistemin kendi dinamikleriyle oluşan bu alg patlamaları günümüzde antropojenik ve iklim değişimleriyle daha sık ve yoğun yaşanılır hale gelmiştir. Bu çalışma 2021 yılında Marmara Denizi’nde yaşanan müsilaj olayının makro-alglere etkisini belirlemek amacıyla yapılmıştır. Çanakkale Boğazı’nda Karanlık Liman, Sarı sığlık, Özbek altı ve Yapıldak altı kıyıları 0-1m derinliğinde Ocak 2021 - Ekim 2021 tarihleri arasında çalışılmıştır. Çalışma sonunda, Çanakkale Boğazı’nda her yıl gözlenen kırmızı, kahverengi ve yeşil alglere ait taksonlar 2021 Mayıs ayı başından Eylül ayı başına kadar gözlenmemiştir. Eylül ayı ortalarından itibaren belirlenen istasyonlarda sırasıyla Cladophora laetevirens, Ulva linza, U. intestinalis, Gelidium crinale, Gongolaria barbata, Corallina officinalis taksonları görülmeye başlanmıştır. Mevcut arıtma teknolojileri daha çevreci hale getirilmedikçe, antropojenik etki azaltılmadıkça musilaj ve zararlı alg patlamalarının daha yoğun olarak oluşması kaçınılmazdır. Marmara Havzası, multidisipliner bir koruma kurulu ile sürekli takip edilmeli ve gerekli tedbirler hızla alınmalıdır. Aksi takdirde 2021 yılında yaşanan musilaj olayı daha geniş alanda ve daha yoğun biçimde yaşanabilir.
Yazar isimleri: ['Hüseyin ERDUĞAN']
Yayın Yılı: 28 Ekim 2022
Dergi ismi: Çanakkale Onsekiz Mart University Journal of Marine Sciences and Fisheries
Yayın sayfa url: https://dergipark.org.tr/tr/pub/jmsf/issue/73236/1121163
Yayın pdf linki: https://dergipark.org.tr/tr/download/article-file/2446637
