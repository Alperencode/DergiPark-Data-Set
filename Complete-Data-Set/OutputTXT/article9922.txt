Makale Başlığı: ÇAĞDAŞ MÜELLİFLERDEN MUHAMMED GAZALİ'NİN İMAN TASAVVURU
Özet: Çağdaş müelliflerden Muhammed Gazâlî, son dönem İslâm davetçilerindendir. O, kaleme aldığı eserlerde İslâm âleminin problemlerini gündeme getirmektedir. Müslümanların iman anlayışı sıkıntılıdır. Oysa iman, Kur’an’ın önem atfettiği bir meseledir. Bu bağlamda İslâm literatüründe imanda ikrar ve tasdik, İslâm ve imanın mahiyeti ve amelin imandan olup olmaması gibi konular ele alınmıştır. Müellif bu tartışmaları terk etmektedir. O imanın İslâm birey ve toplumlarının maddî-manevî inşasına vesile olmasını istemektedir. Çalışmamızın konusu, müellifin geniş perspektife sahip iman tasavvurudur. Bu doğrultuda imanın birey ve toplum hayatını düzenleyen etkilerinden bahsedeceğiz. İman ve sevgi arasındaki ilişki konusunu ele alacağız. İnanlarla inanmayanların yaşam tarzlarına ait genel nitelikleri karşılaştırmalı olarak vereceğiz. İhlas sahipleriyle, bu niteliği kaybeden ve riya tutkusuna yenik düşenlerin iman noktasında yaşadıkları tehlikeleri açıklayacağız. Ameli iman esası kabul eden müellifin düşüncesinin İslâmî arka planı üzerinde duracağız. Bu doğrultuda yazarın amel merkezli iman anlayışının temel özelliklerini vereceğiz. Makalemiz; Gazâlî’nin iman tasavvuruna ilişkin tahlillerle sınırlıdır. Çalışmanın amacı; müellifin konuya ilişkin açıklamalarından hareketle, İslâm literatüründeki iman yaklaşımlarına katkı sağlamaktır.
Yazar isimleri: ['Volkan AKBAŞ', 'Musa BİLGİZ']
Yayın Yılı: 28 Temmuz 2022
Dergi ismi: Kafkas Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/kafkasilahiyat/issue/68762/1113420
Yayın pdf linki: https://dergipark.org.tr/tr/download/article-file/2414583
