Makale Başlığı: Sosyal Bilgiler Dersi Öğretim Programı ile Öğretmen Yetiştirme Lisans Programının Hayat Boyu Öğrenme Yeterlilikleri ve Temel Beceriler Açısından Karşılaştırmalı Olarak İncelenmesi
Özet: Bu araştırmada, Sosyal Bilgiler Dersi Öğretim Programı (4, 5, 6, 7.sınıf)  ile öğretmen yetiştirme lisans programının hayat boyu öğrenme yeterlilikleri ve temel beceriler açısından karşılaştırmalı olarak incelenmesi amaçlanmıştır. Araştırma sürecinde doküman incelemesi yöntemi kullanılmıştır. Araştırma verilerinin analizi aşamasında betimsel analiz ve içerik analizine başvurulmuştur. Elde edilen bulgular öncelikle sınıflandırmaya tabi tutulmuş ve daha sonra tablolar yardımıyla sunulmuştur. Çalışma sürecinde araştırmacı ve 2 farklı değerlendirici tarafından örnek kodlamalar yapılmış ve bu kodlamalar daha sonra karşılaştırılmıştır. Araştırma sonucunda, Sosyal Bilgiler dersi öğretim programında hayat boyu öğrenme yeterliliklerinin tümüne yer verildiği belirlenmiştir. Yabancı diller, iletişim ve dijital yetkinliklere ise yeterli düzeyde yer verildiği belirlenmiştir. Sosyal Bilgiler öğretmen yetiştirme programı sonuçları da benzer niteliklerde bulunmuştur. Temel beceriler sonuçları incelendiğinde de her iki programda temel becerilere yeterli düzeyde yer verildiği belirlenmiştir.
Yazar isimleri: ['Pınar AYYILDIZ']
Yayın Yılı: 26 Ekim 2022
Dergi ismi: Ulusal Eğitim Akademisi Dergisi
Yayın sayfa url: https://dergipark.org.tr/tr/pub/uead/issue/73165/1167079
Yayın pdf linki: https://dergipark.org.tr/tr/download/article-file/2616376
