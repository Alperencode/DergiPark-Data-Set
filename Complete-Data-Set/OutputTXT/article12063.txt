Makale Başlığı: ÖĞRETİM PROGRAMINA BAĞLILIK VE ÖĞRETİM PROGRAMINI UYARLAMA İKİLEMİNİ AŞMAK: BİR ÖĞRETMENİN ÖĞRETİM PROGRAMINI KULLANMA MODELİ
Özet: Bu çalışmada, bir felsefe öğretmenin öğretim programına bağlılığı ile programı uyarlama deneyimleri yoluyla öğretmenin öğretim programını kullanım modelinin ortaya çıkarılması amaçlanmaktadır. Nitel fenomenolojik bir yaklaşım temelinde, tekli durum çalışması şeklinde tasarlanan çalışmada, yarı yapılandırılmış görüşme tekniği kullanılarak veriler toplanmıştır. Verilerin analizinde tümevarımsal içerik analizi kullanılmıştır. Bulgular; öğretimsel bağlam, öğretim programının özellikleri, program geliştirme süreci, örtük program, ders kitabı, öğretmen özellikleri ile öğretmen özerkliğinin öğretim programına bağlılık ve programı uyarlama sürecini etkilediğini göstermektedir. Elde edilen bulgular katılımcının öğretim programına bağlılığı açısından değerlendirildiğinde, katılımcının doğrudan öğretim programıyla etkileşime girmek yerine ders kitabındaki sıralama ile konu başlıklarına bağlı kaldığı ortaya çıkmıştır. Öğretim programını uyarlama bağlamında ise; öğrenciye, değişen dünya ve toplum koşullarına göre kitapta yer alan metin, etkinlik ve materyallerde uyarlamalar yaptığını, yaptığı uyarlamaların etkisine inandığını ve bu uyarlamaları daha çok öğretim sürecinde doğaçlama gerçekleştirdiğine dair görüş bildirmiştir. Ancak, bu uyarlamaları program geliştirme süreciyle ilgili kendini yetersiz hissetmesi dolayısıyla yıllık plana yansıtmadığını ifade etmiştir. Bu bağlamda, öğretim programını uyarlanmasına dönük öğretim programının uygulayıcı olan öğretmene program geliştirme uzmanları tarafından teorik ve uygulama temelli çalışmalar gerçekleştirilmesi önerilebilir. Bu süreçte, özellikle, öğretmenlerin hizmet içi eğitimlerle program geliştirme uzmanı olma rollerinin de geliştirilmesi ve kanıta dayalı program geliştirme çalışmalarının gerçekleştirilmesi de göz önünde bulundurulmalıdır.
Yazar isimleri: ['Sibel GÜZEL YÜCE']
Yayın Yılı: 30 Haziran 2022
Dergi ismi: Mustafa Kemal Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/mkuefder/issue/70958/1037063
Yayın pdf linki: https://dergipark.org.tr/tr/download/article-file/2134069
