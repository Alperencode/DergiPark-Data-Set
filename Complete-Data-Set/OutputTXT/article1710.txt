Makale Başlığı: Suriyelilerin yemek kültürüne kamusal alandan bakmak: Kilis örneği
Özet: Ortadoğu’daki Arap Baharı’nın bir yansıması olan Suriye’de ortaya çıkan çatışmaların üzerinden on bir yıl geçmiştir.  Küresel ve yerel anlamda büyük etkileri olan göçün sınır ülkelere olan etkisi daha fazla olmuştur. Suriye sınırında olan Türkiye, bu kitlesel göçten en çok etkilenen ülke konumundadır. Bu çalışmaya konu olan Kilis, Türkiye’nin Suriye sınırına sıfır noktasında yer almakta ve diğer kentlere oranla en çok göçmeni barındırmaktadır. Suriye’den 2011 yılı sonrasında zorunlu göç nedeniyle Kilis’in merkezine yerleşen göçmenlerin sınır ötesinden taşıdıkları mutfak kültürünün yerele yansımalarını ortaya koymak bu çalışmanın amacını oluşturur. Yemek kültürüne dair bulgular kamusal alanlarda yer alan mekânlar üzerinden 2022 yılı içinde gözlem yoluyla elde edilen nitel verilerden oluşmaktadır. Sonuç olarak gündelik hayatta tüketimin merkezinde yer alan yeme alışkanlıklarının mekânlar üzerinden sürdürüldüğü görülmektedir. Bununla birlikte göçle gelen Suriyeliler için bu mekânlar aracılığıyla iktisadi faaliyetlerini sürdürebildikleri, kendi etnisitesine ait kişilerin ihtiyaçlarına cevap verdikleri, ayrıca yereldeki varlık alanlarını güçlendirdikleri mekânlar olduğu söylenebilir.
Yazar isimleri: ['Kadriye ŞAHİN', 'Mustafa ELBEYLİ']
Yayın Yılı: 30 Haziran 2022
Dergi ismi: Antropoloji
Yayın sayfa url: https://dergipark.org.tr/tr/pub/antropolojidergisi/issue/71088/1128155
Yayın pdf linki: https://dergipark.org.tr/tr/download/article-file/2475677
