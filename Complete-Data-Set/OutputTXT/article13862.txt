Makale Başlığı: Önalım Hakkı Vasiyeti
Özet: Önalım hakkı, hakka konu şeyin hak sahibi dışında birine önalım olgusu doğu-racak bir işlem neticesinde devri hâlinde kullanılabilen ve söz konusu şeyin hak sahibi tarafından kazanılmasını sağlayan yenilik doğuran bir haktır. Bu hak kanundan veya hukukî işlemden kaynaklanabilir. Ölüme bağlı tasarrufta yer alan önalım hakkı da hukukî işlemden kaynaklanmaktadır. Maddî ve şeklî ayırımına tâbi olan ölüme bağlı tasarruflar, tasarrufta bulunan kimsenin ölümünden sonra yapılmasını arzu ettiği hususları ihtiva eden ve hükümlerini ancak bu kimsenin ölümünden sonra meydana getiren hukukî işlemlerdir. Önalım hakkı şeklî anlamda ölüme bağlı tasarruflardan olan vasiyetname ve miras sözleşmesi muhtevasında yer alabilir. Maddî anlamda ölüme bağlı tasarruf olarak önalım hakkı tanınması, bir vasiyet niteliği taşır. Bu sebeple kendisine vasiyetle önalım hakkı tanınan kimse, vasiyet borçlusundan vasiyete uygun olarak kendisi ile önalım hakkına dair bir sözleşme akdetmesini talep edebilir.
Yazar isimleri: ['İsmail ATAMULU']
Yayın Yılı: 15 Eylül 2022
Dergi ismi: Selçuk Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/suhfd/issue/72475/1085992
Yayın pdf linki: https://dergipark.org.tr/tr/download/article-file/2302543
