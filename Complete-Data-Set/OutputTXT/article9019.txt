Makale Başlığı: Monkeypox Virüsü; Dünya ve Türkiye Epidemiyolojisi
Özet: Maymun Çiçek Virüsü, zoonotik rezervuarlar yoluyla yayılma potansiyeline sahip bir virüstür. Virüs savaş, göç veya diğer nedenler kaynaklı yer değişiklikleri ile diğer coğrafik bölgelere ulaşmaktadır. Önceki yıllarda maymun çiçeği, Batı ve Orta Afrika ile sınırlı, nadir görülen bir zoonotik hastalık iken hastalığın bu coğrafik dağılımı, dünya nüfusunda çiçek aşısı kaynaklı bağışıklığın azalmasıyla birlikte hızla genişlemiştir. Mayıs 2022'nin başından beri devam eden ve birden çok ülkede izlenen maymun çiçeği salgını ilk defa Afrika dışında birçok kıtada görülmüştür. Bu vakaların çoğu Avrupa'dan ve Batı Yarımküreden bildirilmiştir. Vakalar, en sık İspanya, Almanya,  Fransa ve İngiltere olmak üzere Avrupa Bölgesi ve EU/EEA ülkelerinden yoğun olarak bildirilmiştir. 8 Ağustos 2022'ye kadar dünya genelinde 28000’in üzerinde doğrulanmış vaka ve 12 ölüm bildirilmiştir. 09 Ağustos 2022 tarihine kadar Türkiye’den 5 vaka bildirilmiştir.Bu derlemede, mevcut güncel bilgiler ve veriler ile maymun çiçeği hastalığının epidemiyolojisi ve maymun çiçek hastalığı etkeninin genel özellikleri gözden geçirilmiştir.
Yazar isimleri: ['Hasan BAYRAK']
Yayın Yılı: 30 Ağustos 2022
Dergi ismi: Journal of Biotechnology and Strategic Health Research
Yayın sayfa url: https://dergipark.org.tr/tr/pub/bshr/issue/72769/1160542
Yayın pdf linki: https://dergipark.org.tr/tr/download/article-file/2590399
