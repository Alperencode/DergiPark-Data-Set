Makale Başlığı: COVİD-19'UN HASTANE ÖNCESİ ACİL SAĞLIK HİZMETLERİNDE ÇALIŞAN SAĞLIK PROFESYONELLERİ ARASINDA DEPRESYON ÜZERİNE ETKİSİNİN ANALİZİ
Özet: AMAÇ: Koronavirüs hastalığı 2019 (COVID-19) salgınının tüm insanlığın, özellikle de sağlık çalışanlarının ruh sağlığını etkilediği düşünülmektedir. En sık görülen psikiyatrik hastalıklardan biri olan depresyon açısından COVID-19 ile ön planda mücadele eden hastane öncesi sağlık çalışanlarının değerlendirilmesi ve etkileyen faktörleri belirlemek önemlidir. Bu çalışmada Hastane öncesi acil tıbbi hizmetlerinde çalışan sağlık uzmanları arasında COVID-19 ile ilişkili depresyon ve ilişkili faktörleri analiz etmeyi amaçladık.GEREÇ VE YÖNTEM: Bu kesitsel çalışma, hastane öncesi acil tıbbi hizmetlerinde çalışan 552 sağlık mesleği mensubu üzerinde bir anket yöntemi kullanılarak gerçekleştirilmiştir. Beck’in Depresyon İndeksi (BDI) ile ölçülen infekte olma riski ve korkusu, bilgi kaynaklarına güven ve depresyon düzeyleri COVID-19 ile ilişkili olarak değerlendirildi.BULGULAR: Kadınların BDI skorları erkeklerden daha yüksekti (p = 0.009). BDI puanları, eşi vefat etmiş veya boşanmışlarda evli veya bekarlara göre daha yüksekti. COVID-19 ile enfekte olma korkusu yüksek olanlar da BDI puanları daha yüksek saptandı Bilgi kaynaklarına güveni daha az olan ve hastalık hakkındaki bilgi düzeyi düşük olanlar katılımcıların BDI puanları daha yüksek tespit edildi.SONUÇ: Boşanmış veya dul kalmış kadınlar, enfekte olma riski ve enfekte olma korkusu daha yüksek olanlar, bilgi kaynaklarına güveni düşük olanlar ve hastalık hakkında düşük düzeyde bilgisi olanlar COVID-19 ile ilişkili depresyona daha yatkındır ve bu nedenle desteklenmelidir.
Yazar isimleri: ['Necip Gökhan GUNER', 'Cengiz DURMUŞ', 'Yusuf YURUMEZ', 'Fatih GÜNEYSU', 'Ensar DURMUŞ']
Yayın Yılı: 17 Ekim 2022
Dergi ismi: Kocatepe Tıp Dergisi
Yayın sayfa url: https://dergipark.org.tr/tr/pub/kocatepetip/issue/72939/935503
Yayın pdf linki: https://dergipark.org.tr/tr/download/article-file/1761593
