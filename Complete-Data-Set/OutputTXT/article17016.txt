Makale Başlığı: Bir Üniversitede Öğrenim Gören Hemşirelik Öğrencilerinin Toplumsal Cinsiyet Rollerine İlişkin Tutumları
Özet: Bu çalışmada, hemşirelik öğrencilerinin toplumsal cinsiyet rollerine ilişkin tutumlarının belirlenmesi amaçlandı. Tanımlayıcı nitelikte olan araştırmanın evrenini 2021-2022 yılı bahar döneminde bir üniversitenin hemşirelik bölümünde eğitim gören 408 öğrenci oluşturdu. Araştırmada örneklem seçimine gidilmemiş olup, çalışmaya 312 öğrenci alındı. Veriler, bilgi formu” ve Toplumsal Cinsiyet Rolleri Tutum Ölçeği kullanılarak toplandı. Sayı ve yüzdelik hesapları, aritmetik ortalama, Mann Whitney U testi, Kruskal Wallis Testi ve Spearman korelasyon analizi kullanılarak, istatistiksel anlamlılık p<0.05 düzeyinde kabul edildi. Araştırmaya katılan öğrencilerin yaş ortalamasının 21.29±1.99 (min.18; mak.29), %81.1’inin kadın olduğu, Toplumsal Cinsiyet Rolleri Tutum Ölçeği toplam puan ortalamasının 162.75±19.93 olduğu saptandı. Kadın olan, çekirdek aile tipine sahip ve Marmara Bölgesi’nde yaşayan öğrencilerin ölçek puan ortalamalarının istatistiksel anlamlı olarak daha yüksek olduğu belirlendi. Bu çalışmada, hemşirelik öğrencilerinin toplumsal cinsiyet rollerine ilişkin eşitlikçi bir tutum sergiledikleri görüldü. Müfredat programında, kadınların toplumdaki önemli rollerinin ön plana çıkarılmasına ilişkin derslerin bulunması ve farkındalık yaratılması önerilebilir.
Yazar isimleri: ['Aykut AYDIN', 'Aylin AYDIN SAYILAN']
Yayın Yılı: 1 Ekim 2022
Dergi ismi: Uluslararası Sosyal Bilimler ve Eğitim Dergisi
Yayın sayfa url: https://dergipark.org.tr/tr/pub/usbed/issue/70167/1147400
Yayın pdf linki: https://dergipark.org.tr/tr/download/article-file/2552664
