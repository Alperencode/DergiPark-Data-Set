Makale Başlığı: Yeşil Satın Alma Niyetinde Yeşil Reklam, Yeşil Güven ve Yeşil Marka İmajının Rolü
Özet: Çeşitli çevresel problemler hakkında artan bilgi birikimi ve kaygılar, tüketicilerin yaşamlarını sürdürme biçiminde yeşil yaşam tarzına yönelik bir değişikliğe neden olmuştur. Ancak, bu değişim halen istenilen düzeyde olmamakla birlikte yapılan çalışmalar da yetersiz kalmaktadır. Dolayısıyla yeşil pazarlama alanında yapılan çalışmalar bu yönüyle tüketicilere bilgi vermek, firmalara ise yol göstermek açısından önem kazanmaktadır. Bu bakış açısıyla mevcut çalışma; yeşil ürünlere ilişkin yeşil reklamların ve yeşil marka imajının; yeşil güven ve yeşil satın alma üzerindeki etkisini incelemek amacıyla yapılmıştır. Bu amaç doğrultusunda 408 katılımcıya uygulanan online anket çalışmasından elde edilen veriler yapısal eşitlik modeli aracılığıyla analiz edilmiştir. Elde edilen bulgular yeşil marka imajının ve yeşil reklamların, yeşil güven ve yeşil satın alma niyeti üzerinde; yeşil güvenin ise yeşil satın alma niyeti üzerinde istatiksel olarak anlamlı ve pozitif yönde bir etkisi olduğunu kanıtlar niteliktedir.
Yazar isimleri: ['Peruze Cansu AKDENİZ', 'Leyla LEBLEBİCİ KOÇER']
Yayın Yılı: 27 Haziran 2022
Dergi ismi: Karamanoğlu Mehmetbey Üniversitesi Sosyal Ve Ekonomik Araştırmalar Dergisi
Yayın sayfa url: https://dergipark.org.tr/tr/pub/kmusekad/issue/70427/993374
Yayın pdf linki: https://dergipark.org.tr/tr/download/article-file/1966281
