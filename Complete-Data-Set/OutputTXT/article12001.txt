Makale Başlığı: FİRMA PERFORMANSI VE SAHİPLİK YAPISI İLİŞKİSİ: BORSA İSTANBUL ÖRNEĞİ
Özet: Bu çalışma Borsa İstanbul’da işlem gören 255 finansal olmayan şirketin sahiplik yapısındaki farklı türlerdeki yatırımcı oranlarının, varlık getirisi olarak ölçülen firma performanslarının üzerindeki etkilerini 2009-2018 yılları için incelemektedir. Halka açık olan bu şirketlerdeki sahiplik yapısı; sahiplik yoğunluğunu gösteren blok yatırımcı ve sahiplik yapısındaki kurumsal, yerli ve yabancı yatırımcıların oranları şeklinde ölçülmüştür. Ayrıca yerli ve yabancı yatırımcı türleri de bireysel ve kurumsal yatırımcı olarak ikiye ayrılarak da sahiplik yapısının etkisi daha detaylı incelenmiştir. Çalışmanın ampirik bulguları kurumsal yatırımcı oranı arttıkça şirket performansının da arttığını ortaya koymuştur. Ancak bu etki yerli kurumsal yatırımcı üzerinden değil, yabancı kurumsal yatırımcı üzerinden gerçekleşmektedir. Ayrıca yabancı bireysel yatırımcı oranındaki artış firma performansını olumlu ve anlamlı bir şekilde etkilerken, yerli bireysel yatırımcı oranındaki artışın şirket performansını olumsuz yönde etkilediği bulunmuştur. Diğer taraftan, firma sahiplik yapısındaki yoğunluğun blok yatırımcı tarafından ölçüldüğü modellerde ise blok yatırımcı oranındaki artışın firma performansını anlamlı bir şekilde etkilemediği tespit edilmiştir.
Yazar isimleri: ['Bilge CANBALOĞLU']
Yayın Yılı: 6 Eylül 2022
Dergi ismi: Muhasebe ve Denetime Bakış
Yayın sayfa url: https://dergipark.org.tr/tr/pub/mdbakis/issue/72490/1080046
Yayın pdf linki: https://dergipark.org.tr/tr/download/article-file/2278752
