Makale Başlığı: Kolonoskopi sonrası nadir bir komplikasyon: Akut apandisit
Özet: Gaitada gizli kan pozitifliği saptanan 50 yaşında, erkek hastaya tarama amaçlı kolonoskopi yapıldı. Kolonoskopide çekuma kadar gidildi; çekum tabanı, apendiks orifisi, ilioçekal valv normal olarak izlendi. Total kolonoskopisi tamamlanan hasta, gözlem sonrası herhangi bir komplikasyon gelişmemesi üzerine,  işlemden yaklaşık bir saat sonra taburcu edildi. Kolonoskopi işleminden 24 saat sonra karın ağrısı yakınması ile tekrar başvurdu; tüm abdominal bilgisayarlı tomografi çekildi ve akut apandisit tanısı konularak, laparoskopik apendektomi yapıldı. Patolojik inceleme sonucu akut flegmenöz apandisit olarak rapor edildi. Kolonoskopi sonrası akut apandisit oldukça nadir, fakat önemli bir komplikasyondur. Biz kolonoskopi işlemi sonrası akut apandisit gelişen bu olguyu oldukça nadir görülmesi nedeniyle sunmaktayız.
Yazar isimleri: []
Yayın Yılı: 30 Aralık 2020
Dergi ismi: Endoskopi Gastrointestinal
Yayın sayfa url: https://dergipark.org.tr/tr/pub/endoskopi/issue/59090/847269
Yayın pdf linki: https://dergipark.org.tr/tr/download/article-file/1469587
