Makale Başlığı: PRUSIAS AD HYPIUM TİYATROSU KAZILARINDA BULUNMUŞ KIRMIZI ASTARLI (PONTİK) ROMA SERAMİKLERİ
Özet: Günümüzde Batı Karadeniz Bölgesi’nde Düzce ili sınırları içinde bulunan Prusias ad Hypium kenti, antik dönemde Bithynia olarak adlandırılan bölgede yer almaktadır. Prusias ad Hypium, Hellenistik Dönem’de Bithynia Krallığının önemli yerleşimlerinden biri olup, Roma İmparatorluk Dönemi’nden itibaren de zenginleşmeye başlayarak önemli mimari yapıların inşa edildiği bir kent haline gelmektedir. Bu çalışmanın konusunu, kentin ön plana çıkan yapılarından biri olan tiyatroda 2020 yılında gerçekleştirilen kazılarda bulunan ve ağırlıklı olarak Pontik sigillatalarından oluşan seramik buluntuları oluşturmakta; çalışma kapsamına alınan seramikler, kazı verileri ve paralel örnekler ışığında tipolojik ve kronolojik açıdan değerlendirilmektedir. Batı Karadeniz Bölgesi’ndeki az sayıda kazıdan biri olan Prusias ad Hypium kentinden ele geçen söz konusu seramiklerin tanıtılması ve değerlendirilmesiyle; konuyla ilgili ilk bilimsel verilerin paylaşılması ve bölge arkeolojisine katkı sağlanması amaçlanmaktadır. Kentin, kaliteli ithal sofra kaplarına ve dolayısıyla seramik geleneğine ilişkin veriler sunan Pontik sigillatalarının MS 1.-3. yüzyıl arasına tarihlenen örnekleri, Karadeniz Havzasın’nın güneyindeki durumuna ve sözü geçen havzadaki ticari ilişkilerin varlığına kanıt oluşturması bakımından önem kazanmaktadır.
Yazar isimleri: ['Safiye AYDIN', 'Emre OKAN']
Yayın Yılı: 23 Aralık 2021
Dergi ismi: Colloquium Anatolicum
Yayın sayfa url: https://dergipark.org.tr/tr/pub/collan/issue/68128/954648
Yayın pdf linki: https://dergipark.org.tr/tr/download/article-file/1832598
