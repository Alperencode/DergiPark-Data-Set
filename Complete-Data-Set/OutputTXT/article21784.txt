Makale Başlığı: Elit Genç Erkek Boks ve Tekvando Sporcularının Fiziksel Uygunluk ve Somatotip Özellikleri: Kıyaslama Çalışması
Özet: Boks ve tekvando sporcularının fiziksel uygunluk ve vücut kompozisyonu ile ilgili birçok spesifik çalışma olmasına rağmen, şimdiye kadar karşılaştırmalı bir çalışmaya rastlanmamıştır. Bu nedenle bu çalışma, fiziksel uygunluk ve somatotip özellikleri açısından elit genç erkek boks ve tekvando sporcuları arasında fark olup olmadığını belirlemeyi amaçlamıştır.Bu çalışmaya 19 boks (ortalama yaş: 17.6 yıl) ve 21 tekvando (ortalama yaş: 17.4 yıl) elit sporcu gönüllü olarak katıldı. Sporcular, T-run, mekik-koşu, anaerobik sprint koşu ve karşı hareket dikey sıçrama, görsel ve işitsel reaksiyonu içeren bir dizi test protokolü gerçekleştirdiler. İlave olarak, somatotip özelliklerini belirlemek için çeşitli antropometrik ve vücut kompozisyonu ölçümleri yapıldı.Boksörler tekvandocular arasında sadece patlayıcı güç (%9.8) ve görsel reaksiyon süresi (%9.1) açısından anlamlı bir fark (p<0.05) tespit edildi. Tekvando sporcuları anaerobik güç (%9), 20-m sprint (%3,3) boks sporcuları ise işitsel reaksiyon süresi (%9,5), yön değiştirme yeteneği (%1,8) ve maks. VO2 bakımından (%5.4) daha yüksek fiziksel performans özelliklerine sahip olmasına rağmen bu değerler istatistiksel olarak anlamlı değildi. Boks ve tekvando sporcuları arasında somatotip profilleri açısından anlamlı fark bulunmadı. Ancak mezomorf bileşen, her iki grupta da endomorf ve ektomorf bileşenlerinden daha yüksekti (<0.05).Bu çalışma, boks ve tekvando sporcularının dikey sıçrama ve görsel reaksiyon dışında, benzer fiziksel uygunluk ve somatotip profillerine sahip olduklarını ortaya koymuştur.
Yazar isimleri: ['Mustafa KARAHAN', 'Volkan KAYA']
Yayın Yılı: 29 Haziran 2022
Dergi ismi: Türkiye Spor Bilimleri Dergisi
Yayın sayfa url: https://dergipark.org.tr/tr/pub/tusbid/issue/70764/1080462
Yayın pdf linki: https://dergipark.org.tr/tr/download/article-file/2280429
