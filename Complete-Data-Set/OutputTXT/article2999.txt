Makale Başlığı: Türkiye'de yoncada önemli thrips türlerinin hızlı tespiti için yeni bir kapiler jel elektroforez tabanlı fragment analiz yöntemi
Özet: Thripsler, birçok endüstriyel üründe önemli verim kayıplarına neden olur. Bu zararlılar Türkiye'deki karantina organizmaları arasında yer aldığından, etmenlerin hızlı tespiti yeni alanlara yayılmalarını önlemek için önemlidir. Mitokondriyal sitokrom oksidaz I (COI) barkodlama geninin analizleri; moleküler yöntemlerden biri olarak thrips teşhislerinde yaygın olarak kullanılmaktadır. Ancak COI geninin fragman uzunluğu çok kısa olduğundan, PCR sonrası agaroz jel üzerinde fragman boyutlarını ayırt etmek çok zordur. Bu çalışmada, daha önce farklı araştırmacılar tarafından kullanılan primer çiftleri kullanılarak Thrips tabaci Lideman, Frankliniella occidentalis (Pergande) ve Frankliniella intonsa (Trybom) türleri için Kapiler Jel Elektroforez (CGE) sistemi entegre edilerek yeni bir tanımlama yöntemi geliştirilmiştir. Analiz, özellikle kısa parça uzunluklu COI geninde birbirine yakın parça uzunluklarının ayrılmasında hata payını en aza indirerek, elde edilmiş güçlü sinyaller üretir. Bu sebeple, jel elektroforezi adımı ortadan kaldırılarak, tehlikeli kimyasallara maruz kalmadan güvenilir tespitler elde edilmiştir. Yeni yöntem, tespit süresini kısaltmış ve düşük DNA konsantrasyonuna sahip tek bir thripsin saptanmasındaki işlem hatalarını da en aza indirmiştir. Kapiler jel elektroforezi tabanlı fragman analizi ile toplam 83 thrips bireyi (52 F. intonsa, 31 F. occidentalis) tespit edilebilmiştir. Yeni yöntem, üç farklı thrips türünün tespiti için benzersiz, spesifik ve hızlı olarak değerlendirilmektedir. Ayrıca yakın gelecekte kısa fragman boyutlarına sahip farklı thrips türlerinin tanımlanmasında da kullanılabileceği düşünülmektedir.
Yazar isimleri: ['Ali Ferhan MORCA', 'Cenk YÜCEL', 'Aydemir BARIŞ', 'Ekrem ATAKAN', 'Ali ÇELİK']
Yayın Yılı: 30 Eylül 2022
Dergi ismi: Bitki Koruma Bülteni
Yayın sayfa url: https://dergipark.org.tr/tr/pub/bitkorb/issue/72728/1078737
Yayın pdf linki: https://dergipark.org.tr/tr/download/article-file/2273661
