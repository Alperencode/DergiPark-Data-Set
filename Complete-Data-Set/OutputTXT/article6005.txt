Makale Başlığı: VENÖZ REFLÜSÜ OLAN VE OLMAYAN, KRONİK VENÖZ HASTALIK TANILI BİREYLERDE MANUEL LENF DRENAJININ LOKAL DOKUDAKİ SU ORANLARI VE YAŞAM KALİTESİ ÜZERİNE ETKİLERİ: PİLOT ÇALIŞMA
Özet: Giriş: Manuel Lenf Drenajı (MLD), Kronik Venöz Yetmezlik (KVY) tanılı hastalarda kullanılabilecek alternatif bir tedavi yaklaşımıdır. Amaç: KVY hastalarında MLD’nin lokal dokudaki su oranları ve yaşam kalitesi üzerine etkilerinin incelenmesidir. Yöntem: Çalışmaya 10 hasta dahil edildi. 0,5 sn üzeri venöz reflüsü olan hastalar KVY grubunu ve venöz reflüsü olmayan bireyler Kronik Venöz Hastalık (KVH) grubunu oluşturdu. Lokal dokudaki su yüzdeleri MoistureMeterD Compact cihazı ile ölçüldü. Yaşam kalitesi Venöz Yetmezliğin Epidemiyolojik ve Ekonomik Çalışması: Yaşam Kalitesi/Belirtiler Ölçeği ile değerlendirildi. Bulgular: KVH hastalarında semptom skoru 32.60±5.68'den 36.40±6.95'e ve toplam yaşam kalitesi skoru 51.8±5.89'dan 55.6±5.32'ye anlamlı olarak arttı. KVY hastalarında semptom skoru 29.00±5.96'dan 34.00±6.12'ye ve toplam yaşam kalitesi skoru 47.20±8.58'den 52.00±5.96'ya anlamlı olarak yükseldi. Yaşam kalitesinde KVY ya da KVH grubunun herhangi birinde daha anlamlı bir iyileşme yoktur (p>0.05). MLD'nin KVH'da lokal dokudan su absorpsiyonuna etkisi vardır, ancak bu azalma istatistiksel olarak anlamlı değildir ve KVY aşamasında yetersizdir (p>0.05). Sonuç: MLD'nin venöz reflü varlığından bağımsız olarak semptomlarda rahatlama ve yaşam kalitesinde iyileşme sağlayabileceği düşünüldü. İleride yapılacak çalışmalarda, daha fazla sayıda hasta bulunan KVY'li hastalarda MLD ile lokal doku suyunun değişimi incelenmelidir.
Yazar isimleri: ['Elif SAKIZLI ERDAL', 'Abdullah OZER', 'Emetullah CİNDİL', 'İlke KESER']
Yayın Yılı: 17 Ağustos 2022
Dergi ismi: Gazi Sağlık Bilimleri Dergisi
Yayın sayfa url: https://dergipark.org.tr/tr/pub/gsbdergi/issue/72094/1055086
Yayın pdf linki: https://dergipark.org.tr/tr/download/article-file/2181406
