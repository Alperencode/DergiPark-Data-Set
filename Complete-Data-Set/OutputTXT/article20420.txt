Makale Başlığı: COVID-19 İnfodemi: İstanbul Örneklemi Kapsamında Nicel Bir Araştırma
Özet: Yaşanan COVID-19 salgını, yanlış-yalan haber ve komplo teorilerinin, salgının kendisi kadar hızlı yayılabildiğini ortaya koymuştur. İnternetteki salgın ile ilgili yalan-yanlış bilgileri tarif eden infodemi, tüm dünyada ciddi bir sorun haline gelmiş ve Dünya Sağlık Örgütü (2020) tarafından “düşman” ilan edilmiştir. Bu anlamıyla, salgın ile mücadele etmek için, internette bulunan COVID-19 ile ilgili infodeminin nüanslarını ortaya koymak önem kazanmaktadır. Türkiye’deki internet kullanıcıları, salgın ile ilgili haberlere erişmek için, yanlış bilgilerin de çokça paylaşıldığı sosyal medya platformlarını kullanmaktadır. Salgının merkez üslerinin başında gelen İstanbul (n = 399) kentine odaklanan bu nicel çalışmada, bireylerin sosyal medya kullanımları, bu platformlara olan güvenleri, yanlış bilgi ve komplo teorilerine maruz kalışları ve son olarak bilgileri teyit etme alışkanlıkları incelenmiştir. Çalışmamız, katılımcıların gerçek bilgiyi teyit etmeden, yanlış bilgilere ve komplo teorilerine inanma eğiliminde olduklarını göstermektedir. Katılımcıların yaklaşık yarısı, virüsle ilgili tespit edilen dört yaygın komplo teorisinden en az birine inandığını belirtmektedir. Bununla birlikte, katılımcıların inanma eğiliminde oldukları haberin/bilginin yanlış çıkması halinde, sosyal medyaya olan güvenlerinde nispi bir azalma olduğu anlaşılmaktadır. Çalışmamız bu bulgular ışığında, dijital platformlar ve pandemi bağlamında güven, yanlış bilgi, komplo teorileri ve teyit faktörlerini kapsayan bir model önermektedir.
Yazar isimleri: ['Serdar TUNÇER', 'Mehmet Sinan TAM']
Yayın Yılı: 30 Haziran 2022
Dergi ismi: Türkiye İletişim Araştırmaları Dergisi
Yayın sayfa url: https://dergipark.org.tr/tr/pub/turcom/issue/68746/1050696
Yayın pdf linki: https://dergipark.org.tr/tr/download/article-file/2165578
