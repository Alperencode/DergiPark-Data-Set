Makale Başlığı: Kum-Bentonit Karışımlarının Hacimsel Deformasyon ve Yüksek Sıcaklık Altındaki Kayma Dayanımı Davranışının  Perlit Katkısı Varlığında İncelenmesi
Özet: Enerji yapıları etrafında ortaya çıkan yüksek sıcaklığın zeminlerin mühendislik özelliklerini negatif yönde etkilemesi istenilmeyen bir durum olduğundan, bu alanlarda kullanılmak üzere yüksek sıcaklığa karşı bariyer görevi görecek yeni malzemelere ya da karışımlara ihtiyaç duyulmaktadır. Bu gereksinim doğrultusunda, inşaat sektöründe ısı yalıtımında kullanılan "perlit", halihazırda tampon malzeme olarak kullanılan kum-bentonit karışımına eklenerek yüksek sıcaklığa dayanıklı  yeni bir karışım elde edilmesi amaçlanmıştır. Bu çalışmada perlit katkılı kum-bentonit karışımlarının oda sıcaklığı altında kompaksiyon, konsolidasyon deneyleri ve aynı zamanda hem oda (22~25°C) hem de yüksek sıcaklık altında (80°C) kesme kutusu deneyleri gerçekleştirilmiştir. Kompaksiyon deneylerinden elde edilen sonuçlara göre perlit katkısı kum-bentonit karışımlarının birim hacim ağırlık değerini azaltırken, optimum su içeriğini arttırmıştır. Karışımda perlit içeriği arttıkça toplam düşey deformasyonun arttığı ve kayma dayanımının hem oda hem de 80°C' sıcaklık altında perlit katkısı ile birlikte azaldığı belirlenmiştir.
Yazar isimleri: ['Esra GÜNERİ', 'Yeliz YUKSELEN AKSOY']
Yayın Yılı: 19 Eylül 2022
Dergi ismi: Dokuz Eylül Üniversitesi Mühendislik Fakültesi Fen ve Mühendislik Dergisi
Yayın sayfa url: https://dergipark.org.tr/tr/pub/deumffmd/issue/72304/997891
Yayın pdf linki: https://dergipark.org.tr/tr/download/article-file/1984165
