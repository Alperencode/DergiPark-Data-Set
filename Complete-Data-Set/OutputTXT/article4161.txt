Makale Başlığı: AMERİKA BİRLEŞİK DEVLETLERİ BAŞKANLARI’NIN SÖYLEMLERİNDE ÖNE ÇIKAN KAVRAMLAR BAĞLAMINDA ÇEVRE SORUNLARI: ROL ALGILARI VE ÇATIŞAN ROLLERİN ANALİZİ
Özet: Amerika Birleşik Devletleri (ABD)’nin çevre sorunlarına yönelik politikalarının incelendiği bu çalışmada tarihsel bir bakış açısıyla Demokrat ve Cumhuriyetçi Parti liderlerinin çevre sorunlarına yönelik yaklaşımları analiz edilmiştir. Bilindiği üzere küresel iklim değişikliğine yönelik kaygıların artmasıyla birlikte son yıllarda çevre ile ilgili sorunlar ABD kamuoyunda daha fazla tartışılır hale gelmiştir. Lakin çevre sorunları politikacıların ve partilerin gündeminde yer almasına rağmen, iç politikadaki tutum ve tezleri farklılık göstermektedir. Zira iklim değişikliği, hava kirliliği, su kıtlığı gibi çevre sorunları ve bu sorunların algılanma biçimi politika yapıcıların kararlarında etkili olmaktadır. ABD iç siyasetinde Demokrat ve Cumhuriyetçi liderlerin çevre politikalarında görülen farklı tutum ve tezleri ise hiç şüphesiz, uluslararası sistemdeki diğer aktörleri ve diplomatik girişimleri de etkilemektedir. Bu bağlamda çalışmada rol teorisinden faydalanılarak ABD iç siyasetinde çevre sorunlarında farklılaşan rollerin olduğu ve bu farklılaşmanın devletin dış politikasını etkilediği iddia edilmektedir.
Yazar isimleri: ['İlke TAŞDEMİR', 'Barış ÖZDAL']
Yayın Yılı: 2 Ağustos 2022
Dergi ismi: Diplomasi Araştırmaları Dergisi
Yayın sayfa url: https://dergipark.org.tr/tr/pub/jdr/issue/71570/1099669
Yayın pdf linki: https://dergipark.org.tr/tr/download/article-file/2358543
