Makale Başlığı: Ortaokul Matematik Öğretmenlerinin İlköğretim Matematik Öğretmenliği Lisans Programı Hakkındaki Görüşleri
Özet: Bu çalışmanın amacı, ortaokul matematik öğretmenlerinin 2018–2019 öğretim yılında güncellenen ilköğretim matematik öğretmenliği lisans programı hakkındaki görüşlerini belirlemektir. Nitel araştırma yöntemlerinden durum çalışması olarak tasarlanan bu çalışma, amaçlı rastgele örneklem yöntemine göre belirlenen farklı okullarda görev yapan sekiz matematik öğretmeniyle yürütülmüştür. İlköğretim matematik öğretmenleri ile yapılan görüşmelerde araştırmacılar tarafından hazırlanan yarı yapılandırılmış görüşme formu kullanılmış, elde edilen veriler betimsel analiz yapılarak incelenmiştir. Araştırmanın sonucunda öğretmenler güncellenen lisans programındaki bazı alan bilgisi derslerinin kredi ve saatinin azaltılmasını olumlu bulduklarını ancak lisans programından kaldırılmış olan alan bilgisi derslerinin kaldırılmasını dezavantajlı bulduklarını belirtmişlerdir. Diğer taraftan güncellenen lisans programında özellikle, alan eğitimi derslerinin arttırılmasını çok yararlı bulduklarını, seçmeli derslerin oran ve çeşidinin arttırılmasının mesleki gelişimlerine önemli katkılar sağlayacağını ifade etmişlerdir.
Yazar isimleri: ['Mustafa AKINCI', 'Mustafa DÜBÜŞ']
Yayın Yılı: 30 Haziran 2022
Dergi ismi: Karaelmas Eğitim Bilimleri Dergisi
Yayın sayfa url: https://dergipark.org.tr/tr/pub/kebd/issue/70876/1069060
Yayın pdf linki: https://dergipark.org.tr/tr/download/article-file/2236011
