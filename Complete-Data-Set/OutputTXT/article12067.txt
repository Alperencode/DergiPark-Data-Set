Makale Başlığı: ÜNİVERSİTE ÖĞRENCİLERİNDE AKADEMİK GÜDÜLENMENİN YORDANMASINDA AKADEMİK YETKİNLİK İNANCI VE AKADEMİK SORUMLULUK
Özet: Bu çalışmanın temel amacı üniversite öğrencilerinin akademik motivasyon ile akademik yetkinlik ve akademik sorumluluk düzeyleri arasındaki ilişkiyi korelasyonel ve regresyon analizi yoluyla belirlemektir. Diğer amacı üniversite öğrencilerinin cinsiyetlerine göre akademik motivasyon, akademik yetkinlik ve akademik sorumluluklarının farklılaşıp farklılaşmadığını belirlemektir. Bu amaçla Muğla il sınırlarında 196’sı kadın, 174’ü erkek toplam 370 üniversite öğrencisinden veriler yüz yüze toplanmıştır. Bu öğrencilerin yaşlarının ortalaması 21.09 (ss= 2.19), yaş aralığı 17 ile 31 arasındadır. Veri toplama aracı olarak ise Akademik Güdülenme Ölçeği, Akademik Sorumluluk Ölçeği ve Akademik Öz-Yeterlik Ölçeği kullanılmıştır.  Elde edilen bulgulara göre akademik motivasyon ile akademik yetkinlik ve akademik sorumluluk arasında pozitif yönde anlamlı ilişkiler elde edilmiştir. Benzer bir biçimde, akademik yetkinlik ile akademik sorumluluk arasında da pozitif yönde anlamlı bir ilişki bulunmaktadır. Akademik yetkinlik düzeyinin akademik motivasyonu yordadığı, diğer taraftan üniversite öğrencilerinde akademik sorumlulukların akademik motivasyonu yordadığı görülmüştür. Bu iki değişken birlikte akademik motivasyona ilişkin varyansın %48’ini yordamaktadır. Diğer bir bulguya göre ise akademik yetkinlik ve akademik motivasyon düzeyleri ile cinsiyet arasında anlamlı bir fark bulunmamıştır. Fakat akademik sorumluluk düzeyine göre kadın öğrencilerin lehine anlamlı düzeyde farklı bulunmuştur. Elde edilen bulgular tartışılıp yorumlanmıştır
Yazar isimleri: ['Sezai DEMİR', 'Öner ÇELİKKALELİ']
Yayın Yılı: 30 Haziran 2022
Dergi ismi: Mustafa Kemal Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/mkuefder/issue/70958/1061169
Yayın pdf linki: https://dergipark.org.tr/tr/download/article-file/2205353
