Makale Başlığı: 14 Mayıs 1950 Milletvekili Seçimlerinden 22 Mayıs 1950 Cumhurbaşkanı Seçimine İktidarın Değişimi
Özet: Türkiye’de çok partili hayatın başlaması sonucunda kurulan Demokrat Parti, 1946 seçimleri sonucunda Mecliste temsil edilmeye başlamıştır. DP’nin Meclisteki ilk zamanları, daha önce bu tür bir muhalefete alışık olmayan Cumhuriyet Halk Partisi yöneticilerinin de duruma alışma sürecinde zorluklarla geçmiştir. Ancak CHP Genel Başkanı ve Cumhurbaşkanı İsmet İnönü’nün muhalefeti koruyan yönetim anlayışı çok partili hayatın devam etmesinde önemli derecede etkili olmuştur. 14 Mayıs 1950’de yapılan seçimler ile DP seçimleri kazanmış, CHP’nin tek parti iktidarı son bulmuştur. 22 Mayıs 1950’de yapılan cumhurbaşkanı seçimine kadar geçen bir haftayı aşkın sürede, iktidar değişimi hazırlıkları yapılmıştır. İnönü, seçimlerin kaybedildiği anlaşılınca hemen DP Genel Başkanı Celal Bayar’ı çağırarak iktidarı kendilerine bırakmaya hazır olduklarını söylemiştir. Bu durum kamuoyuna da açıklanarak çıkabilecek tüm söylentilere erkenden engel olunmuştur. Böylece CHP’nin iktidarı devretme, DP’nin de devralma hazırlıkları yapılmıştır. CHP muhalefete hazırlık yaparken, DP de yeni yönetici kadroyu belirleyerek iktidara hazırlık yapmıştır. 22 Mayıs’ta Bayar’ın cumhurbaşkanı seçilmesiyle iktidar değişimi resmen gerçekleşmiştir. Bu çalışma, iktidarın değişim hazırlığının nasıl yapıldığını dönemin ulusal gazetelerini ve siyasetçilerin anılarını ve günlüklerini içerik ve söylem analizi ile irdeleyerek ortaya koymaktadır.
Yazar isimleri: ['Onur GÖKÇELER']
Yayın Yılı: 31 Ekim 2022
Dergi ismi: Erzurum Teknik Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/etusbed/issue/69883/1140336
Yayın pdf linki: https://dergipark.org.tr/tr/download/article-file/2524383
