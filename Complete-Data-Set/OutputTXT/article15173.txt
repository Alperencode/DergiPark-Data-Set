Makale Başlığı: EĞİTİMİN SİYASAL İŞLEVİ; 7. SINIF SOSYAL BİLGİLER DERS KİTABI
Özet: Bu araştırmanın amacı 7. Sınıf sosyal bilgiler ders kitabının eğitimin işlevlerinden biri olan siyasal işlev açısından incelemektir. İncelemeye konu olan kitap halen Milli Eğitim Bakanlığına (MEB.) bağlı okullarda okutulmakta olup Eğitim Bilişim Ağından  (EBA)  edinilmiştir. Doküman incelmesi yoluyla veriler elde edildikten sonra veriler içerik analizi tekniği kullanılarak analiz edilmiştir. Verilerin analizi sonucunda kategori, tema ve kodların yer aldığı bir tablo oluşturulmuştur. Oluşturulan tabloda en çok tekrar edilme sırasına göre Osmanlı Devleti, Türkiye Cumhuriyeti Devleti, Devletin sağladığı imkânlar, Türkiye’nin dünya üzerindeki etkisi ve gücü, Türk İslam Dünyası ile Anayasal hak ve özgürlükler kategorileri ortaya çıkmıştır. Osmanlı devleti kategorisi altında Osmanlı devletinin olumlu yönleri ele alındığı fakat Osmanlı Devletinin son dönemlerinden bahsedilmediği söylenebilir. Devletin sağladığı imkânlar kategorisi altında Türkiye Cumhuriyeti Devletinin vatandaşları için sağladığı imkânlar üzerinde özellikle eğitim ve sağlık alanında yapılan iyi uygulamalar üzerinde durulmuştur. Türkiye’nin dünya üzerindeki etkisi ve gücü kategorisinde Türkiye’nin ekonomik açıdan çok güçlü olduğu vurgulanırken Türk İslam Dünyası kategorisinde ise İslamofobi ve Türk İslam bilim insanlarının bilime yaptığı önemli katkılardan bahsedilmektedir. Ayrıca anayasal hak ve özgürlükler kategorisinde ise Türkiye’nin eşitlikçi, adil ve demokratik bir ülke olduğu ifade edilmektedir. Bu bulgular ışığı altında eğitimin siyasal işlevinin daha çok "meşrulaştırma" ve "toplumsal birlikteliğin sağlanması" yönünde kullanıldığı anlaşılmaktadır.
Yazar isimleri: ['Özgür TÜRK', 'Sadık KARTAL']
Yayın Yılı: 28 Eylül 2022
Dergi ismi: Trakya Eğitim Dergisi
Yayın sayfa url: https://dergipark.org.tr/tr/pub/tred/issue/72743/988818
Yayın pdf linki: https://dergipark.org.tr/tr/download/article-file/1948622
