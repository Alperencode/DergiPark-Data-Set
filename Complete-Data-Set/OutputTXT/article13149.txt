Makale Başlığı: Romantik İlişki Eğitimi: Bir Gözden Geçirme Çalışması ve Türkiye için Öneriler
Özet: Yakın ilişkiler her zaman insanlar için evrensel bir özlem olmuştur. Romantik ilişki eğitimi, insanların bağlamlarına, değerlerine ve ilişki hedeflerine uygun stratejiler ve çözümler bulmalarına yardımcı olan bir yol haritası olarak tanımlanabilir. Kanıta dayalı beceri eğitimini kullanarak, insanlar tipik ilişki zorluklarını aşmak ve duyguları güvenli bir şekilde ifade etmek için teknikleri öğrenebilirler. Karşılıklı olarak tatmin edici bir bağlılık ilişkisi içinde olmanın, yaşam doyumu, fiziksel iyi oluş, ciddi hastalıklarla daha iyi başa çıkma, daha uzun yaşam beklentisi ve kariyer başarısı gibi birçok olumlu sonuçla ilişkili olduğu kanıtlanmıştır. İlişki eğitimi programları, batı ülkelerindeki psikologlar tarafından, ilişkiler kriz aşamasına gelmeden önce çiftler, ergenler ve gelişmekte olan yetişkinler için önleyici bir müdahale olarak geliştirilmiştir. Ancak, Türkiye'nin kültürel bağlamında ilişki eğitiminin etkililiğini inceleyen ampirik çalışmalar yetersizdir. Bu alanyazın inceleme çalışmasında, yurt içi ve yurt dışında çiftler, ergen ve beliren yetişkinler için geliştirilmiş ilişki eğitimi programlarının gözden geçirilmesi amaçlanmıştır. Çalışmada ilk olarak ilişki eğitimi kavramı, kapsamı ve kuramsal temelleri tartışılmış, çiftler, ergen ve beliren yetişkinlerde ilişki eğitimi programlarının yapısı ve etkililik çalışmaları ele alınmıştır. Son olarak da Türkiye’de geliştirilecek ilişki eğitimi programları için kültürel, kuramsal ve uygulamaya yönelik öneriler sunulmuştur.
Yazar isimleri: ['Esra İSMEN GAZİOGLU', 'Çare SERTELİN MERCAN', 'İlkay DEMİR']
Yayın Yılı: 27 Aralık 2022
Dergi ismi: Psikiyatride Güncel Yaklaşımlar
Yayın sayfa url: https://dergipark.org.tr/tr/pub/pgy/issue/68249/1069117
Yayın pdf linki: https://dergipark.org.tr/tr/download/article-file/2236290
