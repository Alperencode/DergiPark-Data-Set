Makale Başlığı: Hibrit Eğitim Sürecinde Fen Bilimleri Öğretmenlerinin Öğretimsel Uygulamalara Yönelik Görüşleri
Özet: Covid-19 salgını eğitim alanında tüm dünyada etkisini derinden hissettirmesiyle birlikte öğretimsel uygulamalarda deneyimlere dayalı örnek uygulamaların paylaşılarak uygulamaya geçirilmesi önem kazanmıştır. Bu çalışmanın temel amacı, çevrimiçi ve yüz yüze eğitim sürecinde fizik, kimya, biyoloji ve fen bilimleri öğretmenlerinin ortaokul ve liselerde öğretim faaliyetlerini sürdürürken yaşadıkları problemler, geliştirdikleri çözümler ve hibrit eğitim kapsamında edindikleri öğretimsel uygulama tecrübelerinin belirlenmesidir. Derinlemesine bilgilerin elde edilmesinin amaçlandığı çalışmada nitel araştırmalar kapsamında fenomenoloji deseni kullanılmıştır. Araştırma verileri 2020-2021 eğitim öğretim yılında Trabzon ve Uşak il merkezi ve ilçelerinde görev yapmakta olan 48 öğretmen ile mülakatlar yardımı ile elde edilmiştir. Mülakat verileri içerik analizi ile değerlendirilmiştir. Mülakata ait veriler yorumlanırken tema, kategori ve kodlamalardan yararlanılmıştır. Hibrit eğitim sürecinde öğretmenler problem olarak; bakanlık tarafından sağlanan öğretimsel uygulamalar, öğrencilerin öğrenme ortamları, sosyal ve psikolojik etkiler ve teknolojik etkilerin olumsuzlukları ile yüzleşmektedirler. Bu problemlere, teknolojiyi ve sosyal medyayı öğretim amaçlı kullanıp diğer zümre öğretmenleri ile daha sıkı etkileşim kurularak çözümler geliştirilmiştir. Bu süreçte, teknoloji destekli ölçme-değerlendirme, sosyal medya aracılığı ile velilerle etkileşim, interaktif işbirlikli öğrenme ve teknolojik içerikli öğretim uygulamaları tecrübeleri gelişmiştir. Teknolojinin lise öğrencileri için etki değeri dikkate alındığında, fen derslerinin öğretiminde teknolojinin etkin kullanılabilmesi için fen öğretmenlerine, ihtiyaç duyulan eğitimlerin sunulması faydalı olacaktır.
Yazar isimleri: ['Ahmet KUMAŞ', 'Sabri KAN']
Yayın Yılı: 25 Haziran 2022
Dergi ismi: Marmara Üniversitesi Atatürk Eğitim Fakültesi Eğitim Bilimleri Dergisi
Yayın sayfa url: https://dergipark.org.tr/tr/pub/maruaebd/issue/70517/1038137
Yayın pdf linki: https://dergipark.org.tr/tr/download/article-file/2138291
