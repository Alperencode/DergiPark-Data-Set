Makale Başlığı: Matematik Öğretmenlerinin Çalışma Yapraklarına Yönelik Görüşlerinin Değerlendirilmesi
Özet: Bu çalışmanın amacı, matematik öğretmenlerinin derslerinde kullandıkları çalışma yapraklarının uygulama sürecindeki deneyimlerine ilişkin görüşlerinin değerlendirilmesidir. Nitel bir çalışma olan bu araştırmada durum çalışması (case study) yöntemi kullanılmıştır. Araştırma bütüncül tek durum deseni ile yürütülmüştür. Çalışmanın katılımcılarını Doğu Anadolu bölgesinin bir il merkez ve ilçelerinde yer alan ortaokul bünyelerinde görev yapmakta olan toplam 28 ilköğretim matematik öğretmeni oluşturmaktadır. Çalışma kapsamında veriler öğretmenler ile yapılan yarı yapılandırılmış görüşmeler ile toplanmış ve elde edilen veriler içerik analiz yöntemine tabi tutulmuştur. Çalışmadan elde edilen bulgulara göre bütün öğretmenlerin çalışma yapraklarını genel olarak tanımlayabildikleri, matematik derslerinde en çok dersi işleme sürecinde ve değerlendirme yapmak için hazırlayıp kullandıkları belirlenmiştir. Ayrıca öğretmenler kullandıkları çalışma yapraklarının bilgisayar ve internet erişim sıkıntısının olduğu ücra bölgelerde, matematik konularını somutlaştırmak ve öğrencilerin farklı soru tipi görmesi gibi birçok avantajının olması nedeniyle kullandıklarını ifade etmişlerdir. Öğretmenler çalışma yapraklarının, sınıf düzeyine ve işlenecek konunun kazanımlarına uygun olmasının yanında öğrenciler için dikkat çekici olmasına da özen gösterilmesinin gerektiği görüşündedirler. Bu sonuçlar doğrultusunda, çalışma yaprakları şeklinde kullanılabilecek kaynak kitaplar geliştirilip özellikle bilgisayar ve internet erişim sıkıntısı olan ücra okullardaki öğretmen ve öğrencilerin kullanımı için dağıtılmasının faydalı olabileceği düşünülmektedir.
Yazar isimleri: ['Çiğdem İNCİ KUZU', 'Gülüstan KUTLU']
Yayın Yılı: 29 Temmuz 2022
Dergi ismi: Akdeniz Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/akuned/issue/71400/979545
Yayın pdf linki: https://dergipark.org.tr/tr/download/article-file/1911829
