Makale Başlığı: TİCARET ŞİRKETLERİNİN BİRLEŞMESİ VEYA BÖLÜNMESİNDE İŞÇİ ALACAKLARININ DURUMU
Özet: İşyerinin herhangi bir nedenle aktif ve pasifleriyle bir başkasına bırakılması durumunda işyerinin devri söz konusudur. İşyeri devri satış, kira gibi hukuki işlemler sonucunda gerçekleşebileceği gibi, ticaret şirketlerde birleşme veya bölünme gibi yapısal değişiklikler suretiyle de söz konusu olabilmektedir. İşyeri devri hem İş Kanunu m.6 hem de Türk Ticaret Kanunu m.178’de düzenlenmiştir. Ancak her iki düzenlemeye bakıldığında arada birtakım farkların mevcudiyeti dikkati çekmektedir. Örneğin, daha önce mevzuatımızda düzenlenmemiş olan işçiye itiraz hakkına ilk kez Türk Ticaret Kanunu’nda yer verilmiştir. Bu tür bir yapısal değişiklik durumunda işçi alacaklarının ne olacağı sorusu akıllara /3 gelmektedir. İş Kanunu m.6/4 uyarınca, şirketlerin şirketlerin yapısal değişikliği yoluyla işyeri devrinde işçilerin alacaklarından sorumlulukta Türk Ticaret Kanunu m.178/3 uygulanacaktır.İşbu çalışma kapsamında öncelikle ticaret şirketlerinin birleşme veya bölünmesi suretiyle işyeri devrinde İş Kanunu ile Türk Ticaret Kanunu arasında çatışma olması halinde hangi kanunun uygulanacağı sorusu cevaplandırılacaktır. Ardından işçi alacaklarında hangi işverenin ne kadar miktar ve süre ile sorumlu olacağı ve Türk Ticaret Kanunu’nda işçiye tanınan itiraz hakkının iş sözleşmelerine ne tür etkisi olacağı soruları cevaplanmaya çalışılacaktır
Yazar isimleri: ['Muhammed Fatih UŞAN', 'Canan ERDOĞAN']
Yayın Yılı: 30 Haziran 2022
Dergi ismi: Ticaret ve Fikri Mülkiyet Hukuku Dergisi
Yayın sayfa url: https://dergipark.org.tr/tr/pub/tfm/issue/71151/1033943
Yayın pdf linki: https://dergipark.org.tr/tr/download/article-file/2120985
