Makale Başlığı: İlkokula Devam Eden Öğrencilerin Sınıf Önünde Konuşma Kaygısı ile İnterneti Kullanma Süreleri Arasındaki İlişkinin İncelenmesi
Özet: Kaygı, bireyin topluluklar karşısında istek ve güdülerini yapamama olasılığına karşı hissettiği tedirginlik durumudur. Çocuklarda ise kaygı konuşma bazında bir fobi olarak kendini göstermektedir. Bu araştırmanın genel amacı ise ilkokula devam eden çocukların internet kullanımı ile sınıf önünde konuşma kaygısı arasındaki ilişki arasındaki ilişkiyi incelemektir. Araştırmada ilkokula devam eden çocukların sınıf önünde konuşma kaygısı ile interneti kullanma süreleri nicel araştırma desenlerinden olan ilişkisel tarama modeli kullanılarak tanımlanmıştır. Araştırmanın çalışma grubunu Kayseri’de ikamet eden ve ilkokula devam eden 154 çocuk oluşturmaktadır. Araştırmada veri toplama aracı olarak ilköğretime devam eden çocuklar ve ailelerine ilişkin bilgileri içeren Kişisel Bilgi Formu sınıf önünde konuşma kaygılarını belirlemek üzere Sınıf Önünde Konuşma Kaygısı Ölçeği ve İnternet Kullanım Sürelerini tespit etmek için nicel verileri dijital ortamda toplanmıştır. Araştırmada yapılan korelasyon analizi sonucunda çocuğun interneti kullanma süresi ile sınıf önünde konuşma özgüven alt boyutu arasında pozitif yönde düşük derecede bir ilişki olduğu gibi önemli bir sonuca rastlanmıştır. Ayrıca çocuğun yaşı ile interneti kullanma süresi arasında düşük derecede ilişki olduğu ortaya çıkarılmıştır. Babanın öğrenim durumuna göre ise sınıf önünde konuşma toplam puanları arasındaki farklılığa bakıldığında, babası liseden mezun olan çocukların babası üniversiteden mezun olan çocuklardan daha fazla sınıf önünde konuşma kaygısı yaşadıkları görülmüştür. Bunun yanında çocukların interneti kullanım amaçlarına ile interneti kullanma süreleri arasındaki farklılığa bakıldığında, interneti “Sosyal medya sitelerini takip etmek için” kullanan çocukların, interneti “Proje, ödev yapmak için” kullanan çocuklardan daha fazla süre kullandıkları ortaya çıkarılmıştır.
Yazar isimleri: ['Melike Durdane GÜRBÜZ', 'Türkan SAATÇİ', 'Ridvan KARABULUT']
Yayın Yılı: 30 Kasım 2022
Dergi ismi: Ahi Evran Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/aeusbed/issue/73599/1095644
Yayın pdf linki: https://dergipark.org.tr/tr/download/article-file/2341561
