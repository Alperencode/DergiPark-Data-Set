Makale Başlığı: İş Hayatında Kadınların Güçlendirilmesi ve Aile İlişkisine Etkisi
Özet: Bu çalışmada, kadınların güçlendirilmesinin onların ekonomik, sosyal, politik ve dışsal iletişim-sosyal ağı üzerinde nasıl bir etkiye sahip olduğunu incelemenin yanı sıra evli kadın girişimcilerin aile yaşamları üzerinde güçlendirmenin yarattığı etkiyi ortaya çıkarmak amaçlanmıştır. Veriler, 15 Ocak-15 Eylül 2019 tarihleri arasında anket tekniğiyle toplanmıştır. 421 katılımcı anketi yanıtlamıştır. Çalışmada, korelasyon, regresyon ve ki-kare analizleri ile uygulanmıştır. Analiz bulgularına göre;  kadınların güçlendirilmesi, onların ekonomik, sosyal, politik ve dışsal iletişim-sosyal ağı üzerinde anlamlı ve pozitif bir etkiye sahiptir. Bununla birlikte evli kadınların iş yaşamında güçlendirilmesinin, evlilikleri üzerinde olumsuz etki oluşturduğu ulaşılan diğer önemli bir bulgudur. Bu bulgu, medeni durumun aile içi yaşanılan sorunlar üzerinde etkili bir unsur olduğunu göstermektedir. Kadının toplumsal yaşamda güçlendirilmesi üzerine yapılmış birçok çalışma olmakla birlikte, iş yaşamında kadın güçlendirilmesi üzerine yapılan çalışmaların sınırlı olması, evli kadın girişimcilerin aile içi yaşadıkları sorunlar ve aile yaşamı üzerinde güçlendirmenin etkisini inceleyen çalışmaların ulusal yazında yeterli olmaması bu çalışmanın yapılmasındaki itici güç olmuştur. Ayrıca, kadının girişimcilerin güçlendirilmesinin farklı perspektifler temelinde ele alınması bu çalışmanın özgün değerini ortaya koymaktadır.
Yazar isimleri: ['Zümrüt Hatun DEMİREL', 'Hülya BAKIRTAŞ']
Yayın Yılı: 30 Eylül 2022
Dergi ismi: Alanya Akademik Bakış
Yayın sayfa url: https://dergipark.org.tr/tr/pub/alanyaakademik/issue/72843/1009695
Yayın pdf linki: https://dergipark.org.tr/tr/download/article-file/2026952
