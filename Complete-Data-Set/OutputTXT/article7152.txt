Makale Başlığı: Türkiye’deki Öğrencilerin Siber Zorbalık Türlerinin ve Baş Etme Yöntemlerinin İncelenmesi : Bir Meta-sentez Çalışması
Özet: Bu araştırma ile siber zorbalığın türlerinin ve siber zorbalıkla baş etme yollarının meta-sentez yöntemiyle incelenmesi amaçlanmaktadır. Bu amaç çerçevesinde incelenecek çalışmalara ulaşmak için ‘‘siber zorbalık’’, ‘‘sanal zorbalık’’, ‘‘teknoloji zorbalığı’’ ‘internet zorbalığı’’ anahtar kelimeleri kullanılarak TÜBİTAK, ULAKBİM, Ulusal Tez Merkezi ve Google Akademi veri tabanlarından aranmıştır. Dahil edilme ve hariç tutulma kriterinden sonra araştırma sorularına uygun 10 araştırma bu çalışmaya dahil edilmiştir. Bu çalışmada Meta-sentez aşamaları uygulanmıştır.  Bu araştırma kapsamında toplanan veriler içerik analizi kullanılarak kodlanmış, tema ve alt temalara ayrılmıştır. Yapılan analiz sonucunda siber zorbalık türleri ve siber zorbalıkla baş etme yöntemlerine ilişkin temalara ve alt temalara elde edilmiştir. Siber zorbalık türlerine ilişkin temaları siber taciz, yayma, sanal takip, dışlama, hile, sahte kimlik, sanal linç, karalama ve trolleme olarak belirlenmiştir. Siber zorbalıkla baş etme yöntemleri ilişkin temalar güvenli internet, hukuki yollar, destek kaynakları, eğitim, bireysel kaynaklar ve yapıcı olmayan yollar yer almaktadır. Elde edilen veriler alanyazın çerçevesinde tartışılmış ve önerilerde bulunulmuştur.
Yazar isimleri: ['Bilal KAYA', 'Fulya CENKSEVEN ÖNDER']
Yayın Yılı: 31 Ekim 2022
Dergi ismi: Humanistic Perspective
Yayın sayfa url: https://dergipark.org.tr/tr/pub/hp/issue/73001/1143663
Yayın pdf linki: https://dergipark.org.tr/tr/download/article-file/2537889
