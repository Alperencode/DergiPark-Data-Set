Makale Başlığı: Hidroksizin Hidroklorürün Memeli Makrofajlarında Anti-inflamatuar Aktivitesinin PI3K ve P38 Yolu Üzerinde Araştırılması
Özet: Amaç: Depresyon, hastaların sağlıkla ilgili yaşam kalitesini etkileyen yaygın bir ruhsal bozukluktur. Antihistaminikler arasında yer alan hidroksizin hidroklorür (HHCL) genellikle alerjik tedavilerde kullanılmaktadır. Ayrıca HHCL, son yıllarda anksiyete, zihinsel sıkıntı ve stres tedavisinde rutin olarak kullanılmaktadır. Hidroksizin klorür ile ilgili birçok çalışma olmasına rağmen literatürde bu ilacın bağışıklık sistemi üzerindeki etkileri hakkında yeterli bilgi bulunmamaktadır.Gereç ve Yöntemler: Önceki çalışmalar, bazı antidepresanların anti-inflamatuar ve anti-analjezik olduğunu düşündürmektedir. Bu nedenle, bu ilaçlardan birinin, Hidroksizin hidroklorürün memeli makrofajları üzerindeki immünomodülatör aktiviteleri, fosforile edilmiş (aktif) p38 MAPK ve PI3K proteinlerinin olası hücre içi etki mekanizmalarını belirlemek için akış sitometrisinde analiz edildi.Bulgular: Makrofaj hücrelerine uygulanan Hidroksizin hidroklorürün, p38 MAPK ve PI3K proteinlerinin düzeylerinde önemli bir azalmaya neden olduğu bulunmuştur.Sonuç: Bu verilere göre Hidroksizin hidroklorür (HHCL), makrofajlar üzerinde farklı etkilere sahipti. HHCL, aktive olmayan makrofajlarda hafif bir inflamatuar yanıtı tetiklerken; zaten aktive olan makrofajlar üzerinde anti-inflamatuar etkileri vardı. HHCL'nin hücre içi etki mekanizmaları, kısmen p38 MAPK ve PI3K yolları aracılığıyla olmuştur.
Yazar isimleri: ['Derya YETKİN']
Yayın Yılı: 29 Eylül 2022
Dergi ismi: Sakarya Tıp Dergisi
Yayın sayfa url: https://dergipark.org.tr/tr/pub/smj/issue/72629/1144968
Yayın pdf linki: https://dergipark.org.tr/tr/download/article-file/2542820
