Makale Başlığı: Öğrencilerin Akademik Performanslarının Tahmin Edilmesi için AutoML Tekniğinin Uygulanması
Özet: Eğitsel Veri Madenciliği, çeşitli eğitim kaynaklarından elde edilen büyük miktarda verinin analizini kolaylaştırmak amacıyla veri madenciliği yöntemlerinin geliştirilmesidir. Eğitimcilere geribildirimde bulunma, öğrencilere ders önerisinde bulunma, istenmeyen öğrenci davranışı belirleme, öğrenci performansını tahmin etme gibi konular Eğitsel Veri Madenciliği çalışma alanları arasında gösterilebilir. Doğru modeller oluşturularak bu alanlarda yapılacak iyileştirmeler ile eğitim kalitesi geliştirilebilir. Doğru modeller oluşturmak için uygun makine öğrenmesi algoritmalarının seçimi hem eğitimciler hem de veri bilimcileri için son derece önemlidir. Bu çalışmada öğrencilerin akademik performanslarını tahmin etmek amacıyla Otomatik Makine Öğrenmesi yöntemi ile çalışmada kullanılan veri kümesi için en iyi model araştırılmaktadır. Otomatik Makine Öğrenmesi ile veri önişleme, model seçimi ve hiper-parametre optimizasyonu gibi zorlu görevlerle uğraşmadan en iyi model bulunabilmektedir. Çalışmada, gerçek veri seti için Dağıtılmış Rastgele Orman algoritması en iyi algoritma olarak belirlenmektedir. Izgara araması kullanılarak algoritmanın hiper-parametreleri optimize edilmektedir. Deney sonuçlarında, Dağıtılmış Rastgele Orman algoritmasının, varsayılan hiper-parametreleri ile doğruluk ve f-skor değerleri sırasıyla %77.50 ve %80.01 olarak elde edilmektedir. Izgara araması ile bulunan optimal hiper-parametreler için doğruluk ve f-skor değerleri ise sırasıyla %82.30 ve %82.50 olarak hesaplanmaktadır.
Yazar isimleri: ['Sevda AGHALAROVA', 'Sinem BOZKURT KESER']
Yayın Yılı: 31 Mayıs 2022
Dergi ismi: El-Cezeri
Yayın sayfa url: https://dergipark.org.tr/tr/pub/ecjse/issue/70108/946505
Yayın pdf linki: https://dergipark.org.tr/tr/download/article-file/1801242
