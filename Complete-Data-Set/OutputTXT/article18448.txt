Makale Başlığı: AMELİYAT SONRASI BULANTI VE KUSMANIN YÖNETİMİNDE AROMATERAPİNİN ETKİSİNİ DEĞERLENDİREN ÇALIŞMALARIN İNCELENMESİ
Özet: Bulantı ve kusma cerrahi hastalarında ameliyat sonrası dönemde sık görülen komplikasyonlardan biridir. Aromaterapinin bulantı ve kusmayı önlemekte etkili olduğu bilinmektedir. Bu derlemenin amacı ameliyat sonrası dönemde bulantı ve kusma yönetiminde aromaterapinin etkisini değerlendiren çalışmaların incelenmesidir. Literatür taraması CINAHL Plus, Medline, Clinical Keys, Sciences Direct ve Google Scholar taranarak yapılmıştır. Taramada “postoperative term”, “nausea”, “vomiting”, “aromatherapy”, “aromatherapy use”, “aromatherapy oils” anahtar kelimeleri kullanılmıştır. Tarama sonucunda dâhil edilme kriterlerine uygun 14 araştırma derleme kapsamına alınmıştır. Çalışmalarda aromaterapi inhalasyon veya oral yolla uygulanmıştır. Çalışmalarda en çok kullanılan bitki zencefil olup bahçe nanesi, kakule, kıvırcık nane, lavanta, gül, adaçayı gibi bitkiler tek başına veya karışım halinde kullanılmıştır. Çalışmaların tümünde aromaterapi etkinliğinin değerlendirilmesinde “Görsel Analog Bulantı-Kusma Skalası” kullanılmıştır. Literatür taramasında aromaterapinin hastaların ameliyat sonrası dönemde bulantı ve kusma oranı ve antiemetik ilaç gereksinimini azalttığı belirlenmiştir. Ameliyat sonrası dönemde özellikle zencefil, nane ve lavantanın tek başına veya karışım şeklinde kullanıldığında hastalarda bulantı ve kusma görülme oranını azaldığı belirlenmiştir. Bu sonuçlar doğrultusunda ameliyat sonrası dönemde hastalarda bulantı ve kusmanın önlenmesinde aromaterapinin kullanılması önerilmektedir.
Yazar isimleri: ['Burçin IRMAK', 'Mevlüde KARADAĞ']
Yayın Yılı: 28 Nisan 2021
Dergi ismi: Cerrahi Ameliyathane Sterilizasyon Enfeksiyon Kontrol Hemşireliği Dergisi
Yayın sayfa url: https://dergipark.org.tr/tr/pub/caseh/issue/62085/866792
Yayın pdf linki: https://dergipark.org.tr/tr/download/article-file/1528058
