Makale Başlığı: Fas'ta Siyasal Sosyalleşme Sürecinin Siyasi Kültür ve Siyasi Bilincin Oluşumuna Etkisi
Özet: Herhangi bir ülkenin siyasi kültürü, bir dizi faktörün etkisi altında şekillenir. Siyasal sosyalleşme süreci bu faktörlerin en önemlilerinden biridir. Siyasal sosyalleşme, siyaset çerçevesinde değerlerin, ilkelerin ve inançların bir nesilden diğerine aktarıldığı süreçtir. Bu sürecin üç ana rolü vardır. Bunlar, siyasal kültürün bir nesilden diğerine aktarılması, siyasal kültürün oluşumu ve siyasal kültürün değişmesi süreçleridir. Bu süreç, bir dizi kurum aracılığıyla bireylerin siyasi fikirlerinin oluşumunu etkiler. Bu çalışmanın amacı Fas’ta siyasal sosyalleşmenin siyasal kültürün şekillendirilmesi ve inşası üzerindeki etkilerini beş etken çerçevesinde izah etmektir. Bu amaçla öncelikle siyasal kültür ve siyasal sosyalleşme kavramları ve bu iki kavramın birbirleriyle olan ilişkisi ele alınmıştır. Ardından aile kurumu, eğitim kurumları, dini kurumlar, siyasi partiler ve medyanın toplumun siyasal yönelimlerini, siyasal bilincini ve tercihlerini nasıl etkilediği, siyasal kültürün şekillendirilmesi ve inşasına sürecine nasıl hizmet ettiği açıklanmıştır.
Yazar isimleri: ['Mhaijiba LAGHZAL']
Yayın Yılı: 30 Haziran 2022
Dergi ismi: The Journal of International Lingual Social and Educational Sciences
Yayın sayfa url: https://dergipark.org.tr/tr/pub/jilses/issue/71086/995698
Yayın pdf linki: https://dergipark.org.tr/tr/download/article-file/1975362
