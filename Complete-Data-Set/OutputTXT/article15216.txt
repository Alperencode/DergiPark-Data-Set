Makale Başlığı: İstatistiksel Verilerin Işığında Cumhuriyetin Onuncu Yıl Dönümünde Bursa’daki Başlıca Sanayi Sektörlerinin Durumu
Özet: Bursa, imparatorluk döneminden itibaren ipeğin merkezinde olduğu tekstil endüstrisinin domine ettiği dinamik iktisadi yapılanmasıyla Cumhuriyete miras kalan en önemli üretim merkezlerinden birisiydi. Yüzyılın başında yaşanan küresel ve ulusal ölçekli siyasi ve iktisadi gelişmeler, kentin sosyo-ekonomik yapılanmasında değişimler yarattı. Özellikle ipekçilik endüstrisinde hâkim konumda bulunan Ermeniler ve Rumlar şehirden ayrılmak zorunda kaldı. Bu durum kısa vade de kentin iktisadi dinamizmini olumsuz etkiledi. Cumhuriyetin ilk yıllarından itibaren merkezi yönetimin, millî ekonomi, millî burjuvazi, sanayileşme ve kendi kendine yetme gibi hedefler çerçevesinde örgütlediği iktisat politikaları yerel düzlemde yansımalarını buldu. Bu bağlamda, Cumhuriyetin onuncu yıl dönümünde, kentteki üretim kolları modern bir sanayi yapılanmasının özelliklerini göstermeye başladı. Mekanizasyon süreci genişlerken, işletmelerin sayısı ve üretim hacmi arttı, üretimin sermaye ve emek boyutu ulusal bir nitelik kazandı.
Yazar isimleri: ['Turgay AKKUŞ']
Yayın Yılı: 29 Temmuz 2022
Dergi ismi: Trakya Üniversitesi Edebiyat Fakültesi Dergisi
Yayın sayfa url: https://dergipark.org.tr/tr/pub/trkede/issue/71488/1067373
Yayın pdf linki: https://dergipark.org.tr/tr/download/article-file/2229495
