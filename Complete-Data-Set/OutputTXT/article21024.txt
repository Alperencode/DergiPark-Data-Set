Makale Başlığı: SİBERPUNK FİLMLERİNİN TÜR ÇÖZÜMLEMESİ: BLADE RUNNER ve  GHOST IN THE SHELL ÖRNEĞİ
Özet: Sinema tarihi içerisinde ticari kaygıların öne çıkmasıyla beraber ortaya çıkan Hollywood tür sineması, seyirciler tarafından en çok izlenen filmlerin üretimini gerçekleştirmiştir. Tür sineması başlangıçta seyircilerin beklentileri doğrultusunda western, müzikal ve bilimkurgu gibi sabit türler üzerinden üretimini gerçekleştirmiş, zaman içerisinde ise farklı türlerin harmanlanmasıyla beraber ortaya yeni melez türleri çıkartmıştır. Bilimi ve teknolojiyi içerisinde barındıran bilimkurgu türü günümüze kadar varlığını sürdüren türlerden biri olmuş ve zaman içerisinde kendi alttürlerinin ortaya çıkmasına zemin hazırlamıştır. Distopik evrende geçen konuları ele alan siberpunk türü bilimkurgu içerisinden çıkıp ayrı bir tür olarak günümüze kadar varlığını sürdürmüştür. Bu çalışma kapsamında siberpunkın türsel normlarını analiz etmek amacıyla Blade Runner ve Ghost In The Shell filmleri tür eleştirisi yöntemiyle çözümlenmiş; içermiş olduğu teknoloji paronayası, ana karakterlerin anti kahramanlar arasından seçilmesi, punk kültürünün etkilerini barındırması ve temasal özellikleriyle siberpunk türünün bilimkurgu içerisinde ayrıştığı görülmüştür.
Yazar isimleri: ['Bahadır ALPTEKİN']
Yayın Yılı: 30 Haziran 2022
Dergi ismi: SDÜ İFADE
Yayın sayfa url: https://dergipark.org.tr/tr/pub/sduifade/issue/71057/1095415
Yayın pdf linki: https://dergipark.org.tr/tr/download/article-file/2340658
