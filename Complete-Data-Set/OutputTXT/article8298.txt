Makale Başlığı: Epistemophily and Women’s Temporality in Jeanette Winterson’s Sexing the Cherry
Özet: Jeanette Winterson’ın Vişnenin Cinsiyeti (1989) adlı eseri, epistemolojik ataerkil dile ve doğrusal zamansallığa alternatif olarak epistemofilik dil ve dairesel bir zaman yapısı kullanarak feminist bir tarih yorumu sunar. Romanda epistemofilik dil, tarihin döngüsel, akışkan ve sürekli olduğunu ve özel ve kamusal tarihler veya geçmiş, şimdi ve gelecek arasında katı ayrımlar olmadığını savunmak için kullanılır. Winterson, dişillikle ilişkilendirilen özel alan ile erillikle ilişkilendirilen kamusal alan arasındaki hiyerarşiyi ortadan kaldırmak için karakterlerin kişisel geçmişlerini kamusal tarih içinde ele alır. Ayrıca, her karakter tarihi kendi bakış açılarından yeniden yorumlayıp değerlendirdiği için tarihi öznel bir kavram olarak tasvir eder. Baskın epistemolojilerden ayrılan karakterler, tarihe öznel, feminen bir açıdan bakarak tarihin öznelliğini vurgularlar. Bu çalışma, epistemofili ve kadının zamansallığı üzerine yapılan tartışmalar ışığında, esas olarak Julia Kristeva'nın argümanlarına atıfta bulunarak, Winterson’ın Vişnenin Cinsiyeti adlı eserinin tarihi, şimdiye ve geleceğe uzanan geçmişin öznel bir yeniden yaratımı olarak tanımlayarak, tekilliği ve doğrusal zamansallığı destekleyen ataerkil epistemolojik dile karşı çıktığını göstermeyi amaçlar.
Yazar isimleri: ['Şebnem DÜZGÜN']
Yayın Yılı: 28 Ekim 2022
Dergi ismi: İnsan ve Sosyal Bilimler Dergisi
Yayın sayfa url: https://dergipark.org.tr/tr/pub/johass/issue/73216/1131417
Yayın pdf linki: https://dergipark.org.tr/tr/download/article-file/2489336
