Makale Başlığı: Tragopogon oligolepis’ın Fitokimyasal İçeriği, Antioksidan ve Antiquorum Sensing Özelliğinin Belirlenmesi
Özet: Amaç: Bu çalışmada, Tragopogon oligolepis'in kök ve toprak üstü kısım ekstraktları kullanılarak antiquorum sensing ve antioksidan aktivitelerinin incelenmesi amaçlanmıştır. Ayrıca HPLC analizi kullanılarak fenolik içerik tespit edilmiştir.Gereç Yöntem: Antioksidan aktivite DPPH, FRAP yöntemleri ve fenolik içerik HPLC ile tespit edildi. Çevreyi algılama aktivitesi, Pseudomonas aeruginosa PAO1 üzerinde piyosiyanin ve kayma hareketi testi kullanılarak araştırıldı.Bulgular: Fitokimyasal profil bulguları, kökte 12 bileşen ve toprak üstü kısımlarda 10 bileşen tespit edildiğini göstermiştir. Ana bileşenler klorojenik asit ve o-kumarik asit olarak bulunmuştur. Elde edilen antioksidan seviyelerine göre, sonuçlarımızda en iyi antioksidan özelliği T. oligolepis'in toprak üstü kısımları ekstreleri göstermiştir. Toprak üstü kısımlarda DPPH (0.60 ± 0.01 mg/mL) ve fenolik içerik (6.55±0.18 mg GAE/g numune) miktarının yüksek olduğu belirlendi. FRAP analizinde köklerde yüksek indirgeme tespit edildi (12.62±0.36 μmol FeSO4/g numune). Antiquorum sensing sonuçlarına göre ise kök ve toprak üstü ektraktları kayma hareketi üzerine %62 ve %65 oranında güçlü inhibisyon etki göstermiştir.  Sonuç: Elde edilen sonuçlar neticesinde endemik bir tür olan T. oligolepis, fitokimyasal içeriği ile antiquorum sensing inhibitör adayı olarak değerlendirilebilir.
Yazar isimleri: ['Ahu REİS', 'Tuğba MAZLUM ŞEN', 'Ebru ÖNEM', 'Özlem SARAL', 'Mutlu GÜLTEPE']
Yayın Yılı: 20 Aralık 2022
Dergi ismi: Süleyman Demirel Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/sdusbed/issue/73442/1193199
Yayın pdf linki: https://dergipark.org.tr/tr/download/article-file/2725170
