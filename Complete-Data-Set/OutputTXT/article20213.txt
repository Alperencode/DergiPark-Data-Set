Makale Başlığı: Süt Sığır İşletmelerinde Sığır ve Buzağı Yetiştirme Uygulamaları: Erzurum İli İspir İlçesi Örneği
Özet: Bu çalışmada, Erzurum ili İspir ilçesinde faaliyet gösteren işletmelerde sığır ve buzağı yetiştirme uygulamalarını ortaya koymak amacıyla 394 işletme sahibiyle yüz yüze anket yapılmıştır. Veriler Windows IBM SPSS (SPSS, 20.0.) istatistik programında frekans analizine tabi tutularak oransal değerler elde edilmiştir. Yetiştiricilerin ineklerin kızgınlığa geldiğini böğürme davranışından anladıklarını (% 75.6)  ve % 66.5’inin ineklerinin doğumdan iki ay sonraki kızgınlıkta tohumlandığını bildirmişlerdir. İşletmelerin çoğunluğunun (% 72.1) düvelerini ilk olarak 24  aylık yaşta, % 26.6’sının ise 18 aylık yaşta tohumladıkları saptanmıştır. İşletmelerin hayvanlarını iki ay kala kuruya çıkardığı (% 64.2) belirlenmiştir. Yetiştiricilerin % 72.1’inin gebe ineklere septisemi aşısı yaptırdığı tespit edilmiştir. İspir İlçesi'ndeki yetiştiricilerin yeterli veterinerlik sağlık  hizmeti almadığı saptanmıştır. İşletmelerin % 96.2’si buzağılara septisemi aşısı yaptırdığı ve yetiştiricilerin tamamının doğumdan sonra buzağılara göbek bakımı uyguladığı belirlenmiştir. İşletmelerin % 99.3’ünün  buzağılara ağız sütü verdiği ve bunu annesinden emerek (% 75.4) almasına müsaade ettiği tespit edilmiştir. İşletmelerin % 81.7’sinin buzağıları 4-6 aylık yaşta sütten kestikleri belirlenmiştir. Sonuç olarak Erzurum ili İspir İlçesinde bulunan sığırcılık işletmelerinde sığır  yetiştirme konusunda bazı hatalı yöntemler uygulandığı, hayvan sağlığı ve veteriner sağlık hizmeti alma konularında önemli derecede eksikliklerin olduğu tespit edilmiştir. İspir ilçesinde sığırcılığın kalkınması için ilgili kurum ve kuruluşlarla iş birliği yapılarak planlı çiftçi eğitim faaliyetlerinin yürütülmesi önerilmektedir.
Yazar isimleri: ['Rıdvan KOÇYİĞİT']
Yayın Yılı: 30 Aralık 2022
Dergi ismi: Kahramanmaraş Sütçü İmam Üniversitesi Tarım ve Doğa Dergisi
Yayın sayfa url: http://dogadergi.ksu.edu.tr/tr/pub/issue/73092/1073396
Yayın pdf linki: https://dergipark.org.tr/tr/download/article-file/2252847
