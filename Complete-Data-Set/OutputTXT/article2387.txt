Makale Başlığı: Mekanik alaşımlama metoduyla üretilen A356/XNi ön alaşımlarda nikelin mikroyapı ve aşınma davranışı üzerine rolü
Özet: Bu çalışmada, A356 alaşım tozları mekanik alaşımlama (MA) metoduyla farklı miktarda Nikel (Ni) ile ön alaşımlandırılmıştır.  Ni miktarına bağlı ön alaşımlanmış A356/XNi alaşımlarındaki mikroyapısal incelemeler optik mikroskop (OM) ve tarama elektron mikroskobu (SEM), enerji dağılımlı x-ışını spektrometresi (EDS) ile gerçekleştirilmiştir.  A356/XNi alaşımların mekanik özellikleri; yoğunluk, makro sertlik ve aşınma testleri ile değerlendirilmiştir. A356X/Ni alaşımları farklı yük ve mesafelerde pin-on disk tipi aşınma test cihazında test edilmiştir.  Sonuç olarak karakterizasyon çalışmalarında Ni miktarının artmasına bağlı olarak yapıda oluşan Al-Ni ve Al-Ni-Fe içerikli intermetalik fazlarının tane sınırlarındaki oranının arttığı belirlenmiştir.  Makro sertliğin %0,5 Ni ilavesine kadar yaklaşık %10 düştüğü, fakat daha sonra %2,0 Ni ilavesi ile %23 arttığı belirlenmiştir.  Aşınma testlerinde aşınma yükünün artması ile hacimsel aşınma miktarı artmaktadır.  10 N da en düşük hacimsel aşınma A356/%2,0Ni alaşımında, 20 N da en düşük hacimsel aşınma A356/%0,25Ni alaşımında elde edilmiştir.  Özellikle aşınma testlerinde Ni eklenmesiyle hacimsel aşınma miktarının daha kararlı hale geldiği dikkat çekicidir.
Yazar isimleri: ['Tansel TUNÇAY', 'Berat TAŞAR', 'Badegül TUNÇAY', 'Talha SUNAR']
Yayın Yılı: 8 Temmuz 2022
Dergi ismi: Balıkesir Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/baunfbed/issue/70370/1031101
Yayın pdf linki: https://dergipark.org.tr/tr/download/article-file/2109959
