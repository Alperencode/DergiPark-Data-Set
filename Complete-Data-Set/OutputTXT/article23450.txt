Makale Başlığı: Eğitimde Müze Gezilerini Konu Edinen Çalışmaların Meta Sentez Yöntemiyle İncelenmesi
Özet: Bu araştırma, müze gezilerinin öğrenme-öğretme sürecine katkıları, müze gezileri konusunda yaşanan sorunlar ve çözüm önerilerini derlemek amacıyla yapılmıştır. Meta-sentez (tematik içerik analizi) yönteminin kullanıldığı araştırmanın örneklemini, nitel araştırma yöntemleriyle çalışılmış ve müze gezileri konusunda yaşanan sorunlar ve çözüm önerilerini içeren 2012-2021 yılları arasında yayınlanmış 12 makaleden oluşmaktadır. Çalışmada müze ziyaretlerinin öğrenme-öğretme sürecine katkıları, müze ziyaretlerinin yeterli düzeyde yapılmamasının nedenleri ve katılımcıların önerileri boyutlarına göre analiz edilmiştir. Bu amaçla görüş ve öneriler listelenmiştir. Müze gezilerinin öğrenme-öğretme sürecine katkıları konusunda en fazla belirtilen ifade; eğitsel müze gezilerinin öğrencilerin derse ilgisini arttırdığı ve kalıcılığı sağladığı; müze gezileri konusunda yaşanan sorunlar hakkında en fazla belirtilen ifade; Öğretmenlerin müze eğitimi kavramını yeterince bilmedikleri ve uygulamalardan haberdar olmadıkları, bilgi eksiklikleri ve müze gezilerinin plansız bir şekilde yapıldığı; Araştırmacıların, müzelerle ilgili önerileri konusundaki en fazla belirtilen ifadeler; müzeler konusunda öğretmenlere hizmetiçi eğitim ve bütün paydaşlara yönelik eğitim verilmesi şeklinde belirtilmiştir.
Yazar isimleri: ['Çiğdem KAN']
Yayın Yılı: 2 Temmuz 2022
Dergi ismi: Library Archive and Museum Research Journal
Yayın sayfa url: https://dergipark.org.tr/tr/pub/lamre/issue/71108/1081476
Yayın pdf linki: https://dergipark.org.tr/tr/download/article-file/2284295
