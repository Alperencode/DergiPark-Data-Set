Makale Başlığı: Medresite: Medrese ve üniversiteden ilham alan din ve bilim bütünleşmiş yeni bir İslami yüksek eğitim modeli
Özet: İslam ülkeleri bilim ve teknolojide Batıyı yakalamak için medreselerin ıslahı yerine Batı orjinli seküler üniversite modelini tercih etmiştir. Fakat bilimsel ve teknolojik ölçütlere bakıldığında İslam dünyasının Batıyı yakalamaktan hala oldukça uzak olduğu görülmektedir. Bu başarısızlığın sebebi seküler üniversite modelinin İslam inancıyla çatışması ve Müslüman toplumlar tarafından yeterince benimsenmemesidir. Geçmişte İslami Altın Çağda alimler hem din ilimleri hem de fen ilimleriyle iştigal ediyorlardı. Bugün bu tecrübeden ilham alarak din ve fen ilimlerinin birlikte okutulduğu yeni bir yüksek eğitim modeli öneriyoruz. Akli ilimlerin temsilcisi üniversite ve dini ilimlerin temsilcisi medreseden ilham alan bu modeli Medresite olarak isimlendirdik. Eğer din ve fen ilimleri birlikte okutulursa kalbi ve akli şüpheleri ortadan kalkan öğrencilerin öğrenme isteği ve çalışma gayreti çok daha yüksek olacaktır. Medresite lisans ve lisansüstü eğitim veren bir yüksek eğitim kurumudur. Öğrenciler çekirdek dini müfredat ve mesleki eğitimlerini bir arada alacaklardır. Öğrenci mezun olduğunda iki diploma alır: meslek diploması ve dini olgunluk diploması. Medresitede öğrencilerin tamamı yatılı kalacaklardır.  Lisans ve lisansüstü eğitime evli öğrenci kabul edilmeyecektir. Amaç, bireyin öğrenmek ve kendini geliştirmek için en müsait olduğu 18-30 yaş döneminde din ve bilim üzerine çok yoğun çalışmasını sağlamaktır. Böyle yoğun bir eğitimden geçen manevi motivasyonu yüksek bilim adamlarının “dönüşüm getiren” buluşlar yapacağını ve topluma örnek kişiler olacağını öngörmekteyiz.
Yazar isimleri: ['Süleyman OKTAR']
Yayın Yılı: 26 Haziran 2022
Dergi ismi: Katre Uluslararası İnsan Araştırmaları Dergisi
Yayın sayfa url: https://dergipark.org.tr/tr/pub/katre/issue/70565/1089699
Yayın pdf linki: https://dergipark.org.tr/tr/download/article-file/2317391
