Makale Başlığı: Covid 19 Pandemi Sürecinde Okul Öncesi Öğretmen Adaylarının Özyeterlikleri ve Gelecek Kaygıları Arasındaki İlişkinin İncelenmesi
Özet: Araştırma okul öncesi öğretmen adaylarının özyeterlilik inançları ile gelecek kaygıları arasındaki ilişkinin incelenmesi amacıyla planlanmıştır. Araştırmanın çalışma grubunu Mehmet Akif  Ersoy Üniversitesi Okul Öncesi Öğretmenliği bölümünde öğrenim gören ve araştırmaya gönüllü olarak katılmayı kabul eden toplam 316 öğrenci oluşturmuştur. Araştırmaya alınan öğretmen adaylarının %76.9’unun kadın, %23.1’inin erkek olduğu, çoğunluğunun bölümü isteyerek seçtiği (%95.6) ve mesleğe kendini hazır hissettiği (%70.3) yine %34.8 ile çoğunluğunun kendisini olumlu düşünen biri olarak algıladığı belirlenmiştir. Araştırmada ilişkisel tarama modeli kullanılmıştır. Araştırma verileri araştırmacılar tarafından hazırlanan “Kişisel Bilgi Formu”, okul öncesi öğretmen adaylarının gelecek kaygı düzeylerini belirlemek amacıyla Borich (1996) tarafından geliştirilmiş, Saban, Korkmaz ve Akbaşlı (2004) tarafından uyarlanarak geçerlik güvenirliği yapılan “Öğretmen Adayı Kaygı Ölçeği” ve Tepe ve Demir (2016) tarafından geliştirilip geçerlik güvenirliği yapılan   “Özyeterlik İnançları Ölçeği”    ile toplanmıştır. Araştırma verilerin istatistiksel analizinde Mann Whitney U, Kruskall Wallis ve Spearman Korelasyon testi kullanılmıştır. Araştırma sonucunda öğretmen adaylarının kaygı düzeyleri ile cinsiyet, öğretmenlik yapmak için hazır hissetme durumu, sınıf düzeyi, anne eğitim düzeyi ve kişilik algısı arasında, öz yeterlik algıları ile cinsiyet, öğretmenlik yapmak için hazır hissetme durumu, sınıf düzeyi, anne-baba eğitim düzeyi arasında anlamlı bir farklılık olduğu belirlenmiştir. Ayrıca okul öncesi öğretmen adaylarının özyeterlilik inançları ile gelecek kaygıları arasında negatif yönde anlamlı bir ilişki olduğu belirlenmiştir.
Yazar isimleri: ['Gül DALGAR', 'Nazan KAYTEZ']
Yayın Yılı: 28 Ekim 2022
Dergi ismi: Mavi Atlas
Yayın sayfa url: https://dergipark.org.tr/tr/pub/gumusmaviatlas/issue/73222/1119236
Yayın pdf linki: https://dergipark.org.tr/tr/download/article-file/2438827
