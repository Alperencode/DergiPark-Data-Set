Makale Başlığı: ORTAOKUL ÖĞRENCİLERİNİN BEDEN EĞİTİMİ DERSİNE KARŞI TUTUMLARI VE SPORTMENLİK DAVRANIŞLARI ARASINDAKİ İLİŞKİNİN İNCELENMESİ
Özet: Ortaokul öğrencilerinin beden eğitim dersine tutumları ve sportmenlik davranışları arasındaki ilişkinin incelenmesi amacı ile yapılan bu araştırmanın örneklemini 2021-2022 eğitim-öğretim yılında, Gaziantep ilinde ortaokul kademesinde öğrenimlerine devam eden ve seçkisiz örnekleme yöntemi ile belirlenen 392 (204 kız ve 188 erkek) öğrenci oluşturmaktadır. Araştırmada veri toplama aracı olarak Türkçe uyarlaması Varol, Ünlü, Erbaş ve Sünbül (2016) tarafından gerçekleştirilen “İlköğretim Beden Eğitimi Dersi Tutum Ölçeği” ile Koç (2013) tarafından geliştirilen “Beden Eğitimi Dersi Sportmenlik Davranışı Ölçeği” kullanılmıştır. Araştırmadan elde edilen sonuçlara göre ortaokul öğrencilerinin beden eğitimi dersine yönelik tutumlarında cinsiyet, sınıf düzeyi, yaş ve spor yapma durumlarının farklılığa neden olmadığı belirlenirken, cinsiyet ve sınıf düzeylerinin sportmenlik davranışı ölçeği uygun davranışlar sergileme ve uygunsuz davranışlardan kaçınma alt boyutlarında anlamlı farklılığa neden olduğu tespit edilmiştir. Öğrencilerinin beden eğitimi dersine yönelik tutumları ile sportmenlik davranışları arasında cinsiyet, sınıf düzeyleri, spor yapma durumları ve yaş değişkenleri açısından istatistiksel olarak anlamlı bir ilişki bulunmadığı tespit edilmiştir. Sonuç olarak öğrencilerin beden eğitimi dersine karşı tutumları arttıkça sportmenlik davranışlarının da arttığı gözlemlenmiştir. Bu sonuca bakarak beden eğitimi derslerinde yapılan etkinlikleri çeşitlendirerek öğrencilerin derse olan ilgilerini arttırılabileceği önerisinde bulunulmuştur.
Yazar isimleri: []
Yayın Yılı: 15 Eylül 2022
Dergi ismi: Uluslararası Türkçe Edebiyat Kültür Eğitim (TEKE) Dergisi
Yayın sayfa url: https://dergipark.org.tr/tr/pub/teke/issue/72659/1178814
Yayın pdf linki: https://dergipark.org.tr/tr/download/article-file/2665447
