Makale Başlığı: Memlükler’in Şiî Kesrevan Bölgesine Yönelik Seferleri
Özet: Memlükler, Haçlılar ve Moğollar’ı mağlup edip Bilâd-ı Şam’ı ele geçirmiş olsalar da bölgede henüz hakimiyet kuramadığı yerler bulunmaktadır. Bu yerlerdeki halkın, hala ciddi bir tehlike arz eden Haçlılar ve Moğollarla iş birliği yapmalarından endişe duymuştur. Dolayısıyla bu tür iş birliklerini engellemek ve otoritesini sağlamlaştırmak için günümüzde Lübnan Devleti sınırları içinde bulunan Kesrevan dağlarına farklı tarihlerde üç sefer gerçekleştirmiştir. Burada farklı Şiî fırkalarına mensup insanlar yaşaması, seferlerin siyasi değil, mezhebi amaçlarla yapıldığına dair tartışmaları beraberinde getirmiştir. Kaynaklarda Kesrevan halkının Haçlılar ile iş birliği yaptıkları, Hazindâr savaşı sonrasında kaçan Memlük askerlerine türlü eziyetler ettikleri, yolları kesip Müslümanları kaçırdıkları ve kafirlere sattıkları kaydedilmiştir. İlk sefer 691/1292, ikinci sefer 699/1300 ve sonuncu sefer de 705/1305 yılında gerçekleştirilmiştir. İlk iki seferde ciddi bir yaptırımla karşılaşmayan Kesrevan halkı, son seferde bölgeden tamamen çıkartılmış ve yerlerine Türkmenler iskan edilmiştir. Bu çalışmada her bir sefer ayrı ayrı ele alınarak olayların nasıl geliştiği üzerinde durulacaktır. Konu tarafsız bir şekilde ortaya konulup kaynaklardaki bilgiler çerçevesinde değerlendirmeler yapılacaktır.
Yazar isimleri: ['Duran ESKİ']
Yayın Yılı: 15 Aralık 2022
Dergi ismi: İdrak Dini Araştırmalar Dergisi
Yayın sayfa url: https://dergipark.org.tr/tr/pub/idrak/issue/73882/1182571
Yayın pdf linki: https://dergipark.org.tr/tr/download/article-file/2681338
