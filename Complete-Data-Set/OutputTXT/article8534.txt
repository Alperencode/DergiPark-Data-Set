Makale Başlığı: COVID-19 HASTALARINDA ANTİFOSFOLİPİD ANTİKOR (AFA) VARLIĞI
Özet: Amaç:  Çalışmamızda  antifosfolipid  antikor  (AFA)  pozitifliği  ile  COVID-19    komplikasyonları  arasında  bir  ilişki  olup  olmadığını  göstermeyi amaçladık.Gereç ve Yöntem: Bakırköy Dr. Sadi Konuk Eğitim ve Araştırma Hastanesi yoğun bakım servisinde yatan COVID-19 enfeksiyonu tanısı  almış  83  hasta  olgu  grubu  olarak,  79  sağlıklı  gönüllü  de  kontrol  grubu  olarak  çalışmamıza  dahil  edildi.  Olgu  grubuna  sadece polimeraz zincir reaksiyon (PZR) test sonucu pozitif olan hastalar  alındı.  Serum  antifosfolipid  antikorları  (AFA  IgM/G),  C-Reaktif  Protein  (CRP),  ferritin,  prokalsitonin  (PCT)  ve  plazma  D-Dimer  seviyeleri,  protrombin  zamanı  (PT)  ve  uluslararası  nor-malleştirilmiş  oran  (INR),  aktive  parsiyel  tromboplastin  zamanı  (aPTT), rutin laboratuvar yöntemleriyle analiz edildi.Bulgular: Her iki grup cinsiyet açısından istatistiksel olarak ben-zer bulundu (χ2 testi, p=0,236). Olgu grubu ve kontrol grubunun yaş ortalaması sırasıyla 60,54±16,86 ve 51,47±14,64 yıl idi. Olgu ve  kontrol  grupları  arasında  AFA  pozitifliği  değerlendirildiğin-de,  gruplar  arasında  istatistiksel  olarak  anlamlı  fark  bulundu  (p=0,046). Olgu grubu %7,5 ve kontrol grubu %1 AFA pozitifliği gösterdi.  Olgu  grubunun  D-Dimer,  PT,  INR,  aPTT  seviyeleri  ile  AFA   IgM/G   pozitifliği   arasındaki   korelasyon   anlamlı   bulundu.                                                                                                                                 Sonuç:  Sonuçlarımız,  COVID-19  enfeksiyonu  olan  hastalarda  AFA  pozitifliğinin  yaş  ve  cinsiyetten  bağımsız  olarak  hastalığın  şiddeti ile ilişkili olduğunu ortaya koydu. Bu çalışmanın sonucunu doğrulamak için ulusal ve uluslararası hastanelerden daha geniş hasta gruplarının katılımıyla daha ileri çalışmalara ihtiyaç vardır.
Yazar isimleri: ['Sebnem TEKİN NEIJMANN', 'Alev KURAL', 'Nilgün IŞIKSAÇAN', 'Şemsi Nur KARABELA', 'Mehmet Güven GÜNVER', 'Asuman GEDİKBAŞI']
Yayın Yılı: 6 Temmuz 2022
Dergi ismi: İstanbul Tıp Fakültesi Dergisi
Yayın sayfa url: https://dergipark.org.tr/tr/pub/iuitfd/issue/69849/1059659
Yayın pdf linki: https://dergipark.org.tr/tr/download/article-file/2199452
