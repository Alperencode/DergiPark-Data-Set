Makale Başlığı: Elit Düzeydeki Bocce ve Dart Sporcularının Odaklanmış Dikkat Becerilerinin İncelenmesi
Özet: Elit düzeydeki Bocce ve Dart sporcularının odaklanmış dikkat becerilerinin incelenmesi amacıyla yapılan bu araştırmanın evrenini, Bocce ve Dart branşında 2018, 2019 ve 2021 yılları arasında milli formayı giymiş ve hala aktif olarak bu branşlarda spora devam eden 18 yaş ve üzeri büyükler kategorisinde yarışan sporcular oluşturmaktadır. Araştırmanın örneklemini, 39’u Dart branşında 50’si Bocce branşında olmak üzere 89 sporcu oluşturmaktadır. Sporcuların odaklanmış dikkat becerilerinin incelenebilmesi için bu araştırmada veri toplama aracı olarak Stroop dikkat testi kullanılmıştır. Elde edilen verilerin analizi SPSS 26 programında yapılmıştır. Bocce ve Dart sporcularının odaklanmış dikkat becerilerinin Stroop dikkat testi ile incelendiği bu araştırmada; Dart sporcularının odaklanmış dikkat becerilerinin Bocce sporcularına oranla daha yüksek olduğu tespit edilmiştir.
Yazar isimleri: ['Ender Ali ULUÇ', 'Fahri AKÇAKOYUN']
Yayın Yılı: 24 Ağustos 2022
Dergi ismi: Uluslararası Türk Spor ve Egzersiz Psikolojisi Dergisi
Yayın sayfa url: https://dergipark.org.tr/tr/pub/ijtsep/issue/72286/1141166
Yayın pdf linki: https://dergipark.org.tr/tr/download/article-file/2527892
