Makale Başlığı: Tere Otunun (Lepidium sativum L.) Beyaz Peynirin Olgunlaşma Parametrelerine Etkisinin Belirlenmesi
Özet: Bu çalışmanın amacı, tere otunun (Lepidium sativum L.) Beyaz peynirin olgunlaşması üzerine etkisini belirlemektir. Kontrol Beyaz peynir ve dört farklı tere otu konsantrasyonu (%0.6-1.2-1.8-2.4) içeren Beyaz peynirler üretilmiş ve bunların kurumadde, yağ ve protein içerikleri; pH ve titre edilebilir asitlik seviyeleri; suda çözünür azot (WSN) ve triklorasetik asit (TCA)’te-çözünür azot (TCA-SN) oranları belirlenmiş ve 90 günlük depolama süresince α- ve β-kazein parçalanma oranlarını gösteren elektroforetogramlar elde edilmiştir. Tere otu katkısının WSN ve TCA-SN oranları üzerinde istatistiksel olarak anlamlı bir etkisi tespit edilememiştir (P>0.05). Hem α- hem de β- Kazein parçalanma düzeyi, depolama periyodu boyunca artarken β-Kazeinin α-Kazeine kıyasla daha az parçalandığı gözlenmiştir. α-Kazein için parçalanma seviyeleri tüm peynir türleri için benzer iken, tere otu ilave edilen peynirlerde β-Kazeinin daha fazla parçalandığı belirlenmiştir. Duyusal özellikler açısından peynir örnekleri arasında istatistiksel olarak önemli bir farka rastlanmamıştır (P>0.05). Sonuçlar, tere otunun β-Kazeine özgü bir proteaz taşıyabileceğini ve Beyaz peynirin tere otu tüketiminde taşıyıcı olarak başarılı bir şekilde kullanılabileceğini göstermektedir. Bu çalışma, tere otunun gıda ürünlerinde kullanımı hakkındaki sınırlı bilgiye katkıda bulunacaktır. Ayrıca, tere otunun farklı ürünlere uygulanmasıyla pazardaki ürün çeşitliliğini artıracağı düşünülmektedir.
Yazar isimleri: ['Ömer F ÇELİK', 'Özlem KILIÇ', 'Sibel KURT', 'Zekai TARAKÇI']
Yayın Yılı: 30 Aralık 2022
Dergi ismi: Kahramanmaraş Sütçü İmam Üniversitesi Tarım ve Doğa Dergisi
Yayın sayfa url: http://dogadergi.ksu.edu.tr/tr/pub/issue/73092/1025907
Yayın pdf linki: https://dergipark.org.tr/tr/download/article-file/2089994
