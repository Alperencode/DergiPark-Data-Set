Makale Başlığı: Restoran Tüketicilerinin Fonksiyonel Gıda Tüketiminde Hastalığın ve Demografik Etkenlerin Rolü
Özet: Fonksiyonel gıdalar; görünüşte, normal bir diyetin bir parçası olarak tüketilmesi amaçlanan, ancak basit besin gereksinimlerinin sağlanmasının ötesinde fizyolojik rolleri yerine getirmek için değiştirilmiş geleneksel gıdaya benzeyen gıda olarak tanımlanmıştır. Gelişmiş dünya sakinlerinin artan zenginliği, nüfusun yaşlanması ve buna eşlik eden sağlık sorunlarının artması, fonksiyonel gıdalara olan ilginin artmasına katkıda bulunmaktadır. Bu doğrultuda çalışmanın amacı; restoran tüketicilerinin fonksiyonel gıda tüketimlerinin demografik özelliklere (yaş, cinsiyet, eğitim düzeyi, gelir düzeyi) ve hastalık etkenine göre farklılaşıp farklılaşmadığının incelenmesidir. Araştırmanın evreni, İstanbul Avrupa Yakasındaki restoran tüketicilerinden oluşmaktadır. Araştırmada nicel araştırma yönteminden faydalanılmış ve veri toplama aracı olarak anket tekniği kullanılmıştır. Bu doğrultuda; hazırlanan anketler Ağustos-Ekim 2021 tarihleri arasında 271 restoran tüketicisine uygulanmıştır. Yapılan analizler neticesinde; restoran tüketicilerinin fonksiyonel gıda tüketim eğilimlerinin, cinsiyete göre anlamlı derece farklılaştığı görülmüştür. Araştırmanın diğer analizlerinde ise; yaş, eğitim düzeyi, gelir düzeyi ve hastalık varlığının fonksiyonel gıda tüketiminde anlamlı bir farklılık oluşturmadığı tespit edilmiştir.
Yazar isimleri: ['Berna KÜRKÇÜ', 'Bekir Bora DEDEOĞLU']
Yayın Yılı: 28 Haziran 2022
Dergi ismi: Journal of Hospitality and Tourism Issues
Yayın sayfa url: https://dergipark.org.tr/tr/pub/johti/issue/69457/1103792
Yayın pdf linki: https://dergipark.org.tr/tr/download/article-file/2375572
