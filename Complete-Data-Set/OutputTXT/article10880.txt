Makale Başlığı: Kore Şamanizminde Kadın: Prenses Bari Şarkısının İncelenmesi
Özet: Kore Şamanizm’inin en belirgin özelliklerinden biri, kadınların Şamanizm tarihinde ve ritüellerinde önemli bir yeri olmasıdır. Konfüçyüsçü düşüncenin kadınları ev içine hapsetmesi, onları dini ve sosyo-kültürel yaşamdan mahrum bırakması ve genel olarak ataerkil sistemi topluma dayatması, kadınların Şamanizm’e yönelmesine yol açmıştır. Böylelikle, kadınlar Şamanizm içerisinde kendilerini ifade edebilecek bir yer edinmişlerdir. Bu çalışmada, Kore yarımadasının birçok bölgesinde sözlü olarak aktarıla gelen ve Prenses Bari olarak isimlendirilen şaman şarkısı, içerdiği toplumsal değerler ve eleştiriler açısından incelenmiştir. Bu şarkı üstün özelliklerine ilişkin kehanetlere rağmen, cinsiyetinden dolayı terkedilen Bari ismindeki prensesin hikâyesini anlatmaktadır. Prenses Bari, şarkı boyunca zeki ve cesur bir kadın kahraman olarak karşımıza çıkmakta, onun ataerkil topluma başkaldırdığı görülmektedir. Şarkının sözleri, kadın ve erkek arasındaki ayrımın doğumdan itibaren başladığı, kadınların erkeğin sahip olduğu birçok haktan menedildiği toplumun yüzünü yansıtmaktadır. Son olarak, bu çalışma ile Kore Şamanizm’inde kadının sahip olduğu role dikkat çekildiği, ilgili alanda literatüre katkıda sağladığı söylenebilir.
Yazar isimleri: ['Sümeyya YILMAZ', 'Ali SELÇUK']
Yayın Yılı: 10 Aralık 2022
Dergi ismi: Kültür Araştırmaları Dergisi
Yayın sayfa url: https://dergipark.org.tr/tr/pub/kulturder/issue/73695/1185378
Yayın pdf linki: https://dergipark.org.tr/tr/download/article-file/2693228
