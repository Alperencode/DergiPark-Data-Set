Makale Başlığı: Akne hastalarında sistemik izotretinoin kullanımının nötrofil/lenfosit oranı üzerine etkisi: Retrospektif bir çalışma
Özet: ÖzetAmaç Akne vulgaris (AV),toplumda  sık rastlanan , pilosebase ünitede ortaya çıkan   kronik inflamatuar bir durumu tanımlar. Akne gelişiminde sebum üretiminde artış, anormal foliküler keratinizayon, Propionibacterium acnes (P.acnes) kolonizasyonu ve inflamasyon  rol alır. ISO, komedolitik, sebase bez boyutlarında büyük oranda küçülme,sebum üretimini baskılama ve enflamasyonda azalma gibi akne patogenezini belirleyen dört durumun hepsine etkisi bulunan tek ajandır. Bu çalışmada, sistemik İSO tedavisi alan akne vulgaris hastalarında tedavi başlangıcında ve tedavinin 4. Ayında N/L oranı değerlerinin karşılaştırılması amaçlanmıştır. Yöntem Ekim 2020-Şubat 2021 tarihleri arasında Karaman Eğitim ve Araştırma Hastanesi Dermatoloji polikliniklerine başvuran,orta ve şiddetli akne vulgarisi olan ve oral izotretinoin  başlanan 50 akne vulgaris tanılı  hasta çalışmaya alındı. Hastaların tıbbi kayıtları retrospektif olarak incelendi.Hastaların izotretinoin  tedavisi başlangıcında ve dört ay sonrasındaki nötrofil /lenfosit(N/L) oranı değerleri kaydedildi. Bulgular Hastaların  yaş ortalaması 23,1±6,23, %52,0 (26 kişi) erkekti. İzotretinoin  kullanımı ile N/L oranında toplamda ve her iki cinsiyette anlamlı düşüş vardı (p<0,01). Başlangıç ve tedavi sonrası N/L oranları arasında pozitif korelasyon tespit edildi. Sonuç Daha geniş serilerde ve kontrol grupları ile yapılacak prospektif  çalışmalar,sistemik tedavi alan  akne vulgaris hastalarının takibinde N/L oranının  önemli bir parametre olabileceğini gösterebilir.
Yazar isimleri: ['Hanife Merve AKÇA']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1158798
Yayın pdf linki: https://dergipark.org.tr/tr/download/article-file/2583416
