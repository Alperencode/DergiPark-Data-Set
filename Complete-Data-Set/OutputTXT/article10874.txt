Makale Başlığı: Sosyal Medyada Sharenting Kavramı ve Ulusal Mevzuatta İncelenmesi
Özet: Geleneksel medyadan, sosyal medya çağına geçilmesi ile birlikte sosyal medya platformları hayatımızda önemli bir yer kaplamaya başlamıştır. Sosyal medya mecralarında ortaya çıkmaya başlayan popüler kültür ise toplumu farklı açılardan etkisi altına almaktadır. Özellikle, son yıllarda sosyal medyanın kullanımının artması ve yaygınlaşması toplumda sosyolojik ve psikolojik değişimler yaratmıştır. Bu değişimler ebeveyn-çocuk ilişkilerine de yansımaktadır. Günümüzde ebeveynler, çocuklarını ve onların özel anlarını sosyal medya platformlarında paylaşmaktadır. Bu durumun hukuk dünyasına yansıması ise kaçınılmaz olmuştur. Bu çalışmada, ebeveynleri tarafından küçük yaşlarda dijital ayak izi oluşturulan çocukların hakları ile ilgili inceleme velayet hakkı kapsamı esas alınarak hazırlanmıştır. Konunun daha iyi anlaşılabilmesi için öncelikle sharenting kavramı ve nedenleri açıklanmıştır. Ardından sharenting eyleminin çocuklar üzerindeki olumsuz etkileri incelenmiştir. Çalışmada anne ve babaların, çocuklarının özel hayatlarını sosyal medyada yayınlamalarının hukuki boyutu, ulusal ve uluslararası mevzuat göz önünde bulundurularak incelenmiştir.
Yazar isimleri: ['Meryem Işıl ERDEM']
Yayın Yılı: 30 Eylül 2022
Dergi ismi: Külliye
Yayın sayfa url: https://dergipark.org.tr/tr/pub/aybukulliye/issue/72859/1057938
Yayın pdf linki: https://dergipark.org.tr/tr/download/article-file/2192456
