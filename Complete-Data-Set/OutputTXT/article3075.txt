Makale Başlığı: Sisplatin ve Timokinon Kombinasyonunun MCF-7 Hücrelerindeki Antiproliferatif Etkisinin Değerlendirilmesi
Özet: Meme kanseri, dünyada kadınlar arasında en sık en sık görülen ikinci ölüm nedeni ve en sık teşhis edilen kanser türüdür. Kemoterapötik bir ajan olan, sisplatin (CDPP), meme kanseri tedavisinde kullanılmakla birlikte ciddi yan etkilere sahiptir. Ayrıca, MCF-7 gibi meme kanseri hücrelerinin cisplatine karşı dirençli olması tedaviyi zorlaştırmaktadır. Çörek otunda bulunan ve fitokimyasal bir bileşik olan timokinon (TQ) farklı çalışmalarda antikanser ajan olarak uygulanmış ve araştırılmıştır.  Bu in vitro çalışmadaki amaç, CDPP ve TQ kombinasyonunun MCF-7 hücre hattı üzerindeki antiproliferatif etkisini araştırmaktır. Bu çalışmada, MCF-7 hücreleri, 24 saat boyunca farklı TQ, CDDP konsantrasyonları ve timokinon:sisplatin kombinasyonları (TQ+CDDP) ile muamele edildi. Hücre canlılığı tayini için MTT testi ve koloni oluşumunu gözlemlemek için kristal viyole boyama yöntemleri uygulandı. MCF-7 hücre popülasyonunun %50’sini inhibe eden (IC50) değer ve kombinasyon index (CI) değerleri CompuSyn yazılım programı kullanılarak hesaplandı.MCF-7 hücreleri üzerinde TQ, CDDP ve TQ+CDDP’nin etkin dozlarının sırasıyla 58 μM, 32 μM ve 31 μM+17 μg/mL olduğu ve bu kombinasyon dozunun Fa=0.5 (IC50) olduğu durumda kombinasyon indeks değerinin 1.11 olduğu gösterildi. Sonuç olarak, TQ ve CDPP’nin tekli dozlarının MCF-7 meme kanseri hücre hattı üzerinde antiproliferatif etkiye sahip olduğu gösterildi. TQ+CDDP kombinasyonunun ise farklı Fa değerlerine denk gelen sinerjistik veya antagonistik etkilerde MCF-7 meme kanseri hücre hattına karşı antiproliferatif etki gösterdiği gözlemlendi.
Yazar isimleri: ['Mete ÖZKOÇ', 'Burçin Sim ÖZBAL', 'Ergül MUTLU ALTUNDAĞ']
Yayın Yılı: 15 Aralık 2022
Dergi ismi: Biyolojik Çeşitlilik ve Koruma
Yayın sayfa url: https://dergipark.org.tr/tr/pub/biodicon/issue/73773/1168903
Yayın pdf linki: https://dergipark.org.tr/tr/download/article-file/2623984
