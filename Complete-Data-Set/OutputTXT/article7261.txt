Makale Başlığı: Cimnastik Branşında Lisanslı ve Faal Sporcu Sayılarının Karşılaştırılması
Özet: Amaç: Bu çalışma, 2007-2019 yılları arasında Türkiye Cumhuriyeti Gençlik ve Spor Bakanlığı ile Türkiye Cimnastik Federasyonuna kayıtlı lisanslı ve faal sporcu sayılarını karşılaştırarak farklılıkların tespit edilmesi amacıyla yapılmıştır. Materyal Metot: Araştırmada tarama yönetimi kullanılmıştır. Veriler; Bakanlığa bağlı Spor Hizmetleri Genel Müdürlüğü ve Türkiye Cimnastik Federasyonunun kaynaklarından yararlanılarak elde edilmiştir. Bulgular: Araştırma sonuçlarına göre; kurumların veri tabanına kayıtlı lisanslı ve faal sporcu sayılarında önemli farklılıklar olduğu tespit edilmiştir. 2019 yılının Haziran ayında Türkiye Cimnastik Federasyonu'na kayıtlı 40.740 lisanslı sporcu olduğu görülürken, aynı yılın Eylül ayında ise Spor Hizmetleri Genel Müdürlüğü'nün veri tabanında 82.647 lisanslı sporcu bulunduğu, aradaki farkın ise 41.907 ile %102 oranında olduğu görülmüştür. 2007-2017 yılları arasında Bakanlığın kaynaklarına göre cimnastik branşında lisanslı sporcu sayısı 14.071'den 67.520'ye (%479), faal sporcu sayısı 1.523'ten 18.274'e (%1199) yükseldiği görülmüştür. Sonuç olarak, cimnastik branşında lisanslı ve faal sporcu sayılarının bakanlık ve federasyonun kaynaklarına göre farklılık gösterdiği tespit edilmiştir.
Yazar isimleri: ['İlker KİRİŞCİ']
Yayın Yılı: 29 Aralık 2021
Dergi ismi: Iğdır Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/igdirsbd/issue/66854/1035871
Yayın pdf linki: https://dergipark.org.tr/tr/download/article-file/2129227
