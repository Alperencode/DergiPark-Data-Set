Makale Başlığı: “POST-TRUTH” KAVRAMI ÜZERİNE TÜRKÇE KARŞILIK DENEMESİ
Özet: Toplumsal ve siyasi alanda popüler bir kavram olan post-truth, hakikatin önemini yitirdiğini, bireylerin karar verirken ya da bir konu üzerinde kanaat getirirken doğrunun, nesnel gerçeklikler yerine duygularla, inançlarla belirlenmesidir.     Post-truth döneme, postmodern çağın ön ayak olduğunu söyleyebiliriz. Modern dönemin anahtar kelimeleri olan akıl, bilim ve nesnellik postmodern dönemde alaşağı edilmiştir. Ardından nesnelliğin, tek gerçeklik fikrinin reddedilmesine neden olmuştur. Bundan dolayı post-truth dönemini yaşamamız bir nevi postmodern dönemin etkisidir. Türkçe karşılık araştırırken kavrama olan katkısından ötürü kronolojinin de dikkate alınması elzemdir.    Kavram, bir ön ek ve isimden oluşmaktadır. “Post” ön ekinin İngilizce karşılığını direkt çevirmek anlam karmaşıklığına neden olmaktadır. Öte yandan “truth” kelimesinin Türkçe karşılığı olarak “gerçeklik”, “doğruluk” ve “hakikat” gibi kelimeler kullanılmaktadır. Çalışma için çeşitli araştırma metinlerindeki Türkçe karşılıkları inceledik. Ardından kavramın tanımına daha yakın olabilecek Türkçe çeviri üzerinde çalıştık. Sonuçta Türkçe karşılık tartışmaları çerçevesinde, post-truth kavramı için anlamını da içinde barındıran bir çeviri önerdik.
Yazar isimleri: ['Zehra Nilgün ARKAN']
Yayın Yılı: 15 Eylül 2022
Dergi ismi: İstanbul Kent Üniversitesi İnsan ve Toplum Bilimleri Dergisi
Yayın sayfa url: https://dergipark.org.tr/tr/pub/itbfkent/issue/72597/1055958
Yayın pdf linki: https://dergipark.org.tr/tr/download/article-file/2184589
