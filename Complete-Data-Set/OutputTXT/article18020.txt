Makale Başlığı: Mirasın Taksimi ve Tarımsal Arazilerin Miras Yoluyla İntikali
Özet: Miras hukuku, mirasbırakan olarak adlandırılan gerçek kişinin, ölümünden veya ölümle eşdeğer olgunun ortaya çıkmasından sonra, onun hak, borç ve diğer hukuksal ilişkilerinin geleceğini düzenleyen özel hukuk dalıdır. Bu hukuk dalı, ölen mirasbırakanın miras yoluyla intikal etmeye elverişli hakları ve borçlarını ölümünden sonra yaşayan mirasçılarına geçmesi düzenlemektedir. Mirasbırakanın ölümü ile mirasa konu tüm mal varlığı hiçbir işleme gerek kalmaksızın bir bütün halinde mirasçılara geçmektedir. Mirasçılara geçen malvarlığı; taşınmaz, taşınır, alacaklar gibi aktif malvarlığı değerleri olabileceği gibi borçlar gibi pasif malvarlığı değerleri de olabilir. Mirasbırakanın ölümüyle birlikte geride kalan mirasçıları yasal veya atanmış mirasçı olabilir. Mirasbırakanın tek bir mirasçısı varsa, mirasbırakanın ölümüyle birlikte terekede bulunan haklar ve borçlar doğrudan doğruya mirasçıya geçeceği için mirasın paylaşılması söz konusu olmayacaktır. Ancak mirasbırakanın ölümüyle birlikte geride kalan birden fazla mirasçının olması durumunda mirasın paylaşılması gündeme gelecektir. Ayrıca birden çok mirasçıya kalan mal varlığı değerleri içerisinde tarımsal arazinin bulunması durumunda tarımsal arazinin taksimi söz konusu olacaktır. Birden fazla mirasçının bulunduğu durumlarda mirasın paylaşılması konusunun ele alındığı çalışmamızın birinci kısmında mirasın paylaştırılması, tam paylaşma-kısmı paylaşma ve iradi paylaşma-yargı kararıyla paylaşma şeklinde alt başlıklar halinde incelenmiş olup, çalışmamızın ikinci tarımsal arazilerin paylaşımı ve son kısımda ise tarımsal taşınmazın miras yoluyla intikali ele alınarak Toprak Koruma ve Arazi Kullanımı Kanunu’na göre tarımsal arazilerin devri için aranan şartlar, adı geçen kanuna göre; yan sınai işletmelerin devri, taşınırların devri, diğer mirasçıların miras paylarının parasal karşılığının ödenmesi konuları hakkında bilgi verilerek değerlendirmelerde bulunulmuştur.
Yazar isimleri: []
Yayın Yılı: 23 Kasım 2022
Dergi ismi: Ankara Barosu Dergisi
Yayın sayfa url: https://dergipark.org.tr/tr/pub/abd/issue/72969/1208894
Yayın pdf linki: https://dergipark.org.tr/tr/download/article-file/2789666
