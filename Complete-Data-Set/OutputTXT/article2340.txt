Makale Başlığı: Peygamberlerde Üstünlük Kıstası Olarak Mucizevi Olaylar: Altıparmak Muhammed Efendi'nin Delâil-i Nübüvvet-i Muhammedî Örneği
Özet: Semavi din mensupları nübüvvete inandıkları için temel ayrım noktaları kendi nebilerinin mesajının diğer nebilerin getirdiklerine kıyasla en doğru ve mükemmel mesaj, kendi peygamberlerinin de mertebece diğer peygamberlerden en üstün olduğudur. Din mensupları kendi peygamberlerinin derecelerinin yüksekliğini ispatlamaya çalışırken genellikle peygamberlerinin gösterdiği mucizelerden faydalanmışlardır. Mucizelerin nübüvvete delil olarak kullanılması dışında bir nebinin diğer nebilere üstünlüğünde ölçüt olarak kullanılması Müslümânlar arasında da kabul görmüş olmalı ki başta delâilü’n-nübüvve türünde eserler olmak üzere Hz.Muhammed’in gösterdiği mucizeleri anlatan müstakil eserler kaleme alınmıştır. Müslümânların kendi peygamberlerinin mucizelerini anlatan ehl-i kitâba Hz.Muhammed’in de hak peygamber olduğunu, hatta onun ve ümmetinin diğer peygamberlerden ve ümmetlerden üstün olduğunu delillendirmek amacıyla yazdıkları bu eserler Hz.Muhammed’in gösterdiği mucizelerin nitelik ve nicelik yönünden üstünlüğünün mertebece diğer peygamberlerden üstünlüğüne işaret ettiği savını taşımaktadır. Altıparmak Muhammed Efendi’nin Farsçadan Türkçeye tercüme ettiği ve Delâil-i Nübüvvet-i Muhammedî ve Şemâil-i Fütüvvet-i Ahmedî adını verdiği eser de bu delaillerden birisidir. Müslümân Türk toplumunda çok fazla rağbet görmüş bu eserde Hz.Muhammed’in yüzlerce mucizesi anlatılmış, bu mucizeler vasıtasıyla onun diğer peygamberlere olan üstünlüğü vurgulanmıştır. Bu makalede eserin telif sebebi dikkate alınarak peygamberlerde üstünlük kıstası olarak mucizelerin ne şekilde kullanıldığı ve doğrudan Hz.Muhammed tarafından ya da dolaylı olarak onun etrafında gerçekleşen mucizevi olaylar eşliğinde diğer nebilere üstünlüğünün nasıl temellendirildiği incelenecektir.
Yazar isimleri: ['Ekrem SAKAR']
Yayın Yılı: 21 Haziran 2022
Dergi ismi: Balıkesir İlahiyat Dergisi
Yayın sayfa url: https://dergipark.org.tr/tr/pub/baid/issue/70440/1085824
Yayın pdf linki: https://dergipark.org.tr/tr/download/article-file/2301925
