Makale Başlığı: TÜRKİYE’DE COVİD-19 PANDEMİ DÖNEMİNDE GERÇEKLEŞTİRİLEN UZAKTAN EĞİTİM SÜRECİ: OKUL ÖNCESİ EĞİTİMİN DEĞERLENDİRİLMESİ
Özet: Bu çalışmada, Türkiye’de Covid-19 pandemi döneminde gerçekleştirilen uzaktan eğitim sürecinin okul öncesi öğretmenlerinin ve çocuklarının görüşlerine göre değerlendirilmesi amaçlanmıştır. Bu doğrultuda, okul öncesi öğretmenlerinin uzaktan eğitim sürecinde gerçekleştirdikleri canlı derslerde yer verdikleri etkinlik türleri, yaptıkları ön hazırlıklar, canlı ders sürecini etkileyen etmenler ve bu etmenler ile başa çıkmak için kullandıkları stratejilerin belirlenmesi ile çocukların bu süreci nasıl algıladıkları belirlenmeye çalışılmıştır. Araştırma nitel araştırma modelinde durum deseni olarak tasarlanmıştır. Araştırmanın çalışma grubunu, amaçlı örnekleme yöntemleri içerisinden ölçüt örnekleme yolu kullanılarak belirlenen 36 okul öncesi öğretmeni ve 14 okul öncesi çocuk oluşturmuştur. Araştırmada veriler araştırmacılar tarafından geliştirilen yarı yapılandırılmış görüşme formları ile çevrim içi görüşmeler yapılarak toplanmıştır. Elde edilen veriler içerik analizi yapılarak değerlendirilmiştir. Araştırma sonucunda öğretmenlerin canlı ders öncesi; etkinliğin uygulanması, aileyi bilgilendirme ve dijital hazırlıklarla ilgili ön hazırlıklar yaptıkları belirlenmiştir. Ayrıca, öğretmenlerin canlı ders sürecini olumsuz etkileyen etmenlere yönelik görüşlerini en fazla oranda, çocukların dikkat dağınıklığı, söz sırası beklememeleri, ailenin ilgisizliği ve derse müdahalesi, bağlantı/internet sorunları olarak belirttikleri görülmüştür. Çocukların ise uzaktan eğitim sürecini sıkıcı buldukları ve oyun etkinliklerine daha çok yer verilmesini istedikleri belirlenmiştir.
Yazar isimleri: ['Kevser TOZDUMAN YARALI', 'Hurşide Kübra ÖZKAN KUNDURACI']
Yayın Yılı: 25 Ocak 2022
Dergi ismi: Mehmet Akif Ersoy Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/maeuefd/issue/68192/980208
Yayın pdf linki: https://dergipark.org.tr/tr/download/article-file/1914280
