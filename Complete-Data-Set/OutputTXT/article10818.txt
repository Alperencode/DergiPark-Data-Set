Makale Başlığı: Hayat Bilgisi Öğretim Programlarının Karşılaştırılması: Kuzey Kıbrıs Türk Cumhuriyeti (KKTC) ve Türkiye Cumhuriyeti Örneği
Özet: Bu araştırmanın amacı Kuzey Kıbrıs Türk Cumhuriyeti (KKTC) 2016 hayat bilgisi ve Türkiye 2018 hayat bilgisi öğretim programlarının öğretim programının temel öğeleri açısından karşılaştırmalı olarak incelenmesidir. Bu amaçla araştırmada nitel araştırma yöntemi kullanılmıştır. Araştırmanın çalışma grubunu 2016 KKTC (KKTC) ve 2018 Türkiye hayat bilgisi öğretim programları oluşturmaktadır. Veriler doküman incelemesi tekniğiyle toplanmıştır. Verilerin analizinde betimsel analiz kullanılmıştır. Araştırmanın sonuçlarına göre KKTC hayat bilgisi öğretim programı ile Türkiye hayat bilgisi öğretim programının dayandıkları eğitim felsefesi, amaçları, öğrenme- öğretmen süreci, ölçme ve değerlendirme süreci açısından benzer özellikleri taşıdığı; programın yapısı ve içerik açısından farklılıklar olduğu sonuçlarına ulaşılmıştır. Bu farklılıklar şunlardır; KKTC hayat bilgisi öğretim programının öğrenme alanı temelli; Türkiye hayat bilgisi öğretim programının ünite temelli içeriğe sahip olduğu, öğrenme çıktı sayısının KKTC hayat bilgisi öğretim programında daha fazla olduğudur. Ayrıca değerler açısından KKTC 2016 hayat bilgisi öğretim programının çok kültürlülüğe hitap eden değerlere; Türkiye 2018 hayat bilgisi öğretim programının temel değerlere yer verildiği bulgularına ulaşılmıştır. Araştırma sonuçlarına göre şu önerilerde bulunulmuştur; KKTC hayat bilgisi öğretim programının beceriler kısmının hayat bilgisi dersine özgü beceriler ile ilgili desteklenmesi ve açıkça ifade edilmesi programın ülkenin yerel ve gelecek durumunu yansıtabilen öğretim programları oluşturulma gerekçesine uygun olacaktır. Bununla birlikte Türkiye hayat bilgisi dersi açısından uzun bir tarihsel geçmişe sahiptir; her iki ülkenin bu dersin hem yerel hem de küresel boyutta ihtiyaç duyulan insan gereksinimlerini yetiştirme hedefi açısından etkileşimde olması karşılıklı uygulama çalışmalarına yer verilmesi önerilmektedir.
Yazar isimleri: ['Nur ÜTKÜR GÜLLÜHAN', 'Derya BEKİROĞLU']
Yayın Yılı: 30 Haziran 2022
Dergi ismi: Kuram ve Uygulamada Sosyal Bilimler Dergisi
Yayın sayfa url: https://dergipark.org.tr/tr/pub/kusob/issue/70607/1093187
Yayın pdf linki: https://dergipark.org.tr/tr/download/article-file/2331773
