Makale Başlığı: Türk Bayraklı Gemiler Üzerine Uygulanan Liman Devleti Denetimlerinin Birliktelik Kuralı Madenciliği ile Kapsamlı Analizi
Özet: Gemi denetimleri, denizde emniyeti artırmanın en iyi yollarından biridir. Bu nedenle gemi kazalarının önlenmesinde eksikliklere neden olan parametrelerin belirlenmesi hayati önem taşımaktadır. Bu çalışmanın temel amacı, Türk bayraklı gemilerin denetim sonuçlarının veri madenciliği modeli kullanılarak analiz edilmesidir. 2014-2019 yılları arasında Türk bayraklı gemilerin tutulması ile sonuçlanan toplam 209 denetim raporu dikkate alınarak, tespit edilen eksikliklerin birliktelik kurallarını belirlemek için Apriori Algoritması uygulaması SPSS Modeler 18.0 yazılımı kullanılarak yapılmıştır. Çalışmada, seyir emniyeti, yaşam/çalışma koşulları ve acil durum sistemleri eksikliklerinin birliktelik kurallarını oluşturan ana faktörler olduğu bulunmuştur. Bunun yanı sıra, tutulmaya neden olan eksiklikler incelendiğinde, ilişki sıklığı en fazla olan değişkenler seyir güvenliği, sertifika/dokümantasyon ve acil durum sistemleri olmuştur. Çalışmanın sonuçlarının, Türk bayraklı gemilerin liman devleti denetimi performansının iyileştirilmesi için bayrak devleti kontrol mekanizmasına faydalı olacağı düşünülmektedir. Gelecek çalışmalar için önerilen modelleri güncellemek ve analiz performanslarını iyileştirmek adına daha geniş çaplı bir veri setinin kullanılması tavsiye edilmektedir.
Yazar isimleri: ['Coşkan SEVGİLİ', 'Ali TÖZ']
Yayın Yılı: 1 Aralık 2022
Dergi ismi: Turkish Journal of Maritime and Marine Sciences
Yayın sayfa url: https://dergipark.org.tr/tr/pub/trjmms/issue/73456/1069268
Yayın pdf linki: https://dergipark.org.tr/tr/download/article-file/2236898
