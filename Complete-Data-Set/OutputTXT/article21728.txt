Makale Başlığı: Bir Buzağıda Dermal Melanom
Özet: Bu bildiride bir buzağıda karşılaşılan doğmasal dermal melanom olgusunun klinik ve histopatolojik olarak değerlendirilmesi amaçlandı. Olgumuzu Kafkas Üniversitesi Veteriner Fakültesi Cerrahi Kliniğine getirilen, Simental ırkı, 4 aylık, erkek bir buzağı oluşturdu. Anamnez bilgilerinden, boynun sağ tarafında doğuştan var olan fındık büyüklüğündeki oluşumun hayvanın büyümesi ile birlikte hacmini arttırdığı öğrenildi. Klinik muayenede boyun derisi ile bağlantılı 20x16x9 cm boyutlarında, sert kıvamda ve koyu renkte bir kitle saptandı. Operasyonla uzaklaştırılan kitlenin histopatolojik incelenmesinde hücresel tip melanom olduğu belirlendi. Postoperatif iki yıllık süreçte nüks ile karşılaşılmadı.
Yazar isimleri: []
Yayın Yılı: 30 Mart 2022
Dergi ismi: Türk Veteriner Cerrahi Dergisi
Yayın sayfa url: https://dergipark.org.tr/tr/pub/turkjvetsurg/issue/69108/1095857
Yayın pdf linki: https://dergipark.org.tr/tr/download/article-file/2342395
