Makale Başlığı: Hava Kaynaklı Yüksek Defrost Verimine Sahip ve Doğal Soğutucu Akışkanlı Bir Isı Pompası Sisteminin Tasarımı
Özet: İklim değişikliği ve çevre kirliliği günümüzde insanlığın karşılaştığı en önemli sorunlar arasında yer almaktadır. Enerji sistemlerinde kullanılan soğutucu akışkanların seçimi ve çevre dostu soğutucu akışkanların kullanımının önemi gün geçtikçe artmaktadır. Düşük küresel ısınma potansiyeline (KIP) ve ozon delme potansiyeline (ODP) sahip soğutucu akışkan seçimi çevre duyarlılığı açısından araştırmacılara önemli bir misyon yüklemektedir.Bu çalışmada, hidrokarbon soğutucu akışkan propan (R290) kullanılarak tasarlanmış bir ısı pompası sisteminin verimlilik analizi gerçekleştirilmiştir. Geleneksel ısı pompalarından farklı olarak tasarlanan bu sistemde; ısı geri kazanımı yapılarak, hem gerektiğinde kompresör çıkışındaki yüksek sıcaklıktaki soğutkanın hem de kondenser çıkışındaki soğutucu akışkanın ısısının depolanması ile bu durumlardaki verimlilik analizleri yapılmıştır. Yapılan analizlerde, ısı pompasının performans katsayısı (COP) değeri 2,75 olarak hesaplanmıştır. Geliştirilen modelde, defrost sürecince harcanan enerji miktarı elektrikli ısıtıcılı defrost yöntemine göre %63,6 oranında azaltılmıştır. Sistemin güneş enerjisinden de yararlanılarak daha da veriminin artırılabileceği öngörülmüştür.
Yazar isimleri: ['Mustafa GÜLMEZ', 'Mustafa AKTAŞ', 'Süleyman ERTEN', 'Fatma Nur ERDOĞMUŞ', 'Melis ÖDER']
Yayın Yılı: 30 Eylül 2022
Dergi ismi: Gazi Üniversitesi Fen Bilimleri Dergisi Part C: Tasarım ve Teknoloji
Yayın sayfa url: https://dergipark.org.tr/tr/pub/gujsc/issue/72673/1108537
Yayın pdf linki: https://dergipark.org.tr/tr/download/article-file/2394963
