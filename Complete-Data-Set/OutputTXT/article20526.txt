Makale Başlığı: İLKÖĞRETİM 6, 7 VE 8. SINIF ÖĞRENCİLERİNİN ÖĞRENME STİLLERİ İLE ELEŞTİREL DÜŞÜNME EĞİLİMLERİNİN DEĞERLENDİRİLMESİ
Özet: Bu çalışmada, ilköğretim 6,7 ve 8.sınıf öğrencilerinin öğrenme stilleri ve eleştirel düşünme eğilimleri arasındaki ilişkinin değerlendirilmesi, öğrenme stilleri açısından eleştirel düşünme eğiliminin farklılık gösterip göstermediğinin belirlenmesi amaçlanmıştır. Araştırma kapsamında veriler 2018-2019 eğitim-öğretim yılında Şırnak il merkezi, Cizre ve Silopi ilçelerinde bulunan ilköğretim okullarında öğrenim gören 687 öğrenciden toplanmıştır. Öğrencilerin eleştirel düşünme eğilimlerini belirlemek için California Eleştirel Düşünme Eğilimi Ölçeği, öğrenme stillerini tespit etmek için Kolb’un Öğrenme Stilleri Envanteri-III kullanılmıştır. İstatistiksel analizler olarak Mann-Whitney-U, Ki-Kare, Kruskal Wallis testleri, Spearman Korelasyon Katsayısı ve lineer regresyon analizi uygulanmıştır. Araştırmaya katılan öğrencilerin %42,6’sı 6. sınıfa gitmekte, %47,6’sı ilçede yaşamakta ve yaşlarının ortanca değeri 13,0(1,0) yıldır. Öğrenciler sınıf düzeyine göre California Eleştirel Düşünme Ölçeği ve Kolb Öğrenme Stilleri Envanteri-III ile değerlendirildiğinde anlamlı düzeyde farklılıklar bulunmuştur(p<,05). Sonuç olarak öğrencilerin eleştirel düşünme becerilerine ve eğilimlerine sahip olması yaşamın her alanına katkı sağlayacağı için öğrencilere eleştirel düşünme beceri ve eğilimlerinin kazandırılması ile birlikte öğrencilerin öğrenme stilinin belirlenerek buna yönelik öğretimin yapılması önemli bir gerekliliktir.
Yazar isimleri: ['Yrd. Doç. Dr. Mustafa KILINÇ', 'Mustafa GÜZEL']
Yayın Yılı: 1 Şubat 2022
Dergi ismi: Mehmet Akif Ersoy Üniversitesi Eğitim Bilimleri Enstitüsü Dergisi
Yayın sayfa url: https://dergipark.org.tr/tr/pub/ebed/issue/68340/798973
Yayın pdf linki: https://dergipark.org.tr/tr/download/article-file/1305686
