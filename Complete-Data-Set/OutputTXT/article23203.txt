Makale Başlığı: Glomus Tümöründe Video Yardımlı Torakoskopik Cerrahi ile Bronşial Sleeve Rezeksiyon ve Rekonstrüksiyonu: Olgu Sunumu
Özet: Amaç: Bu yazıda video yardımlı torakoskopik cerrahi (VATS) ile sleeve rezeksiyonu yaptığımız izole sağ ana bronşta gelişen glomus tümör olgusunu literatür eşliğinde değerlendirdik. Olgu: Kırk altı yaşında erkek hastaya 4 aydır devam eden öksürük şikayeti nedeniyle yapılan bilgisayarlı toraks tomografisinde sağ ana bronşta yaklaşık 10 mm boyutlarında endobronşial kitle görünümü saptanmıştır. Fiberoptik bronkoskopi ile alınan biyopsi sonucunun glomus tümör olarak raporlanması üzerine hastaya VATS ile sağ ana bronşiyal sleeve rezeksiyon yapılmıştır. Postoperatif 4. günde komplikasyonsuz olarak hasta taburcu edilmiştir. Sonuçlar: Video yardımlı torakoskopik cerrahi yaklaşımı ile bronşiyal sleeve rezeksiyonlar onkolojik prensiplere uygun olarak güvenli bir şekilde uygulanabilmektedir.
Yazar isimleri: ['Dağıstan BOZKURT', 'Celal Buğra SEZEN', 'Yaşar SÖNMEZOĞLU', 'Muzaffer METİN']
Yayın Yılı: 27 Eylül 2022
Dergi ismi: İzmir Tıp Fakültesi Dergisi
Yayın sayfa url: https://dergipark.org.tr/tr/pub/izmirtip/issue/72623/1123020
Yayın pdf linki: https://dergipark.org.tr/tr/download/article-file/2454365
