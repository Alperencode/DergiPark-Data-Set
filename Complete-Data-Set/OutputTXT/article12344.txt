Makale Başlığı: COVİD-19'UN İNSANLARIN BESLENME ALIŞKANLIKLARI VE FİZİKSEL AKTİVİTELERİ ÜZERİNE ETKİSİ
Özet: Çalışmanın amacı, Covid-19 salgını sebebiyle evde karantina altında kalmanın gıda tüketim sıklığı ve fiziksel aktivite sıklığı üzerindeki etkilerini araştırmaktır. Araştırmanın ana kütlesi, Türkiye’de farklı bölgelerde bulunan 18 yaş ve üstü bireylerden oluşmaktadır. Ana kütleyi oluşturan bireyler arasından kolayda örnekleme yöntemiyle 411 kişiye ulaşılmış, 7 katılımcı araştırma kriterlerini karşılamamasından dolayı çıkartılmış ve 404 kişi araştırmaya dâhil edilmiştir. Araştırmada online anket ile ulaşılan verilere SPSS paket programıyla Wilcoxon Signed-Rank testi, tek yönlü varyans analizi Kruskal-Wallis testi ve Mann-Whitney U testi yapılmıştır. Analiz sonuçlarına göre, fiziksel aktivite sıklıklarından; hareketsiz davranışlarda medeni durum ve yaş arasında, hafif aktif davranışlarda çalışma durumları arasında, çok aktif davranışlarında cinsiyet arasında istatistiksel olarak anlamlı bir farklılık bulunmuştur. Ancak, orta derecede aktif fiziksel aktiviteler ile hiçbir grup arasında anlamlı farklılıklar bulunamamıştır. Ayrıca, tüm gruplar için Covid-19 öncesi ve sırasında hareketsiz davranışta yüksek düzeyde artışlar, fiziksel aktivite sıklıklarının tüm derecelerinde (hafif aktif, orta derecede aktif ve çok aktif) ise, yarı yarıya düşüşler gözlemlenmiştir. Son olarak, katılımcıların yaşları ve çalışma durumları itibariyle beslenme alışkanlıkları arasında istatistiki açıdan anlamlı farklılıklar tespit edilmiştir.
Yazar isimleri: ['Duran KURU', 'Yunus DURSUN']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/1018656
Yayın pdf linki: https://dergipark.org.tr/tr/download/article-file/2061887
