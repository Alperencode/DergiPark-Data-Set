Makale Başlığı: SANAT TARİHİNDE SIRADIŞI ÜÇ EVLİLİK  ve BAZI ÇIKARIMLAR
Özet: İlişkileri de en az eserleri kadar dikkat çekmiş olan bu isimlerin sıra dışı yaşamları hakkındaki tartışmalar bugün de sürerken konuyu sanatın ve sanatçının ontolojisi açısından değerlendirmek faydalı olabilir. Zira aynı sanatı icra etmiş evli çiftlerin özel hayatlarına eğilmek romantizmin sınırlarını aşıyor. Bu konu aslında hem estetik eleştirinin doğası hem de bireyin tarihsel konumlandırılışı açılarından göz ardı edilemeyecek önem sahip. Aynı zamanda böyle bir çalışma, bir sanatçıyı, iniş çıkışlarla dolu yaşamına en yakından tanıklık eden diğer insanın gözünden incelerken daha gerçekçi ve güvenilir sonuçlar elde edilmesini sağlayabilir. Öyle ki, merak edilen özel hayata dair bilgilerin aktarıcısı olan bu insanların (eşlerin) sahaya özgü bazı detaylar (sanatsal üretim, sanat piyasası, sanatsal başarı vb.) hakkındaki kanaat veya tahminleri de yine alana has sorunları az çok tecrübe etmiş olmaları nedeniyle dikkate alınacak değere sahiptir. Sanat tarihinde eserleri kadar özel hayatları ve evlilikleriyle de yer edinmiş bazı isimlerin inceleneceği bu makalenin aynı zamanda sanat tarihi araştırmalarına da yeni bir soluk getirmesi amaçlanmıştır.
Yazar isimleri: ['Zafer KALFA']
Yayın Yılı: 29 Eylül 2021
Dergi ismi: Uluslararası Sanat Kültür ve İletişim Dergisi
Yayın sayfa url: https://dergipark.org.tr/tr/pub/ijacc/issue/64443/868520
Yayın pdf linki: https://dergipark.org.tr/tr/download/article-file/1534178
