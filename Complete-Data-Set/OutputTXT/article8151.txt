Makale Başlığı: Postmodernizmin Siyasal İletişime Yansımaları Üzerine Bir Analiz: 2014 Cumhurbaşkanlığı Seçimleri Örneği
Özet: Modernizm, dünya üzerinde yaşayan herkes için sunduğunu iddia ettiği barış, refah, ilerleme gibi vaatlerini yerine getirememiştir. Eleştirilen, zamanla çözülmeye başlayan modernizmin sanat, iletişim, siyaset, hukuk, ekonomi gibi alanlardaki etkileri azalmaya başlamış; adına postmodernizm denilen yeni bir dönem ortaya çıkmıştır. Bu yeni sosyolojik dönem; bilgi iletişim teknolojilerinin üretim sürecine dahil olmasıyla kendi üst yapısını belirlemiştir. “Her an her şey olabilir.” anlayışıyla konumlandırılan ve standartlaşmanın reddedildiği, belirsizliğin, çeşitliliğin vurgulandığı bu dönem, daha çok 1980’li yıllardan sonra teorik olarak tartışılmışsa da günümüzde etkilerini yaşam alanlarında ve pratikte göstermeye başlamıştır. Yeni teknolojiler ve çeşitlenen medyayla hayatın her alanında görülen siyasal iletişim, adeta günlük yaşamın bir parçası haline gelmiş ve postmodern dönemden etkilenmiştir. Çalışmada modernizm, postmodernizm ve bu dönemleri meydana getiren temel özellikler genel bir bakışla ele alındıktan sonra siyasal iletişim, siyasal reklamlar ve postmodernizmin siyasal iletişime yansımaları teorik çerçeveye oturtulmuştur. Örneklem olarak alınan 2014 Cumhurbaşkanlığı seçimlerinde adayların yayınladığı televizyon reklamları göstergebilimsel olarak incelenmiş ve bu reklamlara postmodernizmin yansımaları araştırılmıştır. Analiz sonucunda postmodernizmin ayırt edici özelliklerinden üst gerçeklik, parçalanma, farklılıkların giderilmesi, kronoloji, kurumsalcılık karşıtlığı, zıtlıkların paradoksal birlikteliği ve çoğulculuğun örnekleme yansıdığı görülmüştür. “Postmodernizmin ayırt edici özelliklerinden üst gerçeklik, parçalanma, farklılıkların giderilmesi, kronoloji ve kurumsalcılık karşıtlığının adayların kampanyalarında yer alan televizyon reklamlarına yansıdığı görülmektedir.” hipotezi doğrulanmıştır.
Yazar isimleri: ['Hanife GÜZ', 'Hacı Hasan SAF']
Yayın Yılı: 26 Eylül 2022
Dergi ismi: İletişim Kuram ve Araştırma Dergisi
Yayın sayfa url: https://dergipark.org.tr/tr/pub/ikad/issue/72778/958590
Yayın pdf linki: https://dergipark.org.tr/tr/download/article-file/1847010
