Makale Başlığı: ASLAN HEPGÜR’ÜN KÜRDİLİHİCAZKÂR MAKAMINDAKİ KEMAN TAKSİMİNİN MAKAMSAL VE İCRA TEKNİĞİ AÇISINDAN ANALİZİ
Özet: Son dönem Türk Müziği keman icracılarından birisi olan Aslan Hepgür’ ün icra üslubu, yapmış olduğu Kürdilihicazkâr taksimi üzerinden değerlendirilmiştir. Bu çalışmada, Hepgür’ün taksim icrasında kullanmış olduğu pozisyonları, uygulamış olduğu süslemeleri ve yay tekniklerini ortaya çıkarmak amaçlanmıştır. Betimsel bir araştırma olup tarama modeli kullanılmıştır. Taksimde icra edilen makamın ses alanı, makamın seyir özellikleri ve geçkiler analiz edilmiştir.  Hepgür, kız ney akordunda Kürdîlihicazkâr taksimini icra etmiştir. İcracının, yapmış olduğu taksim icrasında kesinlikle geleneksel seyir anlayışından dışarıya çıkmadığı görülmüştür. Yapılan makamsal ve teknik analiz neticesinde icracının glissando, vibrato, çarpma ve farklı teknikleri kendi icra tavrı içerisinde etkili bir şekilde kullandığı tespit edilmiştir. Çalışmada klâsik tavrı bütün yönleriyle özümseyen ve kendi icra özelliklerini taksimine yansıtan Aslan Hepgür’ün keman icrasının ortaya çıkarılması ve özellikle bu alanda araştırma yapacak olanlara katkı sağlaması amaçlanmıştır. Bunun dışında Hepgür’ün hayatı ve sanatı üzerine kısa bilgi verildikten sonra, taksimin makamsal ve icra analizi, İ.T.Ü. Türk müziği konservatuvarında uzun süre hocalık yapmış, merhum Yavuz Özüstün’ün yöntemi kullanılarak yapılmıştır. Hepgür’ün taksiminde Kürdilihicazkâr makamını klasik tavırda işlediği, kemanı kendine özgü bir şekilde icra ettiği ve geleneksel üslubu devam ettirdiği sonucuna ulaşılmıştır.
Yazar isimleri: ['Hasan ÇİZMELİOĞLU', 'Ferdi KOÇ']
Yayın Yılı: 30 Haziran 2022
Dergi ismi: Çevrimiçi Müzik Bilimleri  Dergisi
Yayın sayfa url: https://dergipark.org.tr/tr/pub/ojomus/issue/70960/1069648
Yayın pdf linki: https://dergipark.org.tr/tr/download/article-file/2238569
