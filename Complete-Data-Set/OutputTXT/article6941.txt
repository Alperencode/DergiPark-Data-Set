Makale Başlığı: Kızıl Tilkilerde (Vulpes vulpes) Kafatasının Geometrik Morfometrik Analizi
Özet: Bu çalışma, tilki kafatasının cinsiyete göre geometrik morfometrik yöntemle şekilsel durumunun belirlenmesi amacıyla yapıldı. Bu amaçla 4 dişi ve 9 erkek tilki kafatası kullanıldı. Kafatasları dorsal ve lateral yönlü olacak şekilde fotoğraflandı. Kafataslarının dorsal görüntüleri üzerinde 11, lateral görüntüleri üzerinde 19 homolog landmark işaretlendi. Görüntülerden elde edilen koordinat değerlerinde temel bileşenler analizi ve Relative warp analizi yapıldı. Ayrıca işaretlenen landmarkların şekil farklılıklarını ve yönlerini belirlemek amacıyla MorphoJ yazılımı kullanıldı. Temel Bileşenler analizine göre, lateral görüntülerde dişi ve erkek bireylerin büyük oranda y ekseninin sağına toplandığı, dorsal yönlü görüntülerde ise dişi ve erkek bireylerin bir bölgeye yoğunlaşmadığı tespit edildi. Dolayısıyla Temel Bileşenler analizine göre belirgin bir cinsiyet farklılığına rastlanmadı. Konsensus grafiğine göre ise, dişilerde incisiv dişin oral kenarı ile canin dişin cranial kenarının erkeklere göre ventral yönlü olduğu belirlendi. Çalışma sonucunda elde edilen bulguların zooarkeolojik ve taksonomik araştırmalara katkı sağlayacağı düşünülmektedir.
Yazar isimleri: ['İftar GÜRBÜZ', 'Yasin DEMİRASLAN', 'Funda AKSÜNGER KARAAVCI', 'Osman YILMAZ', 'İsmail DEMİRCİOĞLU']
Yayın Yılı: 15 Mayıs 2022
Dergi ismi: Harran Üniversitesi Veteriner Fakültesi Dergisi
Yayın sayfa url: https://dergipark.org.tr/tr/pub/huvfd/issue/69895/1012563
Yayın pdf linki: https://dergipark.org.tr/tr/download/article-file/2037705
