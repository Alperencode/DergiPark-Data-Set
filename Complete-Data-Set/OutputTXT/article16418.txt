Makale Başlığı: Biyomedikal Uygulamalar için Titanyum Alaşımlarının Eklemeli İmalatı
Özet: Eklemeli imalat (AM) veya üç boyutlu baskının (3DP) önemli ilerleyişi, imalat sektöründe esneklik sağlayarak, müşteriye özel, karmaşık geometrilerin elde edilmesinin yolunu açmış ve çok sayıda araştırma-geliştirme çalışmasına hizmet ederek pek çok yeniliğe de öncü olmuştur. AM proseslerine endüstriyel ve akademik alanlardaki ilgi giderek artmaktadır. Son yirmi yılda, eklemeli imalat ile biyomalzeme üretimi önem kazanmış ve tıbbi implant talebi de aşırı artmıştır. Eklemeli imalat ve biyomalzeme kombinasyonu, özellikle hastaya özgü klinik uygulamalara yönelik gelecek vaat etmektedir. Bu bağlamda, 3D basılabilir biyomalzemeler implantlar için uygun bir seçenek olmuştur. Biyouyumlu, çok yönlü ve uyarlanabilir, ilgili mekanik (dayanım ve rijitlik) ve biyolojik işlevselliklere, gözenekli yapıya, tasarım serbestliğine sahip olma, malzeme tasarrufu sağlama, yüksek doğruluk ile üretim, geometride tasarım gereksinimlerini gerçekleştirme özellikleri sayesinde eklemeli imalat implantlarının miktarı önemli ölçüde artış göstermiştir. İmplant biyomalzemeleri, istenilen bir işlevi elde etmek için yüksek yorulma, aşınma ve korozyon direnci, stabilite, osteogenez ve osseointegrasyon özelliklerinin yanı sıra uzun ömre sahip olmalıdır. Bu çalışma, en yaygın olarak kullanılan implant biyomalzemeleri Ti ve Ti6Al4V alaşımlarının mekanik özellikleri, biyouyumlulukları ve bu biyomalzemelerin mevcut uygulamaları bakımından eklemeli imalat çalışmalarını farklı perspektiflerden incelemektedir.
Yazar isimleri: ['Binnur SAĞBAŞ']
Yayın Yılı: 6 Temmuz 2022
Dergi ismi: Uluborlu Mesleki Bilimler Dergisi
Yayın sayfa url: https://dergipark.org.tr/tr/pub/umbd/issue/70640/953353
Yayın pdf linki: https://dergipark.org.tr/tr/download/article-file/1827797
