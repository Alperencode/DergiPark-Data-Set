Makale Başlığı: Hz. Peygamber’in Cevâmiu’l-Kelim Özelliği ve İlgili Literatür
Özet: İnsanların düşüncelerini ve duygularını aktarmak için kendilerine has bir dilleri üslupları vardır. Bununla kişi kendini ve misyonunu temsil eder. Hz. Peygamber de gönderildiği davayı temsil etmek üzere belli bir dil ve üsluba sahip idi. Zira Resûlullah’ın, Allah Teâla’nın gözetimi altında büyümesi, onun cevâmiu’l-kelim türünden olan sözleri söylemesinde önemli bir yere sahiptir. Yine Hz. Peygamber’in yetiştiği çevresinin, onun fesâhetli ve belâğatlı konuşmasına büyük etkisi olduğu söylenebilir. Bu çalışmada Resûlullah’ın fesâhat ve belâgatı ile cevâmiu’l-kelim tabiri incelenmiş, bu ifadenin Resûlullah’tan önce kullanılıp kullanılmadığı ortaya konulmuştur. Cevâmiu’l-kelim kabilinden olan rivayetlerin muhaddisler nezdindeki durumu tespit edilmiş, bunlarla birlikte cevâmiu’l-kelim özelliğine sahip rivayetlerin muhaddisler tarafından nasıl aktarıldığı irdelenmiştir. Ayrıca cevâmiu’l-kelim ile ilgili 20 literatür tespit edilip tanıtılmıştır. Cevâmiu’l-kelim özellikli hadisleri kaleme alan âlimlerin kimlikleri tespit edilip hangi alanda uzman oldukları ortaya konmaya çalışılmıştır. Bu alimlerin tespit edilen cevâmiu’l-kelim ile ilgili yazdıkları teliflerinin muhtevası incelenmiş, irdelenmiş ve hangi konuların daha çok ele alındığı açığa çıkarılmaya çalışılmıştır.
Yazar isimleri: ['Azamat ZHAMASHEV']
Yayın Yılı: 1 Ekim 2022
Dergi ismi: Usul İslam Araştırmaları
Yayın sayfa url: https://dergipark.org.tr/tr/pub/usul/issue/72651/1151073
Yayın pdf linki: https://dergipark.org.tr/tr/download/article-file/2565984
