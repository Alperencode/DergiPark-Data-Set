Makale Başlığı: SARS-CoV-2 Pozitif Olgularda Dalak ve Bölgesel Lenf Düğümlerinde Ölüm Sonrası Histopatolojik Bulgular
Özet: Amaç: SARS-CoV-2 virüsü dalak ve lenf düğümlerini etkileyebilir. Bu çalışmada bölgesel lenf nodları ve dalakta histomorfolojik değişiklikleri, immünohistokimyasal bulguları ve gerçek zamanlı polimeraz zincir reaksiyonu testi (rt-PCR) sonuçlarını değerlendirmeyi amaçladık. Yöntemler: SARS-Cov-2 pozitif olan 12 postmortem nazofaringeal sürüntü vakasının bölgesel lenf düğümleri ve dalak örnekleri değerlendirildi. Üst paratrakeal, alt paratrakeal ve hiler lenf nodları ve dalak örnekleri ışık mikroskobu altında H&E boyalı kesitler ve immünohistokimyasal olarak boyanmış kesitler ile incelendi.Bulgular: Dokuz olguda yaygın alveoler hasar görüldü. Konjesyon, immünoblastik ve plazmablastik hücrelerin varlığı, subkapsüler sinüslerin genişlemesi, apoptotik hücrelerin varlığı ve sinüs histiositozu en sık görülen değişikliklerdi. Dört olguda üst paratrakeal lenf düğümlerinde, yedi olguda alt paratrakeal lenf düğümlerinde ve beş olguda hiler lenf düğümlerinde SARS-CoV-2 rt-PCR testi pozitifti. Beyaz pulpa atrofisi ve kırmızı pulpa kanaması dalakta en sık görülen bulgulardı. Dalakta dört vakada SARS-CoV-2 rt-PCR testi pozitifti.Sonuç: SARS-CoV-2 virüsü lenf düğümlerine ve dalağa yayılarak dokuları tahrip edebilir.
Yazar isimleri: ['Aytül BUĞRA', 'Taner DAŞ', 'Erdoğan KARA', 'Nihan ZİYADE', 'Yalcin BUYUK']
Yayın Yılı: 14 Aralık 2022
Dergi ismi: Adli Tıp Dergisi
Yayın sayfa url: http://www.adlitipdergisi.com/tr/pub/issue/73759/1175097
Yayın pdf linki: https://dergipark.org.tr/tr/download/article-file/2650023
