Makale Başlığı: Sosyal bilgiler dersi öğretim programı ve sosyal bilgiler ders kitaplarında coğrafi konum kavramının değerlendirilmesi
Özet: Dünyanın giderek modernleşmesi ve karmaşıklaşması ile birlikte bazı bölge ve yapıların nerede olduğunun bilgisi çok daha önemli hale gelmiştir. Bu duruma bağlı olarak herhangi bir noktanın kolaylıkla bulunmasını sağlayan coğrafi konum kavramı hiç olmadığı kadar sorgulanmaya başlamıştır. Bu araştırma “coğrafi konum” kavramının Sosyal Bilgiler Dersi Öğretim Programı ve Sosyal Bilgiler Ders Kitaplarında nasıl betimlendiğini değerlendirmek amacıyla gerçekleştirilmiştir. Araştırmada doküman analizi yöntemi kullanılmıştır. Araştırmada öne çıkan bazı sonuçlar şu şekildedir: Coğrafi konum ile ilgili kazanımlar, “İnsanlar, Yerler ve Çevreler” ünitesinde yer almaktadır. Coğrafi konum ile ilgili konuların 5. ve 7. sınıf Sosyal Bilgiler Ders Kitaplarında olmaması bir eksiklik olarak tespit edilmiştir. Sosyal Bilgiler Ders Kitaplarında jeopolitik konum ile ilgili konulara yeteri kadar yer verilmemektedir. Sosyal Bilgiler Ders Kitaplarındaki görseller coğrafi konum ile ilgili yeterlikleri aktarmada içerik ve şekil bakımından yeterli düzeydedir. Buna göre Sosyal Bilgiler Dersi Öğretim Programında jeopolitik konum ve özel konum ile ilgili konulara daha fazla yer verilmesinin yerinde olacağı düşünülmektedir.
Yazar isimleri: []
Yayın Yılı: 12 Temmuz 2022
Dergi ismi: Kapadokya Eğitim Dergisi
Yayın sayfa url: https://dergipark.org.tr/tr/pub/kaped/issue/72984/1187550
Yayın pdf linki: https://dergipark.org.tr/tr/download/article-file/2702116
