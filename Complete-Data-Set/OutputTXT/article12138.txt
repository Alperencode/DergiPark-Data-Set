Makale Başlığı: Akciğer kanseri olan hastaların baş etme stratejileri ile yaşam kalitesi arasındaki ilişki
Özet: Amaç: Bu çalışmada, akciğer kanseri olan hastaların baş etme stratejilerinin ve yaşam kalitesinin incelenmesi amaçlanmıştır. Bu bağlamda, akciğer kanseri hastalarının baş etme stratejileri ile yaşam kalitesi arasındaki ilişki incelenmiş, ayrıca tedavi süresinin baş etme stratejileri ve yaşam kalitesi üzerine etkisi ele alınmıştır.Yöntem: Bu araştırma, kolayda örneklemeye dayalı, kesitsel tipte bir anket araştırmasıdır. Araştırmada Yaşam Kalitesi Ölçeği- Kısa Formu (WHOQOL-Bref) (27 madde) ve Başa Çıkma Tutumlarını Değerlendirme Ölçeği (Brief COPE) (28 madde) ölçek olarak kullanılmıştır. Bu araştırmanın verileri, akciğer kanseri tanısı konmuş ve tedavi süreci devam eden 201 hastalardan elde edilmiştir.Bulgular: Araştırma sonuçları, katılımcıların %53’ünün kadın ve %86,1’inin evli olduğunu göstermektedir. Ayrıca katılımcıların yaş ortalaması 57.19±7.01 (ortalama ± s. Sapma) olarak tespit edilmiştir. WHOQOL-BREF ölçeğinin bütün alt boyutları arasında pozitif bir korelasyon ortaya çıkmıştır. Başa çıkma ölçeğine yönelik ise problem odaklı başa çıkma stratejileri ile yaşam kalitesi arasında aktif başa çıkma, planlama ve olumlu yeniden yorumlama stratejilerinde olumlu yönde ve zayıf ilişkiler olduğu tespit edilmiştir. Pozitif duygu odaklı başa çıkma stratejileri ile yaşam kalitesi arasındaki bütün başa çıkma stratejisinde olumlu yönde ve zayıf bir ilişki olduğu tespit edilmiştir. Son olarak ise negatif duygu odaklı başa çıkma stratejileri ile yaşam kalitesi arasında ventilasyon, davranışsal olarak geri çekilme, inkâr ve kendini suçlama gibi olumsuz duygu odaklı başa çıkma stratejilerinin hastanın yaşam kalitesini olumsuz yönde etkilediği tespit edilmiştir.Sonuç: Sonuç olarak hem problem odaklı hem de pozitif duygu odaklı başa çıkma stratejileri kullanan akciğer kanseri hastalarının yaşam kalitelerinin daha yüksek olduğu sonucuna ulaşılmıştır. Öte yandan negatif duygu odaklı başa çıkma stratejilerinin hastaların yaşam kalitelerini olumsuz yönde etkilediğinin dikkate alınması önemli bir sonuç olarak göze çarpmaktadır. Son olarak, yaş, gelir ve tedavi süresi, akciğer kanseri hastalarının hem yaşam kalitesini hem de başa çıkma stratejilerini etkilediği bu çalışmanın bir diğer sonucu olarak ifade edilebilir.
Yazar isimleri: ['Ercüment ERBAY', 'Harun ASLAN', 'Cemre BOLGUN']
Yayın Yılı: 15 Aralık 2022
Dergi ismi: Mustafa Kemal Üniversitesi Tıp Dergisi
Yayın sayfa url: https://dergipark.org.tr/tr/pub/mkutfd/issue/73508/1041135
Yayın pdf linki: https://dergipark.org.tr/tr/download/article-file/2148883
