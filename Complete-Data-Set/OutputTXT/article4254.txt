Makale Başlığı: RUJ ETKİSİNİN, İŞLETMELERİN SÜRDÜRÜLEBİLİR YÖNETİM SÜREÇLERİ İLE İLİŞKİSİ: KOZMETİK SEKTÖRÜ YÖNETİCİLERİ ÜZERİNDE NİTEL ARAŞTIRMA
Özet: Ekonomik durgunluk dönemleri, Dünya’nın her yerindeki işletmeleri, tedirgin etmektedir. Hiçbir sektör ve iş kolu ayırmaksızın, ekonomik durgunluk, ekonomik kriz gibi durumlar karşısında işletmeler hazırlıklı olmak adına stratejiler geliştirmektedir. Bu bağlamda bazı sektörde yer alan işletmelerin (kozmetik, güzellik merkezleri, kişisel bakım ürünleri/hizmetleri) diğerlerine göre daha şanslı oldukları görülmektedir. Şanslı olarak ifade edilen sektörlerde ‘‘Ruj Etkisi’’ kavramının önemi olduğu görülmektedir. Öncelikle pazarlamacılar açısından ruj etkisinin ifade ettiği avantajları anlamak ve yönetimsel açıdan geliştirilecek stratejileri belirlemekte faydalanmak gerekmektedir. Bu çalışmanın amacı; ruj etkisinin, işletmelerin kriz ya da durgunluk dönemlerindeki stratejilerini geliştirirken, sağladığı avantajı ortaya koymaktır. Yapılan çalışmada, ruj etkisi ve ekonomik durgunluk ilişkisini ortaya koyabilmek adına, kozmetik sektöründe yer alan 7 yönetici ile sıkı yapılandırılmış mülakat çalışması yapılmış olup, ruj etkisinin işletmelerin zorlu dönemlerinde (ekonomik kriz, resesyon vb.) hafifletici etkisi olduğu sonucuna ulaşılmaktadır.
Yazar isimleri: ['Şimal ÇELİKKOL', 'Candide ÇULHAOĞLU ULUDAĞ']
Yayın Yılı: 30 Temmuz 2022
Dergi ismi: Doğuş Üniversitesi Dergisi
Yayın sayfa url: https://dergipark.org.tr/tr/pub/doujournal/issue/71547/1091245
Yayın pdf linki: https://dergipark.org.tr/tr/download/article-file/2323745
