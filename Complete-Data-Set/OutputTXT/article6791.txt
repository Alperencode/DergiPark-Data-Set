Makale Başlığı: Sosyal-Fonksiyonel Otonomi Değerlendirme Ölçeğinin Türkçe Versiyonun Geçerlik ve Güvenirlik Çalışması
Özet: Amaç: Her yaşta bireyin sağlığının korunması ve geliştirilmesi için sosyal işlevlerin optimum düzeyde olması gerekmektedir. Bu çalışmanın amacı, Sosyal-İşlevsel Özerklik Ölçme Sistemi'nin(Sosyal-SMAF ölçeği) Türkçe formunun yaşlılar üzerinde geçerlik ve güvenirliğini değerlendirmektir.Gereç ve Yöntem: Bu metodolojik çalışma, Sosyal-SMAF ölçeğinin geçerlik ve güvenirliğini değerlendirmek amacıyla yapılmıştır. Araştırma Afyonkarahisar'da üç huzurevinde kalan 92 huzurevi sakini ile gerçekleştirilmiştir.Bulgular: 6 maddeden oluşan ölçeğin toplam varyansın %70.186'sını açıkladığı görülmüştür. Ölçeğin tek boyut(faktör) altında toplandığı ve özdeğerinin 3.768 olduğu bulunmuştur. Faktör analizinin uygulanabilir olması için örnekleme yeterliliğine bakılmıştır (Bartlett's Test=211.779;p<0,001 ve KMO=0,770). Sosyal özerklik ölçeğinin iç tutarlılığı için Cronbach Alfa katsayısı 0.80 olarak bulunmuştur. Ölçeğin yapılan doğrulayıcı faktör analizinde,  tek faktör altında toplanabilen uygun bir model oluşturduğu tespit edilmiştir.Sonuç: “Sosyal-SMAF” ölçeğinin, Türk toplumunda yaşayan yaşlı bireylerin sosyal bağımsızlığını değerlendirmede geçerli ve güvenilir olduğu görülmüştür.
Yazar isimleri: ['Ayten KÜÇÜK', 'Oya Nuran EMİROĞLU']
Yayın Yılı: 31 Ağustos 2022
Dergi ismi: Hacettepe Üniversitesi Hemşirelik Fakültesi Dergisi
Yayın sayfa url: https://dergipark.org.tr/tr/pub/hunhemsire/issue/72312/1167323
Yayın pdf linki: https://dergipark.org.tr/tr/download/article-file/2617239
