Makale Başlığı: HEMŞİRELİK ÖĞRENCİLERİNİN COVID-19 PANDEMİ DÖNEMİNDE ZAMAN YÖNETİMİ BECERİLERİNİN İNCELENMESİ
Özet: Amaç: Çalışmanın amacı hemşirelik öğrencilerinin Covid-19 pandemi döneminde zaman yönetimi becerilerinin incelenmesidir.Yöntem: Tanımlayıcı ve kesitsel türde olan bu çalışma, 317 hemşirelik öğrencisinin katılımıyla Mayıs-Ekim 2021 tarihleri arasında yapıldı. Çalışmada veri toplama aracı olarak “Tanıtıcı Bilgiler Formu” ve “Zaman Yönetimi Envanteri” kullanıldı. Verilerin toplanmasında Google forms survey kullanıldı. Bulgular: Öğrencilerin yaş ortalaması 20,49±1,45’ti. Öğrencilerin 246 (%77,6)’sı kadın, 108 (%34,1)’i ikinci sınıf öğrencisiydi. Öğrencilerin Zaman Yönetimi Envanteri puan ortalamaları 84,68±14,65’ti. Kadın öğrencilerin Zaman Harcatıcıları alt boyut puanları erkek öğrencilere göre istatistiksel olarak anlamlı yüksekti (t=2,427; p=,016). Zaman Harcatıcıları alt boyut puanı en yüksek olan öğrenciler birinci sınıf öğrencileriydi (t=13,87±2,85; p=,002). Kayıtlı olduğu üniversite ile ailesi aynı şehirde olma (t=4,078; p=,000), COVID-19 pandemi sürecinde dersler dışında herhangi bir çevrimiçi kurs ya da etkinliğe katılma durumlarına (t=3,430; p=,001) ve pandemi sürecini etkin şekilde geçirdiğini düşünme durumlarına (t=6,327; p=,000) göre Zaman Yönetimi Envanteri puanları arasında istatistiksel olarak anlamlı fark vardı.  Sonuç: Çalışma sonucunda hemşirelik öğrencilerinin zaman yönetimi ve zaman planlaması puanları ortalamanın üzerindeydi. Çalışmaya katılan kadın öğrencilerin erkeklere göre ve birinci sınıfların diğerlerine göre daha az zaman harcatıcılara izin verdiği görüldü. Meslek hayatında her zaman aktif olması gereken hemşire adaylarının zamanlarını planlamayı ve bunu değişen çevresel koşullarda da sürdürebilmeyi öğrenmesi gerekmektedir. Zaman yönetimi konusunda hemşirelik eğitim müfredatına dersler, aktiviteler eklenebilir. Öğrencilere klinik uygulamalarda kısa süre içinde yapacakları işleri planlaması ve bu planlara uyması konusunda destek verilebilir. Ayrıca klinik alanda çalışan yönetici hemşireler ile öğrenciler bir araya gelerek deneyim paylaşımı yapılabilir.
Yazar isimleri: ['Gülbin KONAKÇI', 'Ceyda GÜMÜŞ', 'Umut ÖZDEMİR']
Yayın Yılı: 30 Eylül 2022
Dergi ismi: Izmir Democracy University Health Sciences Journal
Yayın sayfa url: https://dergipark.org.tr/tr/pub/iduhes/issue/72852/1149700
Yayın pdf linki: https://dergipark.org.tr/tr/download/article-file/2560947
