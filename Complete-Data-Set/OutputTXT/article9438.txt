Makale Başlığı: Sinter-Alüminize T/M Çeliklerin Özellikleri ve Korozyon Davranışı
Özet: Bu çalışmada, Distaloy SA tozlarından toz metalurjisi (P/M) yöntemiyle üretilen çeliklerin farklı soğuk presleme basıncı ve sinterleme ortamının mikroyapı, mikrosertlik ve korozyon davranışlarına etkisi incelenmiştir. P/M numuneler; 150 MPa ve 200 MPa olmak üzere iki farklı soğuk presleme basıncıyla presleme işlemi sonrası; alüminyum ile argon olmak üzere iki farklı sinterleme ortamında 1000 °C'de 5 saat sinterleme işlemine tabi tutulmuştur. Sinter-alüminyumlanmış ve sadece sinterlenmiş örneklerin yoğunluk ve yüzey pürüzlülükleri ölçülmüş olup yoğunluklarının soğuk presleme basıncının artmasıyla arttığı yüzey pürüzlülüğünün ise azaldığı belirlenmiştir. P/M numunelerin mikroyapısal özelliklerinin belirleme işlemi X- ışını kırınımı difraksiyonu (XRD), taramalı elektron mikroskobu (SEM) ve enerji dağılımlı X-ışını spektroskopisi (EDS) cihazları kullanılarak gerçekleştirilmiştir. Korozyon deneyleri elektrokimyasal olarak %3,5 NaCl çözeltisinde gerçekleştirilmiştir. Sinter-alüminyumlanmış numunelerin yüzeyinde oluşan FexAly fazlarına bağlı olarak argon ortamında sinterlenmiş numunelere göre daha yüksek korozyon direnci gösterdiği tespit edilmiştir. Dolayısıyla sinter-alüminyumlama işlemi P/M malzemelerin korozitif ortamlardaki kullanımları için umut vadetmektedir.
Yazar isimleri: ['Selvin TURGUT']
Yayın Yılı: 18 Aralık 2022
Dergi ismi: Journal of Materials and Mechatronics: A
Yayın sayfa url: https://dergipark.org.tr/tr/pub/jmm/issue/73795/1129943
Yayın pdf linki: https://dergipark.org.tr/tr/download/article-file/2483081
