Makale Başlığı: YAN METİN OLARAK FİLM GRAFİKLERİ VE “LE PETIT NICOLAS’  FİLMİ ÜZERİNE BİR İNCELEME
Özet: İzleyicileri filmlere hazırlayan, yaklaştıran, bir nevi izleyiciler ve filmler arasında arabulucu işlevi gören film grafiklerini tasarım ve sinema arakesitinde melez bir çalışma alanı olarak konumlandırmak mümkündür. Film grafiklerinin yan metinler olarak ele alındığı bu çalışmada yan metin çeşitlemeleri gözler önüne serilerek, metin ötesi bilginin oynadığı rol, yan metin bilgisinin taşıyıcı ortamları film grafikleri üzerinden sorgulanmış olup beraberinde ise René Goscinny tarafından yaratılan ve Jean-Jacques Sempé tarafından resmedilen Le petit Nicolas çizgi romanının sinemaya uyarlanan filminin, film grafikleri üzerine bir inceleme gerçekleştirilmiştir. Bu incelemede, Le petit Nicolas filmini izleyiciye sunan ve alımlama esnasında rehberlik eden görsel-işitsel özdüşünümsel yan metin ögeleri olan filmin grafiklerinin detaylı bir şekilde analizi yapılmıştır. Betimsel analiz yöntemi kullanılarak film grafiklerinin yan metinler olarak ele alındığı bu çalışmada filmlerin çevresinde ve çeperinde yer alan ögelerin aydınlatılması amaçlanmıştır.
Yazar isimleri: ['Kübra CANLI']
Yayın Yılı: 30 Haziran 2022
Dergi ismi: Art-e Sanat Dergisi
Yayın sayfa url: https://dergipark.org.tr/tr/pub/sduarte/issue/70476/1076986
Yayın pdf linki: https://dergipark.org.tr/tr/download/article-file/2267074
