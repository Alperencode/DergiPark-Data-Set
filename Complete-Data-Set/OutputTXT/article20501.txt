Makale Başlığı: Boş Zamanlarında Egzersiz Yapan ve Yapmayan Bireylerin Sosyal Duygusal Öğrenme Becerilerinin Analizi
Özet: Araştırma kapsamında boş zamanlarında egzersiz yapan ve yapmayan bireylerin sosyal duygusal öğrenme becerilerinin karşılaştırılması amaçlanmıştır. Bu doğrultuda çalışmaya Ankara ilinde iki özel spor salonunda egzersiz yapan ve yapmayan katılımcılar dahil olurken, veriler demografik soru formu ve “Sosyal Duygusal Öğrenme Becerileri” ölçeği ile elde edilmiştir. Verilerin analizinde tanımlayıcı istatistikler, bağımsız örneklem t testi ve tek yönlü varyans analizi ANOVA ve post hoc testleri kullanılmıştır. Bu araştırma için SDÖBÖ’ne dair iç tutarlılık katsayısı .97 olarak belirlenmiştir. Katılımcıların sosyal duygusal öğrenme becerilerinin toplam puanlarda ortalama değerlerde olduğu (3,10±0,354), en yüksek alt boyut ortalamasının kendilik değerini arttıran beceriler alt boyutunda (3,25±0,58) yer aldığı, en düşük alt boyut ortalamasının ise stresle başa çıkma becerileri (2,75 ±0,66) alt boyutunda yer aldığı belirlenmiştir. Elde edilen bulgular incelendiğinde katılımcıların egzersiz yapma durumuna göre sosyal duygusal öğrenme becerilerinin farklılaştığı belirlenmiştir. Aynı zamanda yaş ve öğrenim durumu değişkenlerinin sosyal duygusal öğrenme becerilerini istatistiksel olarak anlamlı düzeyde değiştirdiği belirlenmiştir. Sonuç olarak özellikle egzersiz yapma durumun sosyal duygusal öğrenme becerilerini farklılaştırdığı, eğitim düzeyi arttıkça sosyal duygusal öğrenme becerilerinin de paralel olarak artış gösterdiği belirlenmiştir.
Yazar isimleri: ['Tebessüm AYYILDIZ DURHAN', 'Ecem TÜRKMEN', 'Serkan COŞKUN', 'Beyza  Merve AKGÜL']
Yayın Yılı: 29 Haziran 2022
Dergi ismi: Eurasian Research in Sport Science
Yayın sayfa url: https://dergipark.org.tr/tr/pub/eriss/issue/70679/1100891
Yayın pdf linki: https://dergipark.org.tr/tr/download/article-file/2363772
