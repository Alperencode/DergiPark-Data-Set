Makale Başlığı: Diş Eti Oluğu Kanı ve Tıbbi Diagnostik Değeri
Özet: Diş hekimliği kapsadığı alan nedeniyle birçok tıp dalı ile birlikte çalışmayı zorunlu kılmaktadır. Bu ilişkinin bir diğer önemi dental tedavilerde tıbbi ortak noktalarının bulunmasıdır. Birçok oral ve sistemik tablo çift yönlü bir ilişki içerisindedir.  Hastalar bazen durumları ile ilgili yeterli bilgiye sahip olmayabilirler veya hastalıkları teşhis edilmemiş olabilir. Özellikle bazı sistemik hastalıkların mevcudiyeti dental tedavinin modifiye edilmesini gerektirebilir. Uygulamada, muayenede bilinen bazı önemli hastalık parametreleri ölçülmeye çalışılmaktadır. Bu açıdan bakıldığında diş eti oluğu kanı bu konuda göreceli olarak çalışılmış bir parametredir. Diş eti oluğu kanı özellikle periodontal hastalığı bulunanlarda rutin muayene sırasında görülebilmektedir. Non-invazif yollarla elde edilen bu kanın muayenede bazı testlere imkân verdiği gösterilmiştir. Bu geleneksel derlemede diş eti oluğu kanı ve tıbbi diagnostik değeri tartışılacaktır.
Yazar isimleri: ['Hasan HATİPOĞLU']
Yayın Yılı: 22 Haziran 2022
Dergi ismi: European Journal of Research in Dentistry
Yayın sayfa url: https://dergipark.org.tr/tr/pub/erd/issue/70464/974071
Yayın pdf linki: https://dergipark.org.tr/tr/download/article-file/1890410
