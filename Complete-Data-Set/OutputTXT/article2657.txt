Makale Başlığı: VECDİ AKYÜZ, KUR’AN’DA SİYASİ KAVRAMLAR (İSTANBUL: KİTABEVİ YAYINLARI, 1998)
Özet: Siyasetle ilgili kavramları inceleyen, tefsir alanına çeşitli açılardan katkı sağlayan bir eser çalışmamıza konu olmaktadır. Bu eser, Vecdi Akyüz’ün kaleme aldığı Kur’an’da Siyasi Kavramlar’dır.  Vecdi Akyüz’ün Kur’an’da Siyasi Kavramlar adlı eseri, 1998 yılında Ocak ayında İstanbul şehrinde Kitabevi Yayınları tarafından yayımlanmıştır. Yazar, Kur’an’da yer alan, siyasi içeriğe sahip olan yahut sonradan siyasi bir anlam kazanan terimleri dönemsel ve kavramsal bir ayrım tercih ederek farklı bölümlerde incelemiştir. Eser, önsöz ve girişi takiben on bölümden oluşmaktadır. Bu bölümler şunlardır:  1.	“Siyaset, İktidar ve Egemenlikle İlgili Kavramlar” başlığıyla egemenlik, siyaset, devlet, arş, kürsi, emr, emanet, mülk, hüküm, velayet kavramlarının işlendiği birinci bölüm. 2.	“Yönetim İlkeleriyle İlgili Kavramlar” başlığıyla şûra, emr bi’l-Ma’ruf ve Nehy ani’l-Münker, adl, adalet kavramlarının ele alındığı ikinci bölüm.  3.	“Siyasi Önderlikle İlgili Kavramlar” başlığıyla imam, halife, ulu’l-emr, sultan, melik, seyyid, vekil, vezîr, cebbâr kavramlarının incelendiği üçüncü bölüm.  4.	“Sosyal-Siyasi Gruplaşmayla İlgili Kavramlar” başlığıyla âl, ehl, benûn, benin, kabile, şa’b, aşiret, kavim, ümmet, millet, karn, hizib, ahzab, şia, fırka, tefrika, mele’, cund, cunûd kavramlarının değerlendirildiği dördüncü bölüm. 5.	“Siyasi Davranışla İlgili Kavramlar” başlığıyla bey’at, itaat, takıyye, hicret, istiz’af kavramlarının araştırıldığı beşinci bölüm. 6.	“Şiddet ve Başkaldırıyla İlgili Kavramlar” başlığıyla zulüm, zâlim, bagy, isyan, istikbâr, müstekbir, kıyâm, tuğyân, tâğût kavramlarının sorgulandığı altıncı bölüm. 7.	“Fitne, Bozgunculuk ve Sapkınlıkla İlgili Kavramlar” başlığıyla fitne, fesad, ifsad, müfsid, fısk, fâsık kavramlarının ele alındığı yedinci bölüm. 8.	“Din ile İlgili Kavramlar” başlığıyla din, şeriat, tarikat, hikmet, ruhbân, ahbâr, rabbâniyyûn, kıssîs, âyetullah, hâmân kavramlarının soruşturulduğu sekizinci bölüm. 9.	“Siyasetin Coğrafi Boyutuyla İlgili Kavramlar” başlığıyla ard, arz, beled, karye, medîne, dâr kavramalarının yorumlandığı dokuzuncu bölüm. 10.	“Barış, Cihad ve Fetihle İlgili Kavramlar” başlığıyla silm, selem, selâm, sulh, ıslah, cihad, fetih kavramlarının analiz edildiği onuncu bölüm.
Yazar isimleri: ['Ayşe AYTEKİN']
Yayın Yılı: 30 Haziran 2022
Dergi ismi: Bayburt Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/bayburt-ilahiyat/issue/70885/1113223
Yayın pdf linki: https://dergipark.org.tr/tr/download/article-file/2413779
