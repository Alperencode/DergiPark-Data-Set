Makale Başlığı: GELENEKSEL OLMAYAN FAİZ KORİDORU UYGULAMASI VE REEL EKONOMİ ARASINDAKİ AKTARIM İLİŞKİSİ
Özet: 2008 yılında ABD’den başlayan ve kısa bir süre içinde bütün dünyayı etkisi altına alan küresel finans krizi, finansal sistemde yaşanan sorunların reel ekonomi üzerinde yıkıcı etkiler meydana getireceğini ortaya koymuştur.  Makroekonomik görünümün bozulduğu ve finansal dengesizliklerin yoğunlaştığı, küresel kriz döneminde geleneksel politikalar ekonomiye müdahale aşamasında etkinliğini koruyamamışlardır. Aynı zamanda küresel kriz ile birlikte fiyat istikrarının finansal istikrar için yeterli olmadığı sonucuna varılmış olup, bu süreçte yaşanan aşırı finansal oynaklığa müdahale aşamasında geleneksel politikalar etkinliğini yitirdiği için, daha hızlı ve etkin olması açısından geleneksel olmayan para politikası araçlarına ihtiyaç duyulmuştur.  Bu kapsamda bilhassa kısa vadeli sermaye hareketlerinin ülke ekonomileri üzerinde arttırdığı riskleri azaltmak amacıyla tercih edilen faiz koridoru uygulaması, ülkelerin kendi finansal ve makroekonomik durumları kapsamında faiz koridoru uygulamasına başvurulmaktadır. Bu çalışmada, küresel finans krizi sonucunda makroekonomik dengesizliklerin artması ve finansal istikrarın sağlanması aşamasında geleneksel olmayan para politikalarına neden ihtiyaç duyulduğu ve bu kapsamda geleneksel olmayan faiz koridorunun işleyişi ve finansal istikrar açısından etkinliği irdelenecektir.
Yazar isimleri: ['Duygu KALKAY']
Yayın Yılı: 1 Ekim 2022
Dergi ismi: Toplumsal Politika Dergisi
Yayın sayfa url: https://dergipark.org.tr/tr/pub/tpd/issue/72825/1149635
Yayın pdf linki: https://dergipark.org.tr/tr/download/article-file/2560752
