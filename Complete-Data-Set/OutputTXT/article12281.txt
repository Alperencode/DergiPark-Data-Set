Makale Başlığı: Özel Eğitim Öğretmenleri Ve Teknoloji: Bir Metafor Analizi
Özet: Bu çalışma teknolojinin özel eğitim bağlamındaki yerine odaklanmış ve özel eğitim öğretmenlerinin teknolojiye yönelik algıları metafor analizi aracılığı ile incelenmiştir. Çalışma verileri 164 özel eğitim öğretmeninden elde edilmiştir. Olgu bilim kapsamında yürütülen bu çalışmada katılımcıların teknolojiye yönelik algıları olarak bir metafor ve bu metaforun gerekçesi çözümlenmiştir. Özel eğitim öğretmenlerinin teknolojiye yönelik belirttikleri metaforlar (1) Süreç, (2) Materyal, (3) Gereklilik ve (4) Yaklaşım olmak üzere dört kategoride toplanmıştır.  Özel eğitim öğretmenlerinin ilk sırada gelişen, geliştiren, değişen, değiştiren, üreten, büyüyen özelliklerini atfederek teknolojiyi süreç olarak algıladıkları görülmüştür. Materyal kategorisinde araç gereç, bilgisayar, ansiklopedi gibi metaforlar sıklıkla aktarılmıştır. Gereklilik kategorisinde ise, öğretim sürecini, öğretmeni ve öğrenciyi zorlayan ve bu zorlamanın güncel gelişmeleri takip etmek, ek eğitimler almak, sertifika programlarına katılmak, kişisel hobiler edinmek gibi alanlarda olduğu vurgulanmıştır. Yaklaşım kategorisi ise teknolojinin bir yaşam biçimi,  bir felsefe ya da inanç olarak ifade edilmesini kapsamıştır.
Yazar isimleri: ['Seda ÖZER ŞANAL']
Yayın Yılı: 30 Haziran 2022
Dergi ismi: Necatibey Eğitim Fakültesi Elektronik Fen ve Matematik Eğitimi Dergisi
Yayın sayfa url: https://dergipark.org.tr/tr/pub/balikesirnef/issue/70286/887466
Yayın pdf linki: https://dergipark.org.tr/tr/download/article-file/1604410
