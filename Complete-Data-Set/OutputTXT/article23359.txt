Makale Başlığı: GÖLCÜK KENT MÜZESİ
Özet: Kocaeli Üniversitesi, Gölcük Belediyesi ve Gölcük Kent Konseyi iş birliği ile yürütülen Gölcük Vizyon 2023 projesi kapsamında, Gölcük Kavaklı sahilinde, yaklaşık 53.000 metrekarelik alanın, ana fonksiyonu kent müzesi olmak üzere planetaryum, şehitler abidesi ve rekreasyon alanı gibi farklı fonksiyonları içeren kentsel ölçekli bir proje olarak tasarlanması istenmiştir. Rekreasyon alanı ile sosyal sürdürülebilirlik doğrultusunda kent sakinlerinin kolayca erişebileceği, birbirleriyle daha güçlü bağlar kurabileceği, doğal, sıcak, etkin, sportif bir kültürel çekim merkezi hedeflenmekte, kent müzesi ve planetaryum yapıları ile de Gölcük Kent Hafızasının canlandırılması, kent kültürü ve bilincinin sağlamlaştırılması amaçlanmıştır. Şehitler abidesi ise şehit düşmüş Gölcük’lü şehitleri hatırlatmak ve anmak amacıyla kurgulanmıştır. Kent müzeleri, kentliler için kentlilik bilincinin oluşturulduğu ve kent belleğinin şekillendirildiği yapılar olarak tasarlanmakta ve kullanıma açılmaktadır. Bu bağlamda Gölcük için oldukça önemli kentsel bir imge olan ve Gölcük Tersanesi’nin yapılmasına vesile olan Yavuz Zırhlısı, Gölcük Kent Müzesi’nin kütlesinin şekillendirilmesinde önemli bir metafor olarak görülüp, tasarım girdisi olarak kullanılmıştır. Proje, alışılagelmiş mimari ifadelerin dışına çıkarak tasarım parametrelerini kentin topografik dokusundan alarak evrilirken, bu yaratıcı potansiyel ile projenin, bölge için üst düzey bir rekreasyon ve kültürel bellek işlevi üstlenmesi öngörülmektedir. Bu projenin hayata geçmesiyle, bireylerin bölge ile bağlarının güçlenmesi, yerel deneyimlerin yaşanması mümkün olacaktır.
Yazar isimleri: ['Neşe ÇAKICI ALP', 'Dilan ÖNER', 'Kadir DEMİRCAN']
Yayın Yılı: 30 Haziran 2022
Dergi ismi: KAPU Trakya Mimarlık ve Tasarım Dergisi
Yayın sayfa url: https://dergipark.org.tr/tr/pub/kapu/issue/70930/1121225
Yayın pdf linki: https://dergipark.org.tr/tr/download/article-file/2446855
