Makale Başlığı: COVID sonrası koku alma bozukluğunun yönetimi: Koku alma  eğitimi koku alma fonksiyonunun iyileşmesi üzerinde etkili mi?
Özet: Arka plan COVID-19 hastalığına bağlı ani başlangıçlı anosmi ve diğer koku alma bozuklukları ile başvuran hasta sayısı oldukça artmıştır.Amaç Bu çalışmada Covid-19 enfeksiyonu sonrası inatçı anosmisi olan hastalarda koku alma eğitiminin etkinliğini değerlendirmeyi amaçladık. Yöntem Çalışmaya COVID-19 enfeksiyonu sonrası ani koku kaybı şikayeti ile başvuran ve koku alma bozuklukları devam eden 46 hasta alındı. Tedavi öncesi hastalara koku eşiği ve koku tanımlama testleri yapıldı. Koku eğitimi olarak hastalara fenil etil alkol, okaliptol grubu, sitronelal grubu ve öjenol grubu olmak üzere 4 koku şişesi verilmiş ve hastalara sabah uyandıklarında kokuları günde iki kez 5’er saniye olmak üzere koklamaları söylenmiştir. Hastaların sabah ve yatmadan önce tedaviyi uyguladıkları günlük olarak kontrol edildi. Eğitime 12 hafta devam eden hastalar koku eşiği testi ve koku tanımlama testi ile yeniden değerlendirildi.Bulgular Hastaların eğitim öncesi ortalama koku eşik puanı 1.65±1.74, eğitim sonrası ortalama koku eşiği puanı 3.89±2.73 idi. Olfaktör eşik puanlarının olfaktör eğitimden sonra anlamlı olarak arttığı görüldü (P<0,001). Olfaktör eğitim öncesi hastaların eğitim öncesi ortalama koku tanıma puanı 4.09±3.53, eğitim sonrası koku tanımlama puanı ortalama 8.24±4.53 idi. Koku eğitiminden sonra koku tanıma puanlarının anlamlı olarak arttığı gözlendi (P<0,001).Sonuç Bu çalışmanın sonuçları, koklama eğitiminin Covid-19 sonrası koku kaybı için etkili bir tedavi yöntemi olabileceğini göstermektedir.
Yazar isimleri: ['Songül DEMİR', 'Bilal SİZER', 'Enes SIRMA']
Yayın Yılı: 30 Eylül 2022
Dergi ismi: Mucosa
Yayın sayfa url: https://dergipark.org.tr/tr/pub/mucosa/issue/72848/1174280
Yayın pdf linki: https://dergipark.org.tr/tr/download/article-file/2646489
