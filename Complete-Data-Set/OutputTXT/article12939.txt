Makale Başlığı: Öğretmen Adaylarının Yaratıcı Drama Yöntemini Kullanmaya Yönelik Özyeterlik Algılarının Değerlendirilmesi
Özet: Yaratıcı drama bireyi öğrenme sürecinde etkin kılan, yaparak ve yaşayarak öğrenmesine olanak sağlayan bir yöntemdir. İlkokullarda ve okul öncesi eğitim kurumlarında yaratıcı drama çalışmaları sınıfın öğretmeni tarafından yapılmaktadır. Bu nedenle hizmet öncesinde yaratıcı drama çalışmalarına ilişkin edinilmiş olan deneyimler oldukça önemlidir. Bu araştırmanın amacı öğretmen adaylarının yaratıcı drama yöntemini kullanmaya ilişkin öz yeterlik algılarını farklı değişkenlere göre değerlendirmek ve öğretmen adaylarının konuya ilişkin görüşlerini tespit etmektir. Araştırmada karma yönteme başvurulmuştur. Araştırma 2018-2019 eğitim öğretim yılının güz döneminde Pamukkale Üniversitesi Eğitim Fakültesinde gerçekleştirilmiştir (n= 302). Katılımcılar okulöncesi eğitimi öğretmenliği (n=173) ve sınıf öğretmenliği programlarında (n=129) öğrenim gören öğretmen adaylarından oluşmaktadır. Nitel verilerin elde edilmesinde ise 16 öğrenci ile görüşmeler yapılmıştır. Araştırma verilerinin elde edilmesinde Can ve Cantürk Günhan (2009) tarafından geliştirilen "Yaratıcı Drama Yöntemini Kullanmaya Yönelik Öz Yeterlik Algısı Ölçeği" kullanılmıştır. Araştırmaya göre öğretmen adaylarının yaratıcı drama yöntemini kullanmaya ilişkin algıları öğrenim gördükleri programa ve cinsiyet değişkenine göre anlamlı bir farklılık göstermemektedir. Nitel verilerin sonuçlarına göre öğretmen adayları yaratıcı drama yönteminin kendi mesleki becerilerini olduğu kadar öğrencilerinin derste etkin katılımını, sosyal becerilerini geliştireceğini belirtmiştir.
Yazar isimleri: ['Fatma KIRMIZI']
Yayın Yılı: 1 Eylül 2022
Dergi ismi: Pamukkale Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/pauefd/issue/72199/955708
Yayın pdf linki: https://dergipark.org.tr/tr/download/article-file/1836395
