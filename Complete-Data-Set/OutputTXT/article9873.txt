Makale Başlığı: TÜRKİYE’DE İKİ DARBE ARASI DÖNEMDE ÖĞRETMEN VE ÖĞRENCİ ÖRGÜTLENMELERİ (1960-1980)
Özet: Türkiye Cumhuriyeti'nde 1950 yılında çok partili siyasal hayata geçildikten sonra birçok alanda yenilikler görülmeye başlamıştır. Bu dönemde demokratik toplum talepleri ön plana çıkmış ve bunun öncülüğünü de sivil toplum kuruluşları üstlenmiştir. 1961 Anayasası’nın getirdiği özgür ortam ile sivil toplum örgütleri ve özellikle de öğrenci-öğretmen örgütleri kurulmuş, 1968 öğrenci hareketleri ile de bu örgütlenmeler politize olmuş ve siyasi partilerle paralel hareket etmişlerdir. Kuruluş amaç ve hedefleri, eğitim-öğretimin ve bu alanda çalışanların özlük haklarının geliştirilmesi olan öğretmen örgütlenmelerinin, amaç ve hedeflerinden saparak siyasal alanlarda faaliyet göstermesi, eğitimin olumsuz yönde etkilenmesine neden olmuştur. 1960-1980 yılları arasında faaliyet göstermiş olan öğrenci ve öğretmen dernekleri, kuruluş amaçları, faaliyetleri ve ürettikleri düşünsel metinler incelendiğinde bu örgütlenmelerin siyasallaşma eğilimlerini görmek mümkündür.
Yazar isimleri: ['Turan KILIN', 'İsa KALAYCI']
Yayın Yılı: 31 Aralık 2021
Dergi ismi: Kafdağı
Yayın sayfa url: https://dergipark.org.tr/tr/pub/kafdagi/issue/67839/1035290
Yayın pdf linki: https://dergipark.org.tr/tr/download/article-file/2126716
