Makale Başlığı: Karluklar Üzerine Bir İnceleme
Özet: Türk Tarih Kurumunca basılmış olan “İslam Coğrafyacılarına Göre Türkler ve Türk Ülkeleri” eserinde klasik İslam kaynaklarında Türkler ve Türk ülkelerinden bahsedilmektedir. Tercümesi verilen bu değerli kaynaklar içinde pek çok Türk boyu, şehirleri ve ülkeleri tasvir edilmiştir. Bu eserlerde dikkat edilecek en önemli noktalardan biri bahsedilen Türklerin Müslüman olmadığıdır. Dolayısıyla İslamiyet’in henüz yerleşmediği Türk ülkelerindeki kâfir Türkler hakkındaki kaynakların çoğu kendilerinden sonra yazılan kaynaklara örnek teşkil etmiş ve erken dönemde edinilmiş bu bilgilerin üzerine de çok fazla yeni bilgi eklenmemiştir. Kaynakların elealındığı dönemin etkin unsurlarından biri olan “Karluk” adı ise bu çalışmanın çıkış noktasını oluşturmaktadır. Çalışmanın konusu da bahsedilen coğrafyadaki Karluk varlığı, siyasi tarih içindeki konumu ve bölgeye olan etkisinin İslami kaynaklar yoluyla tartışılmasıdır. Çalışmanın amacı Karluk adının bahsedildiği noktaları birleştirerek bir bütün oluşturabilmektir. Karluk adının incelenmesi, siyasi ve sosyal yapıya dair bilgilerin tek başlık altında toplanması amaçlanmıştır. İlk bölümde, kaynaklardaki Karluk adının bahsedildiği noktaların kaynak isimlerine göre sınıflandırması yapılacaktır. İkinci bölümde, elde edilen bilgiler değerlendirilerek yardımcı kaynaklar eşliğinde bir Karluk haritası oluşturulacaktır. Üçüncü bölüm ise sonuç ve değerlendirme kısmı olacaktır.
Yazar isimleri: []
Yayın Yılı: 3 Eylül 2019
Dergi ismi: Mesleki ve Sosyal Bilimler Dergisi
Yayın sayfa url: https://dergipark.org.tr/tr/pub/mebilder/issue/64463/981499
Yayın pdf linki: https://dergipark.org.tr/tr/download/article-file/1919482
