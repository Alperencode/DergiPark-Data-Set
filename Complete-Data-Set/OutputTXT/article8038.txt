Makale Başlığı: Bir Başkentin Yansıması, Ankara: Eryılmaz Ailesinin Öyküsü
Özet: Türkiye'nin başkenti Ankara, ülkenin büyümesine paralel olarak özellikle 1970'li yıllarda hızlı bir şehirleşme sürecinden geçmiştir. Artan göç ve çoğalan konut ihtiyacı kentin kontrol edilemez biçimde büyümesini tetiklerken, birçok konuda da şehrin kendisini geliştirmesini hızlandırmıştır. Bu yıllarda hızla büyümesi ve gelişmesiyle göze çarpan Ankara, İngiliz akademisyen Geoffrey Payne'in 1974-1975 yılları arasında yürüttüğü kapsamlı bir şehircilik araştırmasına konu olmuştur. Bu çalışma 2019 yılında boylamsal bir yaklaşımla yeniden güncellenmeye başlanmıştır. Bu nedenle, Payne'in çalışmasına Çorum'dan Ankara'ya göç edip Dikmen'de mütevazı bir gecekonduda hayatını sürdürürken konu olan Eryılmaz ailesinin üyeleri ile 2019 yılında tekrar buluşma sağlanmış ve görüşme gerçekleştirilmiştir. Bu buluşmada, Eryılmaz ailesinin farklı kuşaklarıyla biraraya gelinmiş ve ailenin Ankara ile bütünleşerek gelişen ve değişen 50 yıllık yaşam hikayesi, geçmişe ışık tutacak şekilde yarı yapılandırılmış sorularla derinlemesine bir görüşme tekniğiyle irdelenmiştir. Böylelikle kentte yaşayanların kent ile etkileşimleri, yaşanan sosyo-ekonomik değişimler, konut kavramındaki gelişmeler ve kentin yaşayanları üzerindeki yansımaları gerçek bir hikaye üzerinden sunulmuştur. 1974’te başlayan ve 2019 yılından itibaren güncellenerek devam eden bu araştırma Prof. Dr. Ruşen Keleş’in desteği ile sürdürülmüştür.
Yazar isimleri: ['Geoffrey PAYNE', 'Cemre ŞAHİNKAYA ÖZER']
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1127050
Yayın pdf linki: https://dergipark.org.tr/tr/download/article-file/2471015
