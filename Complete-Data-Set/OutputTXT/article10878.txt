Makale Başlığı: Androidler Elektrikli Koyun Düşler mi? Romanında İnsan, Robot ve Hayvan Hakları
Özet: Philip K. Dick tarafından kaleme alınan Do Androids Dream of Electric Sheep? [Androidler Elektrikli Koyun Düşler Mi?] adlı yapıt insan olmanın sınırlarını konu edinen bir bilim kurgu romanıdır. Eserde, insanlar ve androidler arasında tek bir belirleyici dışında bir farklılık yoktur. Bu belirleyici ise androidlerde görülen empati eksikliğidir. İnsanlar ve androidler arasındaki bu sözde fark, androidleri yok etmek veya “emekli etmek” için gösterilen en önemli gerekçedir. Bu durum androidlerin romanda özerk ve duyarlı varlıklar olarak tasvir edilmeleri sebebiyle herhangi bir hakları olup olmadığı tartışmasını ortaya çıkarır. Ayrıca kitap, insanların haklarından mahrum bırakılıp bırakılamayacağını ve bu mahrumiyetin hangi durumlarda olabileceğini de sorgular. Bu anlamda varlıkların yaşam değerinin belirlenmedi kitabın en önemli temalarından biridir, zira yazar okuyucuları karakterleri ve okuyucuları insanı insan yapan nitelikler üzerinde düşünmeye sevk etmektedir. Ayrıca hayvan hakları da romanın önemli bir bölümünü kapsar. Gerçek ve robot hayvanlar arasındaki fark ve onların simgesel çağrışımları romanın ana temasına katkıda bulunur. Sonuç olarak, bu makale, Do Androids Dream of Electric Sheep? romanında insan, robot ve hayvan haklarının nasıl ele alındığını ortaya koymayı amaçlamaktadır.
Yazar isimleri: ['Firuze GÜZEL']
Yayın Yılı: 10 Aralık 2022
Dergi ismi: Kültür Araştırmaları Dergisi
Yayın sayfa url: https://dergipark.org.tr/tr/pub/kulturder/issue/73695/1173344
Yayın pdf linki: https://dergipark.org.tr/tr/download/article-file/2642561
