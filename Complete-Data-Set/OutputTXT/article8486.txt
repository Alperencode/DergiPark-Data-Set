Makale Başlığı: İbn Battuta Seyahatnamesi’nde Uluslararası Ticarete Konu Olan Mallar
Özet: İktisat  tarihi  çalışmalarına  kaynaklık  eden  eserler  arasında  seyahatnameler önemli yer tutar. İbn Battuta seyahatnamesinin bu  seyahatnameler  içinde  önemi  büyüktür.  Bu  durumun  en  önemli sebebi İbn Battuta’nın yaşadığı yüzyılda onlarca farklı ülkeye  seyahatler  düzenlemesidir.  İbn  Battuta’nın  gezdiği  coğrafyaların siyasi, iktisadi ve sosyal durumları üzerine önemli notları  seyahatnamede  bulmak  mümkündür.  İbn  Battuta  bu  seyahatlerini genel olarak kendisi ile aynı güzergahlara seyahat eden tüccarlar ile birlikte yapmıştır. Bu seyahatler İbn Battuta’ya iktisadi  ve  sosyal  yaşamı  gözlemlemede  çok  kolaylıklar  sağlamıştır.  Bu  araştırmada  İbn  Battuta  Seyahatnamesi’nde  uluslararası  ticarete  konu  olan  mallar  ele  alınmaktadır.  Seyahatname  incelendiğinde  uluslararası  ticarete  konu  olan  mal ve hizmetlerin fazlalığı ile ticaret yolları üzerinde, ticareti yapılan ürün çeşitliliği dikkat çekmektedir. Ham madde, nihai ürün  ve  üretimin  çeşitliliği  ile  dönemin  uluslararası  ticaretini  anlatması açısından erken dönem merkantilist uluslararası ticaret politikaların değerlendirilmesinde seyahatname önemli bilgiler sunmaktadır.
Yazar isimleri: ['Muhammed Esat ÇETİN']
Yayın Yılı: 30 Haziran 2022
Dergi ismi: İstanbul İktisat Dergisi
Yayın sayfa url: https://dergipark.org.tr/tr/pub/istjecon/issue/68938/1037692
Yayın pdf linki: https://dergipark.org.tr/tr/download/article-file/2136551
