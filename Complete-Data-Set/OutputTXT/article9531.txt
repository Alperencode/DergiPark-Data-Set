Makale Başlığı: AKIŞ DÜZENLEYİCİLERİN BİR JENERİK DENİZALTI YELKENİ ETRAFINDAKİ AKIŞA ETKİSİNİN İNCELENMESİ
Özet: Bu çalışmada, üzerine tandem konfigürasyonda iki akış düzenleyicinin konumlandırıldığı jenerik DARPA Suboff AFF8 denizaltısının yelkeni etrafında gelişen viskoz akım alanı hesaplamalı akışkanlar dinamiği ile incelenmiştir. Türk Donanması’nın mevcut denizaltı sınıflarından bazılarının ana yelkenlerinin iyileştirilmesi için periskopların oluşturduğu karmaşık akış yapısından kaynaklanan direnç ve girdaplılık artışlarını önlemek ve daha düzgün bir akış topolojisi sağlamak maksadıyla, önceden konumlandırılmış bu takıntılar akış düzenleyiciler ile çevrelenerek efektif bir çözüm hedeflenmiştir. Akışı düzenlemek için aynı kiriş ve açıklık boyuna sahip üç farklı NACA profili belirlenmiş ve bu NACA profili geometrilerinin hidrodinamik dirence ve yelken etrafındaki akım alanı karakteristiğine etkisi gösterilmiştir. Akış düzenleyiciler için seçilen farklı profillerin, akış düzenleyicilerin etrafındaki akım alanı için hesaplanan direnç, hız, basınç ve girdaplılık karakteristiklerini önemli ölçüde etkilediği görülürken ana yelkenin yan bölgelerindeki akım yapısını etkilemediği gözlemlenmiştir. NACA 6 ve NACA 16 serilerinden seçilen profiller, klasik NACA 4 serisi eşdeğerlerinden daha iyi bir hidrodinamik performans vermektedir.
Yazar isimleri: ['Gökay SEVGİ', 'Barış BARLAS', 'Oral ÜNAL']
Yayın Yılı: 30 Kasım 2022
Dergi ismi: Journal of Naval Sciences and Engineering
Yayın sayfa url: https://dergipark.org.tr/tr/pub/jnse/issue/73602/1080155
Yayın pdf linki: https://dergipark.org.tr/tr/download/article-file/2279199
