Makale Başlığı: Ortak Hadisler Bağlamında Ehl-i sünnet ve Şîa’ya Göre  Firâset Rivayetinin Değerlendirilmesi
Özet: Ehl-i sünnet ve Şîa arasındaki ortak noktalardan biri, sahip oldukları müşterek hadislerdir. Son yıllarda iki mezhebi yakınlaştırmanın bir aracı olarak görülen ortak rivayetlerden bahsedilse de detaylara inildiğinde lafız ve yorum bakımından bazı farklılıkların olduğu anlaşılmaktadır. Müşterek hadislerin bir kısmı ise Şîa ve Ehl-i sünnette tamamen aynı lafızlarla nakledilmiştir. İki mezhep bu tür hadislerde anlam yönünden farklı değerlendirmelere gidebilmiştir. Şîa’daki bir hadisin lafız farklılıkları mezhep içi oluşumun takibini sağlarken bu durumun bir benzeri, Ehl-i sünnet için hadislere yüklenen yorumlarda görülmektedir. Bu tespitlerin müşahhas bir örneği olarak, iman kapsamındaki soyut kavramları içeren firâset hadisini ele almak mümkündür. İki bölümden oluşması planlan çalışmanın ilk kısmında firâset hadisinin Ehl-i sünnet içerisindeki sıhhat durumu ve hadise yüklenen anlam üzerinde durulmuştur. Hadis, tefsir ve tasavvuf kaynaklarının araştırılması neticesinde Sûfî alimlerin bu hadise daha fazla yoğunlaştıkları görülmüştür. Şîa ve Ehl-i sünnet kitaplarında neredeyse metin olarak aynı şekilde geçen firâset hadisi, Ehl-i sünnet içerisinde özellikle sûfîlerin bilgi elde etme yollarından firâset anlayışının delili olarak kabul edilmiştir.
Yazar isimleri: ['Mustafa TATLI']
Yayın Yılı: 30 Haziran 2022
Dergi ismi: Tasavvur / Tekirdağ İlahiyat Dergisi
Yayın sayfa url: https://dergipark.org.tr/tr/pub/tasavvur/issue/70849/1094524
Yayın pdf linki: https://dergipark.org.tr/tr/download/article-file/2337098
