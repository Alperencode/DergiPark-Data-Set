Makale Başlığı: Kardiyak Resenkronizasyon Tedavisinin Ventriküler Repolarizasyon Parametreleri ve Ventriküler Aritmiler Üzerindeki Etkisi
Özet: Giriş ve Amaç: Kardiyak re senkronizasyon tedavisi (KRT), sol ventrikül mekanik ve elektriksel dissenkronisi olan kalp yetmezliği (KY) hastalarında yaygın olarak kullanılmaktadır. KRT hastalarında sol ventrikül epikardiyal pacing, normal miyokardiyal aktivasyonu değiştirir ve repolarizasyonun transmural dağılımını arttırmaktadır. KRT'nin repolarizasyon parametreleri üzerindeki etkisini araştırmayı ve aritmik olaylar üzerindeki sonuçlarını ortaya çıkarmayı amaçladık.Gereç ve Yöntemler: Çalışma, KRT ile tedavi edilen 54 hastadan oluşmaktaydı. Repolarizasyon parametreleri; QT, T tepeden T sonuna geçen süre (Tpe), JT, Tpe/QT, QT dispersiyonu ve Tpe disperisyonu ölçüldü. Hastalar ayrıca takip sonundaki ventriküler aritmi varlığına göre iki alt grupta incelendi. Alt gruplar repolarizasyon parametreleri açısından karşılaştırıldı. Başlangıç değerlerine göre repolarizasyon parametrelerinin değişimi de tüm grupta karşılaştırıldı.Bulgular: Tüm çalışma grubunda akut fazda repolarizasyon parametrelerinin tamamı anlamlı olarak artmıştır. Kronik fazda, bu anormallikler önemli ölçüde azalmıştır. İki alt grubun karşılaştırılmasında ise repolarizasyon parametreleri açısından anlamlı bir fark saptanmamıştır.Sonuç: Epikardiyal pacing, miyokardiyal repolarizasyon süresini uzatmakta ve repolarizasyonun transmural dağılımını arttırmaktadır. Ancak bu anormallikler geçici olup ventriküler aritmilerle ilişkili bulunmamıştır.
Yazar isimleri: ['Mohammed ABUSHAREKH', 'Emin Evren ÖZCAN']
Yayın Yılı: 30 Eylül 2022
Dergi ismi: Celal Bayar Üniversitesi Sağlık Bilimleri Enstitüsü Dergisi
Yayın sayfa url: https://dergipark.org.tr/tr/pub/cbusbed/issue/72808/1029286
Yayın pdf linki: https://dergipark.org.tr/tr/download/article-file/2102681
