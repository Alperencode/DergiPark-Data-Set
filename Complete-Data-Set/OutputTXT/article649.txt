Makale Başlığı: ÖLÜM CEZASI HAKKINDA GÜNCEL BİR DEĞERLENDİRME
Özet: Suç, ceza müeyyidesi bağlanmış fiiller olup suçlara yönelik olarak uygulanan en ağır yaptırım ölüm cezasıdır. Tarih boyunca yaygın olarak uygulanmış olan ölüm cezası konusundaki görüşler toplumların gelişimi ve ilerlemesi ile birlikte önemli bir değişim göstermiştir. Geçmişte birçok suç fiiline ölüm cezası yaptırımı uygulanırken günümüzde başta Avrupa ülkeleri olmak üzere birçok ülkede ölüm cezası yasalardan çıkartılmıştır. Ölüm cezası, yaşama hakkını ortadan kaldıran bir ceza olduğu için gerekliliği en çok tartışılan cezalardan birisidir. Ölüm cezasını savunanlar, bu cezanın caydırıcılığını ön plana çıkarırken karşıt görüşte olanlar ise öç almanın ilkelliğine ve yaşamın kutsallığına vurgu yapmaktadır. Bu araştırmanın amacı ölüm cezası hakkındaki farklı görüşleri incelemek ve Türkiye’de ölüm cezasının kaldırılma sürecini incelemektir. Bu çerçevede ölüm cezasının farklı kültür ve dinlerdeki yeri, ölüm cezasını savunan ve karşıt görüşler bir arada ele alınmıştır. Ayrıca ölüm cezasının ceza hukukunun yanında sosyo-kültürel bağlantıları açıklanmaya çalışılmıştır.Anahtar Kelimler: Yaşama hakkı, ölüm cezası, Türkiye’de ölüm cezası.
Yazar isimleri: ['Emin HÜSEYİNOĞLU', 'Asiye Nurşen DAĞ']
Yayın Yılı: 25 Temmuz 2022
Dergi ismi: Akademik Düşünce Dergisi
Yayın sayfa url: https://dergipark.org.tr/tr/pub/akademikdusunce/issue/71412/1096796
Yayın pdf linki: https://dergipark.org.tr/tr/download/article-file/2346032
