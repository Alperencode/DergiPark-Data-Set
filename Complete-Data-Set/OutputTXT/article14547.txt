Makale Başlığı: Hemşire/Ebelerin Çocuklarda Ağrı Yönetimine İlişkin Bilgi ve Uygulamaları
Özet: Amaç: Araştırmanın amacı, hemşire/ebelerin 0-6 yaş grubu çocukların ağrı yönetimine ilişkin bilgi ve uygulamalarını değerlendirmektir.Yöntem: Araştırma, Mayıs-Temmuz 2021 tarihleri arasında, bir ilin aile sağlığı merkezlerinde çalışan 67 hemşire/ebe ile yürütüldü. Veriler, araştırmacılar tarafından oluşturulan  “Çocuklarda Ağrı Yönetimine İlişkin Uygulamaları Değerlendirme Formu’’ ile google formlar aracılığıyla online toplandı. Elde edilen veriler bilgisayar destekli programda sayı ve yüzdelik ile analiz edildi.Bulgular: Hemşire/ebelerin %49.3’ü ağrıyı vital bulgu olarak değerlendirdiğini, %34.3’ü ağrı yönetiminde kendini yeterli bulduğunu, %79.1’i de ağrı konusunda eğitim gereksinimi olduğunu ifade etti. Hemşirelerin %86.6’sı çocuğun ağrısına davranışa bakarak, %58.2’si ise çocuğun sözel ifadesine göre karar verdiğini bildirdi. Hemşirelere/ebelerin tamamına yakını ağrı yönetiminde nonfarmakolojik yöntemlerin etkili olduğunu bildirdi.  Hemşire/ebelerin yarısından fazlası 0-6 yaş grubu çocuklarda ağrı yönetiminde dikkati başka yöne çekmeyi ilk sırada kullandıklarını ifade etti.Sonuç: Hemşire/ebelerin 0-6 yaş grubu çocukların ağrı yönetimine ilişkin bilgi gereksinimleri olduğu görüldü. Yine hemşirelerin ağrı yönetiminde nonfarmakolojik yöntemlerden dikkati başka yöne çekmeyi ilk sırada kullandıkları görüldü.
Yazar isimleri: ['Necla KASIMOĞLU', 'Nazan GÜRARSLAN BAŞ']
Yayın Yılı: 18 Kasım 2022
Dergi ismi: Sürekli Tıp Eğitimi Dergisi
Yayın sayfa url: https://dergipark.org.tr/tr/pub/sted/issue/73460/999250
Yayın pdf linki: https://dergipark.org.tr/tr/download/article-file/1988950
