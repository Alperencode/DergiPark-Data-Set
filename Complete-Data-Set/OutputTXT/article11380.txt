Makale Başlığı: Pediatrik Ewing Sarkoma Hastalarının Multimodal Tedavisinde Adjuvan Radyoterapi
Özet: Amaç: Bu çalışmada Ewing sarkomu nedeniyle multimodal tedavi uygulanan çocuk hastaların adjuvan radyoterapi sonuçlarını bildirmeyi amaçladık.Materyal Metot: Adjuvan radyoterapi (RT) alan Ewing Sarkomlu pediatrik hastalar geriye dönük olarak değerlendirildi. Çalışmanın birincil sonlanım noktası, Genel Sağkalım (GS) ve hastalıksız sağkalım (HS) idi. İkincil sonlanım noktaları, RT den sonra lokal nükssüz sağkalım (LRFS-RT) ve RT’den sonra genel sağkalım (GS-RT)’di.Bulgular: Kliniğimizde 09.12.2013-04.04.2021 tarihleri arasında Ewing Sarkomu tanısıyla adjuvan RT uygulanan 18 çocuk hastanın sonuçları retrospektif olarak değerlendirildi. Üç hasta dahil edilme kriterlerini karşılamadıkları için çalışma dışı bırakıldı. Hastaların tanı anındaki ortanca yaşı 10.5 (dağılım 3-17) idi. Tanıdan RT başlangıcına kadar geçen süre 8.6 (2-20) aydı. Ortanca fraksiyon dozu 180 cGy ve ortanca toplam RT dozu 50.4 (aralık 45-55.80) Gy idi. Çalışmanın ortanca takip süresi 27 (dağılım 11-86) aydı. Oniki (%80) hasta sağ ve 3 (%20) hasta ölü idi. Hastaların ortanca GS değeri 27.3 (dağılım 11 ila 86,5) aydı. Hastaların RT sonrası GS ortanca 17.3 (aralık 4.4-83.9) aydı. Yedi hastada (%46.7)  nüks (lokal+uzak) vardı; 2 (%13.3) lokal, 3 (%20) uzak ve 2 (%13.3) lokal+uzak met vardı. Ortanca HS 24 aydı (aralık 1-86.5). Ortanca LRFS-RT 14.2 (aralık 1-83.9) aydı. LRFS-RT ile yaş (<10 ve ≥yaş üstü) arasındaki ilişki (p=0.050; HR:2.30; %95 GA 0.70-3.17) anlamlıydı. İleri yaşta anlamlı olarak daha yüksek LRFS-RT gözlendi. Sonuç: Ameliyat sonrası lokal başarısızlık riski yüksek olan Ewing sarkomlu hastalarda adjuvan radyoterapi ile lokal kontrol şansı arttırılmaya çalışılmaktadır.
Yazar isimleri: ['Gonca ALTINIŞIK İNAN', 'İpek Pınar ARAL', 'Tarık KARGIOĞLU', 'Arzu YAZAL ERDEM', 'Selma ÇAKMAKCI', 'Hüseyin Furkan ÖZTÜRK', 'Suheyla AYTAÇ ARSLAN', 'Yılmaz TEZCAN']
Yayın Yılı: 22 Eylül 2022
Dergi ismi: Medical Records
Yayın sayfa url: https://dergipark.org.tr/tr/pub/medr/issue/72317/1093314
Yayın pdf linki: https://dergipark.org.tr/tr/download/article-file/2332188
