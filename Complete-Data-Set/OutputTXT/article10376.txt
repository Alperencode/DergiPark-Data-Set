Makale Başlığı: Risale-i Nur’un İlk Nâşirlerinden Muhsin Alev
Özet: 1931 Konya doğumlu Muhsin Alev, hem İstanbul’da Üniversite çevresinde hem de 1954’den sonra Almanya’da Nur hizmetini ilk başlatan kişi olması bakımından Nur cemaati içinde önemli bir şahsiyettir. Bediüzzaman Said Nursi’nin en önemli amaçlarından biri devletin yardımıyla dini ilimlerle ve fen bilimlerinin birlikte okutulacağı bir üniversite kurmaktı ancak bu tahakkuk etmedi. Bu sefer farklı bir metotla din ilimleriyle fen bilimlerini birleştiren Risale-i Nur eserlerini yazdı ve bunların özellikle üniversite öğrencileri tarafından yurt içinde ve yurtdışında Medresetüzzehranın birer şubeleri hükmünde olan Risale-i Nur medreseleri açarak okunmasını sağladı. Bediüzzaman’la tanışan Muhsin Alev Risale-i Nur’ların neşri için çalışan bir üniversite öğrencisi oldu. Risale-i Nurların bir kısmını teksir makinesiyle çoğalttı. Gençlik Rehberi’ni ise matbaada bastırdı. Daha sonra Almanya’ya gidip ismini Abdulmuhsin Alkonevi olarak değiştirdi. Berlin Humbolt Üniversitesi’nde ilk olarak Risale-i Nur üzerine yüksek lisans tezi hazırladı. 2019 yılında Almanya’da vefat eden ve Berlin Şehitlik Camii bahçesine defnedilen Muhsin Alev vefat edinceye kadar Almanya’da Nur hizmetine ve tevafuklu Kur’an’ı basmaya devam etti. Bu makalede doküman analizi yöntemi takip edilerek Muhsin Alev’in Nur hizmeti içindeki önemi ortaya konulmuştur.
Yazar isimleri: ['İdris GÖRMEZ']
Yayın Yılı: 26 Haziran 2022
Dergi ismi: Katre Uluslararası İnsan Araştırmaları Dergisi
Yayın sayfa url: https://dergipark.org.tr/tr/pub/katre/issue/70565/1079304
Yayın pdf linki: https://dergipark.org.tr/tr/download/article-file/2275913
