Makale Başlığı: Akut Koroner Sendrom Kliniği ile Prezente Olan Salmonella Enteritine Bağlı Gelişen Miyokardit Olgusu
Özet: ÖZETEnfektif miyokardit bazen bakterilerle ilişkilendirilse de en yaygın olarak viral bir enfeksiyon kaynaklı olarak görülmektedir. Gastrointestinal enfeksiyonlarla ilişkili miyokardit nadir görülebilinen ve patogenezi net olarak tanımlanamamıştır. Şikâyetleri ateş, ishal ve göğüs ağrısı olan hastada akut koroner sendromu taklit eden bir miyokardit olgusunu sunuyoruz. Koroner arter risk faktörleri olmayan hastanın koroner anjiyografi ve ekokardiyografi (EKO) sonuçları normaldi. Gaita kültüründe Non-Tifoidal Salmonella (NTS) üredi ve başka hiçbir patojen bulunmadı. Miyokardit tanısı; gaita kültüründe bulunan NTS, miyokardit kliniği, laboratuvar, elektrokardiyografi (EKG) ve EKO bulgularına göre yapılmıştır. Hastaya verilen Asetilsalisilik asit, Metoprolol, Seftriakson tedavisi sonrasında hasta kliniğinde hızlı düzelme görüldü
Yazar isimleri: ['Muhammet Raşit AYDIN', 'Siraceddin DELİCE', 'Perihan VARIM']
Yayın Yılı: 15 Aralık 2022
Dergi ismi: Hipokrat Tıp Dergisi
Yayın sayfa url: https://dergipark.org.tr/tr/pub/hmj/issue/73780/1193812
Yayın pdf linki: https://dergipark.org.tr/tr/download/article-file/2727862
