Makale Başlığı: Okul Öncesi Öğretmenlerinin Sosyal Medya Kullanımına İlişkin Görüşleri
Özet: Okul öncesi öğretmenlerinin sosyal medya kullanımına ilişkin görüşlerini ortaya koymak amacıyla yapılan bu araştırmada, nitel araştırma yöntemlerinden olgubilim deseni kullanılmıştır. Araştırmanın çalışma grubunu 55 okul öncesi öğretmeni oluşturmaktadır. Veri toplama aracı olarak demografik bilgilerin yer aldığı “Kişisel Bilgi Formu” ile “Okul Öncesi Öğretmenlerinin Sosyal Medya Kullanımına İlişkin Görüşlerini Belirleme Formu” kullanılmıştır. Elde edilen veriler içerik analizi yapılarak bulgular beş tema altında değerlendirilmiş, ayrıca araştırmada öğretmen görüşlerine de yer verilmiştir. Araştırma sonucunda öğretmenlerin sosyal medya uygulamalarından daha çok whatsapp uygulamasını tercih ettikleri; sosyal medya uygulamalarının ‘bilgi edinme’ açısından kolaylık sağladığını; sosyal medya uygulamalarının zaman kaybına neden olması açısından olumsuz olarak değerlendirildiği, mesleki açıdan ise bilgi ve belgelere kolay erişim sağlanması açısından kolaylık sağladığı ifade edilmiştir. Öğretmenlerin sosyal medya uygulamalarını daha çok bilgilendirme amacıyla kullandıkları tespit edilmiştir.
Yazar isimleri: ['Hasan DEMİRTAŞ', 'Demet VAN YAZLAK']
Yayın Yılı: 20 Ekim 2022
Dergi ismi: Bitlis Eren Üniversitesi İktisadi Ve İdari Bilimler Fakültesi Akademik İzdüşüm Dergisi
Yayın sayfa url: https://dergipark.org.tr/tr/pub/beuiibfaid/issue/73015/1057298
Yayın pdf linki: https://dergipark.org.tr/tr/download/article-file/2189974
