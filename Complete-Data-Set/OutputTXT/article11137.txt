Makale Başlığı: Medyada Öğretmenler Hakkında Yapılan Konuşmaların Öğretmenlerin Mesleki Mutluluklarına Yansımaları
Özet: Bu araştırmanın amacı, medyada öğretmenler hakkında yapılan konuşmaların öğretmenlerin mesleki mutluluklarına yansımalarını ortaya koymak ve mesleki mutluluklarını arttırmak için yapılması gerekenleri belirlemektir. İlgili araştırma nitel araştırma yaklaşımı çerçevesinde olgu bilim deseni ile düzenlenmiştir. Araştırma, öğretmenlerin mesleki mutluluklarında medyada haklarında yapılan konuşmaların ne kadar etkili olduğunu göstermesi açısından önem arz etmektedir. Araştırmanın çalışma grubu amaçlı örneklem kapsamında ölçüt (kriter) örneklem tekniğiyle belirlenmiştir. Yarı yapılandırılmış görüşme tekniğiyle toplanan veriler betimsel analiz yöntemi ile çözümlenmiştir. Analizler neticesinde araştırmacılar katılımcıların mutluluk kavramını sevinç, takdir edilme, huzur, ait olma ve güvende hissetme ile bir tuttukları bulgusuna ulaşmışlardır. Katılımcılar mesleki mutluluğu etkileyen unsurları okul yönetimi, öğrenci başarısı, mesleki saygınlık-değer görme, medya, okulun sahip olduğu imkânlar, meslektaşlar ve veli şeklinde sıralamışlardır. Ayrıca araştırmacılar katılımcıların çoğunun (9 öğretmen) medyada öğretmenler hakkında çıkan haberlere yönelik olumsuz, çok azının (2 öğretmen) olumlu ve yalnızca birinin nötr düşünceye sahip olduklarını tespit etmişlerdir. Son olarak katılımcılar öğretmenlerin mesleki mutluluklarını arttırmak için birtakım önerilerde bulunmuşlardır. Elde edilen tüm bu bulgular doğrultusunda araştırmacılar öğretmenlerin mesleki adanmışlıklarının sürdürülebilmesi için mesleki mutluluklarının sağlanması gerektiği sonucuna varmışlardır.
Yazar isimleri: ['Adem BAYAR', 'Mine BAYAR']
Yayın Yılı: 28 Eylül 2022
Dergi ismi: Manisa Celal Bayar Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/cbayarsos/issue/72696/1128218
Yayın pdf linki: https://dergipark.org.tr/tr/download/article-file/2475933
