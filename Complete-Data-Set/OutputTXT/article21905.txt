Makale Başlığı: YENİ MEDYANIN ÖZELLİKLERİ ÇERÇEVESİNDE KURUMSAL SOSYAL SORUMLULUK İLETİŞİMİ VE SÜRDÜRÜLEBİLİRLİĞİN INSTAGRAM ÖZELİNDE İNCELENMESİ
Özet: Son yıllarda işletmeler, ürün ve hizmetlerinin tanıtım ve reklam faaliyetlerini sosyal medya üzerinden sürdürmeye yönelmektedirler. Bu durumun en önemli nedenlerin de biri ise yeni medya araçlarının iletişime getirdiği yöndeşme, eşzamanlılık, etkileşim, kitlesizleştirme gibi özelliklerdir. Bu doğrultuda çalışma kapsamında, yeni medyanın iletişim pratiklerine kazandırdığı özellikler çerçevesinde, Kurumsal sosyal sorumluluk ve sürdürülebilirlik kavramlarının önemini ve sosyal medyanın etkisini ortaya koymak amacıyla; Marketing Türkiye 2020 sayısında yapılan anket verileri baz alınarak seçilen en hijyenik temizlik kategorisindeki yer alan markalar olan Cif, Domestos, Fairy ve Tursil’in Instagram hesaplarındaki 2021 yılına ait paylaşımlarına yönelik içerik analizi yapılmıştır. Bu doğrultuda, markaların sosyal medya paylaşımlarının tüketiciler ile olan iletişimlerine etkileri, kurumsal sosyal sorumluluk ile ilgili mesajların içerikleri, sürdürülebilirlik ile ilgili mesajları, Instagram üzerinden yıllık ve aylık gönderi durumları analiz edilmiştir. Hijyenik temizlik markaları tarafından sürdürülebilirliğin nasıl değerlendirildiği, hangi uygulamalar yapıldığı ve tüketicileri bilgilendirme noktasında Instagramda nasıl yer verildiği konularına açıklık getirilmeye çalışılmıştır. Çalışmada, Sürdürülebilirliğin temizlik markaları tarafından nasıl gerçekleştirildiği ve sosyal medyada bunun nasıl işlendiği konusu ile ilgili olarak alan yazına katkı sağlanması hedeflenmiştir.
Yazar isimleri: ['Yeliz YAPICIOĞLU AYAZ', 'Çağla KAYA İLHAN']
Yayın Yılı: 13 Ekim 2022
Dergi ismi: Uluslararası Halkla İlişkiler ve Reklam Çalışmaları Dergisi
Yayın sayfa url: https://dergipark.org.tr/tr/pub/hire/issue/73002/1132578
Yayın pdf linki: https://dergipark.org.tr/tr/download/article-file/2494029
