Makale Başlığı: COVID-19 NEDENİYLE YAŞANAN KARANTİNA SÜRECİNDE YAKIN İLİŞKİLERDE ŞİDDETE YÖNELİK TUTUMUN, YAYGIN ANKSİYETENİN VE ETKİLEYEN FAKTÖRLERİN BELİRLENMESİ
Özet: Amaç: Bu araştırma COVID-19 nedeniyle yaşanan karantina sürecinde yakın ilişkilerde şiddete yönelik tutumunun, yaygın anksiyetenin ve bunları etkileyen faktörlerin belirlenmesi amacıyla yapıldı.Yöntem: Tanımlayıcı ve kesitsel olarak planlanan araştırmanın verileri Türkiye’de evde kalmanın zorunlu olduğu 1 Nisan 2020 ile 31 Mayıs 2020 tarihleri arasında 557 katılımcıdan toplandı. Araştırmadaki anket soruları Google Form aracılığıyla online anket olarak oluşturuldu ve katılımcılara sosyal medya üzerinden gönderildi. Araştırma verilerinin toplanmasında Kişisel Bilgi Formu, Yakın İlişkilerde Şiddete Yönelik Tutum Ölçeği ve Yaygın Anksiyete Bozukluğu Ölçeği kullanıldı.Bulgular: Katılımcıların %43.8’i salgın nedeniyle ekonomik sıkıntı yaşadığını, %54.3’ü salgın sürecinde aile içi ilişkilerinin etkilendiğini, %44.7’si salgın sürecinde ev içinde tartışma yaşadığını, %26.5’i karantinada tartışmalarının şiddetlendiğini ifade ettiler. Çalışmada katılımcıların Yakın İlişkilerde Şiddete Yönelik Tutum puan ortalaması düşük bulundu (35.19±8.93). Katılımcıların Yaygın Anksiyete Bozukluğu puan ortalamasının orta düzeyde olduğu belirlendi (7.40±5.27). Katılımcıların karantina sürecinde yakın ilişkilerde şiddete yönelik tutumu ile anksiyete bozukluğu arasında pozitif yönlü bir ilişki olduğu bulundu (p<0.05).Sonuç: Katılımcıların şiddete eğilimli olmadığı, anksiyetelerinin orta düzeyde olduğu ve anksiyete düzeyi arttıkça şiddete eğilimin arttığı belirlendi. Karantina öncesinde yaşanan ve çözümlenemeyen sorunların bu stresli dönemde ortaya çıkması ve aile içi ilişkileri olumsuz etkilemesi muhtemeldir. Bu nedenle karantina dönemlerinde şiddeti önlemek için toplumun eğitilmesi, ailelere psikolojik destek verilmesi, ekonomik sıkıntı yaşayan ailelere maddi destek sağlanması faydalı olabilir
Yazar isimleri: ['Şadiye ÖZCAN', 'Safiye YANMIŞ']
Yayın Yılı: 31 Ağustos 2022
Dergi ismi: Karya Journal of Health Science
Yayın sayfa url: https://dergipark.org.tr/tr/pub/kjhs/issue/72363/1105342
Yayın pdf linki: https://dergipark.org.tr/tr/download/article-file/2381765
