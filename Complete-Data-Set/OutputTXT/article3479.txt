Makale Başlığı: COVID-19'un santral sinir sistemi tutulumunu değerlendirmek için bir araç olarak manyetik rezonans görüntülemenin etkinliği
Özet: Amaç: Çalışmamızın amacı, COVID-19 ile ilişkili akut nörolojik bulguları olan hastaları tanımlamayı ve tanısında manyetik rezonans görüntüleme (MRG) etkinliğinin gösterilmesini amaçlamaktır.Gereç ve Yöntem: Haziran 2020 ve Aralık 2021 tarihleri arasında kliniğimizde Covid-19 tanısı almış, akciğerde pnömoni bulguları olan, akut nörolojik bulguları olan ve Beyin MRG olan 90 hasta çalışmaya alındı. Bulgular santral sinir sistemi (SSS) tutulumu bulgulari olmayan 46 hasta ve SSS bulgulari olan 44 hasta retrospektif olarak değerlendirildi.Bulgular: COVID-19 hastalarında en sık görülen nörolojik belirtiler; tedavi ile açıklanamayan şuur kayıbı (28/44, %63,6), focal nörolojik defisit (21/44, %47,7) and nöbet (9/44, %20,4). SSS tutulumu olan hastalarda yoğunbakımda yatış sürelerinde uzama, ventilator desteği gereksinimde artış ve mortalitede artış görüldü. Nörolojik semptomları olan 44 hastaya beyin MRG çekildi. MRG çekilen hastalarda 68,3 ortalama yaş (45–78). 32 hastanın (%72) MRG’nda akut bulgular saptandı. Beyin MR görüntülemesinde en sık konulan tanılar akut ve subakut infarktlardı. Sonuç: Merkezi sinir sistemi bulgularının mekanizması hala belirsizdir, COVID-19 hastalarında nörolojik semptomlar özellikle yoğun bakım ünitelerinde önemli bir sorundur. Bu nedenle SSS tutulumunun erken tespiti ve tedavisi çok önemlidir.
Yazar isimleri: ['Rıdvan AÇIKALIN', 'Murat GOKTEN', 'Can SEZER']
Yayın Yılı: 30 Eylül 2022
Dergi ismi: Cukurova Medical Journal
Yayın sayfa url: https://dergipark.org.tr/tr/pub/cumj/issue/72549/1133013
Yayın pdf linki: https://dergipark.org.tr/tr/download/article-file/2495875
