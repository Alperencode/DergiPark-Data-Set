Makale Başlığı: Üniversite Öğrencilerinde İnteraktif Online Flört Şiddeti Eğitimi
Özet: Amaç: Flört şiddeti gençler arasında yaygın olarak görülen ve yaşamlarını etkileyen önemli bir psikososyal sorundur. Bu araştırmanın amacı Balıkesir Üniversitesi Sağlık Bilimleri Fakültesi Hemşirelik ve Fizyoterapi ve Rehabilitasyon bölümü öğrencilerinin flört ilişkilerinde şiddetinin önlenmesini hedefleyen bir eğitim programının etkinliğini değerlendirmektir. Gereç ve Yöntem: Araştırma Balıkesir Üniversitesi Sağlık Bilimleri Fakültesi’nde Hemşirelik ve Fizyoterapi ve Rehabilitasyon bölümlerinde öğrenim gören, Toplumsal Cinsiyet Eşitliği dersini alan 85 öğrenci üzerinde yürütüldü. Çalışma kapsamında öğrencilere iki oturumluk interaktif online flört şiddeti eğitimi verildi. Eğitim öncesinde Flört Şiddeti Tutum Ölçeği” (FŞTÖ) ile flört şiddeti tutumları ve “Şiddet Eğilim Ölçeği” (ŞEÖ) ile şiddet eğilimleri; eğitim sonrasında FŞTÖ tekrar değerlendirildi. Bulgular: Katılımcıların %14.3’ü flört ilişkisinde şiddete uğradığını, %4.7’si ise şiddete başvurduğunu bildirmiştir. Çalışmaya katılanların %96.48’i interaktif online flört şiddeti eğitimi faydalı bulduğunu belirtmiştir. Katılımcıların FŞTÖ ortalama değerinin eğitim sonrası istatistiksel olarak anlamlı düzeyde düştüğü gözlenmiştir (p<0.05). Sonuç: Çalışmanın sonuçları, eğitimin katılımcıların flört şiddeti tutumlarında değişiklik yaratmada etkili olabildiğini göstermiştir. Bu çalışma, Türkiye’de flört şiddetini önleme konusunda interaktif online bir eğitim ortaya koyan ve eğitimin etkinliğini inceleyen ve önemini vurgulayan ilk çalışmalardan biridir.
Yazar isimleri: ['Evrim GÖZ', 'Deniz Aslı DOKUZCAN']
Yayın Yılı: 4 Ekim 2022
Dergi ismi: Balıkesir Sağlık Bilimleri Dergisi
Yayın sayfa url: https://dergipark.org.tr/tr/pub/balikesirsbd/issue/72912/1053845
Yayın pdf linki: https://dergipark.org.tr/tr/download/article-file/2176650
