Makale Başlığı: Kadın Kooperatiflerinin Kadınların Güçlendirilmesi ve Toplumsal Cinsiyet Eşitliğinin Sağlanmasındaki Rolü
Özet: Kadınların toplumsal süreçlerde var olmaları yalnızca bir insan hakları meselesi değil aynı zamanda kadınların yetenek, beceri ve bakış açısının süreçlere yansımasıyla toplumsal bir kazançtır. İşgücüne katılan kadın oranının daha düşük olması, eşit işe karşılık kadınların daha düşük ücret alması, yönetim kademesindeki işlerde kadınların daha düşük oranda temsil edilmesi ve ev ve çocuk bakımı gibi işlerinin ağırlıklı olarak kadınların sorumluluğu olarak görülmesi kadınların toplumsal hayatta var olmaları önünde ciddi bir engel oluşturmaktadır. Ancak kadınların toplumsal hayatta daha fazla var olmalarının sağlanması bir takım sosyal ve ekonomik politikaların oluşturulması ve desteklenmesini gerektirir. Kooperatifler dünyada kadınların sosyo-ekonomik olarak güçlendirilmesinde, toplumsal cinsiyet eşitsizliğinin azaltılmasında ve ekonomik katkıyla yerel kalkınmanın sağlanmasında kullanılabilecek bir model olarak önerilmekte ve kullanılmaktadır. Bu çalışmada, kadın kooperatifleriyle ilgili yapılan araştırmalar derlenmiş ve araştırma bulgularının ışığında kadın kooperatiflerinin kadınların güçlendirilmesi üzerine etkisi ve toplumsal katkıları tartışılmıştır. Kadın kooperatifleriyle ilgili yapılan araştırmalar, kooperatiflerin kadınların bir iş ve gelir elde etmelerinin ötesinde sosyal sermayelerinin güçlenmesine ve kendilerine güvenlerinin gelişmesine katkı sağlayarak kadınların ekonomik ve sosyal olarak güçlendirilmesinde önemli bir rol oynadığına işaret etmektedir.
Yazar isimleri: ['Gülden KARAKUŞ']
Yayın Yılı: 2 Temmuz 2022
Dergi ismi: Pamukkale Üniversitesi İşletme Araştırmaları Dergisi
Yayın sayfa url: https://dergipark.org.tr/tr/pub/piar/issue/71093/1118670
Yayın pdf linki: https://dergipark.org.tr/tr/download/article-file/2436505
