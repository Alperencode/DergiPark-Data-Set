Makale Başlığı: Sicilya Kralı II. Roger’nin Bizans’a Taarruzu ve Bizans-Norman Savaşları (1147-1149)
Özet: XII. yüzyılın ortalarında Sicilya Kralı II. Roger (1130-1154) ile birlikte yeniden yükselişe geçen Güney İtalya Normanları Bizans açısından tekrar büyük bir tehdit oluşturmaya başlamışlardı. II. Roger, İkinci Haçlı Seferi (1147-1149) sırasında Bizans’a karşı saldırıya geçme fırsatı (1147) bularak Korfu’yu işgal edip bölgenin en zengin şehirlerinden Thebai ve Korint-hos’u yağmaladı. İmparator Manuel Komnenos (1143-1180) ise ancak Haçlı ordularının Anadolu’dan geçmesinden sonra bu meseleyle ilgilenme fırsatı buldu. Bir yıl süren zorlu bir ku-şatmanın ardından 1149 yılında Korfu, Venedik donanmasının da desteğiyle Normanlardan geri alındı. Bunu müteakiben Bizans-Alman ittifakının Güney İtalya’ya sefer düzenleme plânları Roger’nin siyasî entrikaları neticesinde akamete uğradı. Bu makalede Sicilya Kralı II. Roger’nin 1147 yılında Balkanlardan Bizans’a saldırıp Korfu’yu işgal etmesi üzerine başlayan Bizans-Norman savaşları ele alınıp değerlendirilmiştir.
Yazar isimleri: ['Ebru ALTAN']
Yayın Yılı: 31 Aralık 2021
Dergi ismi: Güneydoğu Avrupa Araştırmaları Dergisi
Yayın sayfa url: https://dergipark.org.tr/tr/pub/iugaad/issue/67742/896910
Yayın pdf linki: https://dergipark.org.tr/tr/download/article-file/1638694
