Makale Başlığı: Lise Öğrencilerinin Geleceğe İlişkin Ürettikleri Metaforlar Üzerine Bir Araştırma
Özet: Ergenlik bireyin yaşamındaki önemli değişimlerin yaşandığı bir dönemdir. Ergenlik döneminde birey geleceğe ilişkin birçok plan yapar. Bazı araştırma sonuçları ergenlik dönemindeki bireylerin yanlış kararlar almaya eğilimli olabileceğini, bireye bu dönemde gerekli rehberlik yapılmadığı takdirde hem bireyin kendisi, ebeveynleri, arkadaşları ve akrabaları için problemli bir döneme dönüşebileceğini ortaya koymaktadır.  Bu nedenle bu araştırmanın sonuçlarının gelecekte yapılacak çeşitli araştırmalara yön vereceği düşünülmektedir. Dünya sağlık örgütünün ergenlik dönemi tarifi ve ülkemizde öğrencilerin sınıf seviyeleri ve yaşları birlikte değerlendirildiğinde bu dönemin lise eğitimi içinde bir döneme rastladığını söylemek yanlış olmaz. Diğer taraftan günlük yaşamda önemli bir yer tutan ve oldukça yaygın olarak kullanılan metaforlar çeşitli disiplinlerde araştırma konusu olarak karşımıza çıkmaktadır. Bireyin yaşamında önemli bir yer tutan ve ergenlik dönemini de içine alan lise öğrencilerinin geleceğe ilişkin ürettikleri metaforları ortaya çıkarmak bu araştırmanın temel amacıdır. Nitel araştırma deseninde tasarlanan bu araştırmanın verileri Türkiye'de öğrenim gören 144 lise öğrencisinden elde edilmiş ve içerik analizi yönteminden yararlanılarak analiz edilmiştir.  Araştırma sonunda dört tema altında toplanan on beş kategoride 96 metafor oluşturulmuştur. Son olarak araştırma bulguları literatürde yer alan çeşitli araştırma sonuçları ile birlikte değerlendirilerek çeşitli öneriler geliştirilmiştir.
Yazar isimleri: ['Celalettin ÇELEBİ', 'Fatih YILMAZ']
Yayın Yılı: 15 Ağustos 2022
Dergi ismi: Sakarya University Journal of Education
Yayın sayfa url: https://dergipark.org.tr/tr/pub/suje/issue/72081/1072238
Yayın pdf linki: https://dergipark.org.tr/tr/download/article-file/2248568
