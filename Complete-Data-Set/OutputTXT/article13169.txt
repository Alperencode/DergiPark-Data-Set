Makale Başlığı: Uluslararası Hukuk, Birleşmiş Milletler Güvenlik Konseyi Kararları ve Avrupa İnsan Hakları Mahkemesi İçtihatları Işığında Kapalı Maraş Uyuşmazlığı
Özet: 1974 Kıbrıs Barış Harekatı’ndan günümüze uzun tartışmaların ve müzakerelerin konusu olan Kıbrıs’ta mülkiyet sorunu Kuzey Kıbrıs Türk Cumhuriyeti (KKTC) hükümetince Kapalı Maraş bölgesinin tekrar iskana açılacağının beyan edilmesinden sonra yeni bir boyuta taşındı. Kapalı Maraş’ın yerleşime açılması Kıbrıs Adasının diğer bölgelerinde olduğu gibi, birtakım uluslararası hukuk tartışmalarını yeniden gündeme getirecektir. Dolayısıyla Garantörlük Andlaşması ve Kurucu Andlaşmaların objektif statüsü ve erga omnes niteliği ile adaya müdahalenin meşruiyetine ve uluslararası hukuka uygunluğuna dair tartışmalar yeniden gündeme gelecektir. Bu anlamda Birleşmiş Milletler Güvenlik Konseyi (BMGK) kararları ve Avrupa İnsan Hakları Mahkemesi’nin (AİHM) Rum toplumunun mülkiyet haklarına ilişkin kararları Kapalı Maraş için de benzer bir hukuki zemin sunmaktadır. Kapalı Maraş özelinde bu zemini başka bir boyuta taşıyacak önemli bir mesele ise Kıbrıs Vakıflar İdaresi (EVKAF) tarafından ileri sürülen Kapalı Maraş’ın tamamının vakıf arazisi olduğu iddiasıdır. Bu çalışmada; öncelikle Kapalı Maraş’ı da kapsayacak şekilde KKTC’ye müdahale hakkındaki tartışmalar, daha sonrasında BMGK kararlarında Kapalı Maraş’ın statüsü ve en sonunda ise AİHM kararları ışığında Kapalı Maraş’ta mülkiyet ve vakıf problemi, uluslararası hukuk perspektifinden, tartışılacaktır.
Yazar isimleri: ['Ali Osman KARAOGLU']
Yayın Yılı: 29 Haziran 2022
Dergi ismi: Public and Private International Law Bulletin
Yayın sayfa url: https://dergipark.org.tr/tr/pub/ppil/issue/67916/900884
Yayın pdf linki: https://dergipark.org.tr/tr/download/article-file/1653621
