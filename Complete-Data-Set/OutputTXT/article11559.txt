Makale Başlığı: COVID-19'un Ticari Denizcilik Sektöründe Faaliyet Gösteren Halka Açık Şirketler Üzerindeki Ekonomik Etkileri: Carnival Corporation ve Golden Ocean Grubu Şirketlerine Dayalı Özel Bir Araştırma
Özet: Covid-19 virüsü ile yaşam biçimlerimiz kayda değer ölçüde değişime uğradı. Virüsün hızlı yayılabilmesi ve bulaşıcılığının yüksek oranlarda olmasından kaynaklı olarak devletler Covid-19 ile mücadele için yeni regülasyonlar geliştirmeye ve uygulamaya başladı. Bu regülasyonlardan en öne çıkanlarından birkaçı ise kapalı mekanlara veya birden fazla kişinin bulanabileceği yerlere getirilen kısıtlamalar veya kurallar oldu. Devletlerin Covid-19 salgınına bu kadar atak olarak yaklaşması ile bazı sektörler kısa sürede sekteye uğrarken bazılarına ise yeni alanlar açıldı. Sekteye uğrayan sektörlerin başında Denizcilik Sektörü gelmekte iken denizcilik taşımacılığının en çok yara alan kısmı ise Cruise sektörü oldu. Carnival Corporation (CCL) New York Stock Exchange (NYSE) de listeli halka açık Cruise sektöründe faaliyet gösteren bir şirket olarak bu çalışma özelinde incelenmiştir. Golden Ocean (GOGL) ise NASDAQ da listeli halka açık 92 parça kuru yük gemisi ile denizcilik sektöründe faaliyet gösteren bir şirkettir. GOGL’un bu çalışmada seçilmesiyle Covid-19’un diğer gemi tipi işletmecilerine etkisini inceleyip daha geniş bir perspektiften bakmak için seçilmiştir. Çalışmada 3 Farklı Hipotez ortaya konulmuştur: ABD’de ilk Covid-19 vakası sonrası CCL ve GOGL’un hisse senedi fiyatlarına ve işlem hacimlerine etkisi SPSS paket programı ile analiz edilerek CCL ve GOGL’un fiyatında büyük ölçüde düşüş görülmüş ve işlem hacminde ise büyük artışlar gözlemlenmiştir. Ayrıca 2021 Ağustos ayı sonlarında Pfizer aşısı onayı ile CCL’in hisse senedi fiyatında bir etkisi olup olmadığı SPSS paket programıyla hisse senedi fiyatları haftalık olarak alınıp analiz edilmiş ve Pfizer aşısı sonrası hisse senedinin ortalama değerinin arttığı görülmüştür.
Yazar isimleri: ['Devran YAZIR', 'Sefa YAY']
Yayın Yılı: 28 Haziran 2022
Dergi ismi: Mersin Üniversitesi Denizcilik ve Lojistik Araştırmaları Dergisi
Yayın sayfa url: https://dergipark.org.tr/tr/pub/denlojad/issue/70644/1095948
Yayın pdf linki: https://dergipark.org.tr/tr/download/article-file/2342757
