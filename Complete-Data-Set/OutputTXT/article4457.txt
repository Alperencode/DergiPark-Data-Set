Makale Başlığı: Rusya – Ukrayna Savaşı Hakkındaki Youtuber Videolarına İzleyici Tepkileri
Özet: Rusya – Ukrayna arasında son yıllarda yaşanan gerilimin sonucu olarak 2022 yılının şubat ayında Rusya Ukrayna’ya saldırmıştır. Bu saldırıların sonucunda sosyal medya platformlarında konuya ilişkin birçok içerik yazılmış veya hazırlanmıştır. Hazırlanan içeriklere kullanıcıların ne gibi tepkiler verdiğini ortaya koymayı amaçlayan bu çalışmada YouTube platformunda konuya ilişkin en çok yorumlanan üç video örneklem olarak seçilmiştir. Video içeriklerini izleyenler söz konusu olayı savaş olarak tanımlarken, savaşın ana sebebini ise ABD, NATO ve çıkar çatışması şeklinde görmüştür. İzler kitlenin yaptığı yorumlarda Putin’in imajından ve Rusya’nın savaş sebeplerini haklı görmesi nedeniyle Rus yanlısı bir tavır takındığı bulgulanmıştır. Öte yandan YouTube kullanıcıları içerikleri genel anlamda beğenmiştir. Bunun yanı sıra içeriklerin taraflı, yanlış ve eksik analizle sunulduğuna ilişkin de görüşler ortaya konulmuştur. Çalışmada kamuoyunu belli konulara kanalize etmede YouTube’un önemli bir rol oynadığı sonucuna ulaşılmıştır. Araştırmaya ait veriler, savaşın ilk aylarına aittir. Savaş sonrası dönemde de YouTube içeriklerinde öne çıkan yeni değişkenleri belirlemek adına söz konusu video yorumlarının yeniden incelenmesinin gerekli olduğu düşünülmektedir.
Yazar isimleri: ['Mehmet Sinan TAM']
Yayın Yılı: 30 Haziran 2022
Dergi ismi: Düşünce ve Toplum Sosyal Bilimler Dergisi
Yayın sayfa url: https://dergipark.org.tr/tr/pub/dusuncevetoplum/issue/70660/1106229
Yayın pdf linki: https://dergipark.org.tr/tr/download/article-file/2385512
