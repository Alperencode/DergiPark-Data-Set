Makale Başlığı: ÇEVRESEL KUZNETS EĞRİSİ: TÜRKİYE'DE KÜRESELLEŞME VE EKONOMİK BÜYÜMENİN ÇEVRE ÜZERİNDEKİ ETKİSİNİN YENİ DİNAMİK ARDL SİMÜLASYON MODELİ İLE İNCELENMESİ
Özet: Bu çalışma, Türkiye’de küreselleşme ve ekonomik büyümenin çevre üzerindeki etkisini ampirik olarak incelemek için gerçekleştirilmiştir. Çalışmada ayrıca Çevresel Kuznets Eğrisi hipotezinin Türkiye’de güncel olarak geçerli olup olmadığı da araştırılmıştır. Çalışmada, 1970 ile 2019 arasındaki yıllık zaman serisi verileri kullanılarak yeni bir yöntem olan dinamik ARDL simülasyon modeli ile analizler gerçekleştirilmiştir. Analizler sonucunda (1) gayri safi yurtiçi hasılada meydana gelen artışların (azalışların) karbondioksit emisyonlarını hem kısa dönemde hem de uzun dönemde artırdığı (azalttığı); (2) gayri safi yurtiçi hasılanın karesinde meydana gelen artışların (azalışların) karbondioksit emisyonlarını hem kısa dönemde hem de uzun dönemde azalttığı (artırdığı); (3) küreselleşmede meydana gelen artışların (azalışların) karbondioksit emisyonlarını sadece uzun dönemde artırdığı (azalttığı); (4) ekonomik büyümenin çevreyi önce olumsuz etkilediği ve daha sonrasında ise çevreyi olumlu etkilediği, dolayısıyla Çevresel Kuznets Eğrisi hipotezinin Türkiye’de güncel olarak geçerli olduğu belirlenmiştir. Bu sonuçlar, politika yapıcıların ekonomik büyümeyi sürdürülebilir bir şekilde artıran ve küreselleşme süreçlerinde çevre dostu politikalar izlemeleri gerektiğini belirtmektedir. 
Yazar isimleri: ['Mustafa Necati ÇOBAN', 'Oktay ÖZKAN']
Yayın Yılı: 30 Ağustos 2022
Dergi ismi: Akademik Hassasiyetler
Yayın sayfa url: https://dergipark.org.tr/tr/pub/akademik-hassasiyetler/issue/72383/1135335
Yayın pdf linki: https://dergipark.org.tr/tr/download/article-file/2505414
