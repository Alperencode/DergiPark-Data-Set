Makale Başlığı: Ortaokul Öğretmenlerinin Disiplinlerarası Yaklaşıma Yönelik Görüşlerinin Belirlenmesi¹
Özet: Araştırmanın amacı ortaokul öğretmenlerinin disiplinlerarası yaklaşıma yönelik görüşlerini belirlemektir. Bu çalışmada nitel araştırma yöntemlerinden durum çalışması deseni kullanılmıştır. Araştırmanın katılımcıları farklı şehir ve okullarda görev yapan on matematik, sekiz fen bilimleri, yedi Türkçe, yedi sosyal bilgiler, dört İngilizce, altı din kültürü ve ahlak bilgisi öğretmeni olmak üzere toplam 42 öğretmenden oluşmaktadır. Katılımcılar, ölçüt örnekleme yöntemi ile seçilmiş olup göz önünde bulundurulan ölçütler, katılımcıların matematik, fen bilimleri, Türkçe, sosyal bilgiler, İngilizce ve din kültürü ana dallarında ve devlet okulunda görev yapmalarıdır. Verilerin toplanmasında yarı yapılandırılmış görüşme formu kullanılmıştır. Elde edilen verilerin analizinde içerik analizi yaklaşımı kullanılmıştır. Yapılan analizler sonucunda öğretmenlerin “disiplinlerarası yaklaşım”, “ders kapsamında diğer derslerle disiplinlerarası ilişkiler”, “disiplinlerarası yaklaşımın yararları ve sınırlılıkları” ile “öneriler” temaları altında görüş belirttikleri sonucuna ulaşılmıştır. Bu doğrultuda mevcut uygulama ve gelecek araştırmalara yönelik öneriler geliştirilmiştir.
Yazar isimleri: ['Fatma BAYRAMBAŞ', 'Fatma AĞAÇDİKEN', 'Sündüs Güneş CAN']
Yayın Yılı: 30 Ağustos 2022
Dergi ismi: Disiplinlerarası Eğitim Araştırmaları Dergisi
Yayın sayfa url: https://dergipark.org.tr/tr/pub/jier/issue/72377/1091271
Yayın pdf linki: https://dergipark.org.tr/tr/download/article-file/2323849
