Makale Başlığı: Kadın Odaklı Habercilik Perspektifinden Savaş Temalı Haberlerde Ukraynalı Kadınlar: Anadolu Ajansı Üzerinden Bir Analiz
Özet: Medya insanların olayları anlaması, yorumlaması ve aktarması noktasında belirleyici bir rol oynamaktadır. Toplumda zayıf-güçlü, iyi-kötü, güzel-çirkin gibi zıtlıklar üzerinden kalıplar ortaya koyarak mevcut ön yargıların sistem içerisinde dolaşımına hizmet etmektedir. Söz konusu savaş yerindeki ya da savaştan kaçan kadınlar olduğunda da belirli pencerelerden sınıflandırmalar yapılmakta; bu içerikteki haberler sık sık fedakârlık, annelik, güçsüzlük ve zayıflık temaları üzerinden kurgulanmaktadır. Bu çalışmada Rusya Ukrayna savaşı, kadın odaklı habercilik bakış açısıyla irdelenmiştir. Çalışma kapsamında Anadolu Ajansı’nın resmi web sitesinde 24 Şubat 2022 tarihi ile 24 Haziran 2022 tarihleri arasında yayınlanan “Ukraynalı Kadın” konulu haberler içerik analizi ile incelenmiştir. Çalışmanın sonucunda kadınlara ilişkin haberlerin sınırlı sayıda olduğu tespit edilmiştir. Ayrıca kadınlar en fazla “mağdur” olarak ön plana çıkarılmış; “acı, gözyaşı, şiddet, korku” gibi ifadelerle temsil edilmiştir. Bu kalıplaşmış yargıların dolaşıma yeniden sokulmasıyla da toplumsal cinsiyet eşitsizliğinin yeniden vurgulandığı belirlenmiştir.
Yazar isimleri: ['Aslı KÖSEOĞLU']
Yayın Yılı: 30 Kasım 2022
Dergi ismi: Ahi Evran Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/aeusbed/issue/73599/1140791
Yayın pdf linki: https://dergipark.org.tr/tr/download/article-file/2526297
