Makale Başlığı: Şevket Rado’nun “Eşref Saat” Adlı Eserinin Söz Varlığı
Özet: Bu araştırmanın amacı Türk edebiyatında sohbet türünün en önemli temsilcilerinden biri olan Şevket Rado’nun EşrefSaat adlı eserinin söz varlığı unsurları bakımından incelenmesidir. Nitel araştırma deseninde doküman incelemesiylegerçekleştirilen araştırmada kitapta yer alan 26 metin söz varlığı unsurlarından deyimler, atasözleri, özel adlar veikilemeler bakımından ele alınmıştır. Araştırma bulgularına göre eserde 502’si farklı, toplam 953 deyim; 8’i farklı,toplam 9 atasözü; 139’u farklı, toplam 287 özel ad ve 113’ü farklı, toplam 202 ikilemenin yer aldığı tespit edilmiştir.Kitapta en çok tekrarlanan deyimlerin “ne kadar” (f=32), “elde etmek” (f=22), “o kadar” (f=17), “fark etmek” (f=16),“iş görmek” (f=15), “lazım gelmek (olmak)” (f=13), “(bir şeyden) zevk almak (duymak)” (f=13), “mümkün olmak”(f=12), “(birinin) başına gelmek” (f=12) ve “mecbur kalmak (olmak)” (f=11) şeklinde sıralandığı belirlenmiştir.Eserde en sık yer verilen özel adlar “kişi” ve “yer” adları olurken en çok tekrar eden özel isimler Allah (f=11), Amerika(f=10) ve Fransız (f=9) şeklinde ortaya çıkmıştır. Metinlerde geçen ikilemelerde ise “kendi kendine” (f=22), “yavaşyavaş” (f=11), “sık sık” (f=8), “ara sıra” (f=7), “çoluk çocuk” (f=5), “zaman zaman” (f=5), “kolay kolay” (f=4) ve“seve seve” (f=4) kelime gruplarının öne çıktığı görülmüştür. 
Yazar isimleri: ['Ömer KEMİKSİZ']
Yayın Yılı: 29 Mart 2022
Dergi ismi: Karadeniz Sosyal Bilimler Dergisi
Yayın sayfa url: https://dergipark.org.tr/tr/pub/ksbd/issue/69152/1065198
Yayın pdf linki: https://dergipark.org.tr/tr/download/article-file/2221220
