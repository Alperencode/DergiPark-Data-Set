Makale Başlığı: İlk Koitus Sonrası Gerçekleşen Genital Yaralanmaların Sonuçları
Özet: Öz.Amaç: Toplumda yeni evlenmiş çiftlerde sık rastlanan ilk koitus sonrası gerçekleşen vajinal yaralanmaların araştırılması amaçlanmıştır.Materyal ve Metod:  Bu retrospektif çalışma Ocak 2017 ve Aralık 2020 tarihleri arasında vajinal ilişki sonrası kanama şikayetiyle hastanemizin kadın hastalıkları ve doğum kliniğine başvuran 89 hastayı kapsamaktadır.Bulgular: Postkoital yaralanma nedeniyle çalışmamıza dahil edilen 89 hastanın yaş ortalaması 26 ± 8 idi. 89 hastanın tamamındaki genital yaralanmaların ilk koitusa bağlı olduğu saptandı. Lezyonların ortalama sayısı 1.4 ± 0.73 ve ortalama uzunluğu 2.7 ± 0.96 cm idi. Hastaların % 65’inin  ilkokul ve altı eğitim grubundan olduğu saptandı. Genital yaralanmalar en sık 29 hastada vajinal introitus bölgesinde saptanırken 13 hastada vajen sağ lateral duvarda, 10’ar hasta grubunda ise vajen sol lateral duvar ve forşette saptandı. Ortalama preoperative hemoglobin değeri 11.2 ± 1.78, postoperatif hemoglobin değeri 9.8 ± 1.3 bulundu. Ortalama müdahale süresi 21.2 ± 7 dakika ve hastanede kalış süresi 1.04 ±0.2 idi. Vajinal yaralanmaların onarım işlemi 19 hastada ofis koşullarında ve lokal anestezi altında, 70 hastada ise ameliyathane koşullarında spinal ya da sedo-analjezi altında gerçekleştirildi.Sonuç: Koitus sonrası vajinal yaralanmalar oldukça sıktır. Bu yaralanmalar sonrası hızlı gelişen ve hayatı tehdit edebilen kanamalar görülebilir. Evlilik öncesi çiftlerin psikoseksüel eğitim almaları, erken yaşta gebeliklerinin önlenmesi ve sosyokültürel temelli çalışmaların yapılması ilk cinsel ilişki sonrası genital yaralanmaların azalmasına yardımcı olabilir.
Yazar isimleri: ['Şeyhmus TUNÇ', 'Mehmet Rifat GÖKLÜ', 'Şerif AKSİN', 'Cengiz ANDAN']
Yayın Yılı: 28 Ağustos 2022
Dergi ismi: Harran Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/hutfd/issue/71631/1126802
Yayın pdf linki: https://dergipark.org.tr/tr/download/article-file/2469916
