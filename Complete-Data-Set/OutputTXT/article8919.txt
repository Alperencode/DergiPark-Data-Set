Makale Başlığı: Ağır Hastalarda Dini Başa Çıkma
Özet: Bu makale, ağır hastalarda dinî başa çıkma sürecini anlamak amacıyla yapılan nitel bir araştırmadan oluşmaktadır. Kanserli, MS (Multiple Skleroz)li ve felç (inme)li hastalardan oluşan örneklem grubu, Samsun Ondokuz Mayıs Üniversitesi Tıp Fakültesi Hastanesi’nde tedavi gören 35 hastadan oluşmaktadır. Görüşmeler, hastalığı anlamlandırma ve uyum, hastayı hayata bağlayan süreçler, dinî başa çıkma süreci, hastanın hayata dair beklenti ve istekleri şeklinde dört ana tema çevresinde yapılmıştır. Ağır hastalık sürecinin hastaların hayatlarında, iş ve sosyal hayatın değişmesi, psikolojik sağlığın bozulması ve tedavi sürecinin yıpratıcılığına dair etkiler bıraktığı yadsınamaz bir gerçektir. Bu gibi durumlarla başa çıkmada dinin etkisi de bir o kadar gözlenen bir gerçekliktir. Nitekim 29 hastada sevgi temelli koruyucu Tanrı algısı görülmüştür. Araştırmada bunun yanı sıra hastaların, sağlıklarına kavuşarak sade bir yaşam beklentisi ile hayata geri dönmek istedikleri ve eski hayatlarına dair pişmanlıklarıyla yüzleştikleri görülmektedir. Sonuç olarak; Allah’a sığınmak, O’ndan güç almak, dua, ibadet, sabır, aile ve yakın çevre desteği (sosyal destek) gibi, dinin direk ve dolaylı olarak sağlamış olduğu etkenlerin hastalıkla mücadelede ve sade ve huzurlu bir hayat beklentisi içine girmede olumlu etkileri olduğu anlaşılmıştır.
Yazar isimleri: ['Rabia COŞGUN', 'Behlül TOKUR']
Yayın Yılı: 15 Aralık 2022
Dergi ismi: Journal of Analytic Divinity
Yayın sayfa url: https://dergipark.org.tr/tr/pub/jad/issue/73778/1127744
Yayın pdf linki: https://dergipark.org.tr/tr/download/article-file/2473835
