Makale Başlığı: Kasaplık Hayvan Et ve Et Ürünlerinin Dondurulmuş Muhafazası için Enerji Tasarrufu Sağlayabilen Faz Değişim Malzemelerinin Gözden Geçirilmesi
Özet: Çiğ et, içerdiği besin maddeleri ve pH değerinin uygunluğu sebebi ile mikrobiyal ve özellikle de mezofilik bakteri gelişimine ideal ortamı oluşturması sebebiyle raf ömrü kısa olan gıda maddelerinden biridir. Mikroorganizma kaynaklı bozulmaların önüne geçmek amacıyla genelde soğutma ve dondurarak saklama işlemleri uygulanmaktadır. Bu amaçla geliştirilen soğuk hava depoları elektrik ve petrol türevi yakıtlarla soğutan sistemlerdir. Son yıllarda ilgi odağı olan faz değişim materyali (FDM) ise belirli bir süre ortam ısısını depolar ve sıcaklık değişimlerinde bu enerjiyi ortama geri vererek muhafaza sıcaklığını koruyabilir. Ayrıca farklı sistemlerle (güneş enerjisi, rüzgâr enerjisi vb.) desteklenen FDM özellikli bir soğuk hava deposu elektrik ve petrol yakıtı kullanmaksızın %100 yeşil enerji sistemi enerji verimliliği sağlayarak çevreye verilebilecek zararı en aza indirebilir. Bu çalışma, -12 ile -30 ºC arasındaki sıcaklıklarda et ve et ürünlerinin soğukta ve dondurarak saklanmasında gıda ambalajları veya depo materyallerinde uygulanabilir çevre dostu organik tuz çözeltileri, ticarileştirilmiş FDM’ler ve organik FDM’leri inceleyen derleme niteliğinde bir araştırmadır.
Yazar isimleri: ['Tuğba GÜNGÖR ERTUĞRAL']
Yayın Yılı: 30 Eylül 2022
Dergi ismi: Environmental Toxicology and Ecology
Yayın sayfa url: https://dergipark.org.tr/tr/pub/etoxec/issue/72705/1166445
Yayın pdf linki: https://dergipark.org.tr/tr/download/article-file/2613812
