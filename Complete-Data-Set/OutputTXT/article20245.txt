Makale Başlığı: BİLİNMEYEN BİR ŞAİR “MEFLÛK” VE ŞİİRLERİ (5 GAZEL, 2 MUHAMMES)
Özet: Klasik Türk edebiyatı sahasıyla ilgili çalışmalar için oldukça önemli kaynaklardan olan mecmualar, divanlarda yer almayan çok sayıda şiir ile kaynaklarda yer almayan şairler ve onların şiirlerinin gün yüzüne çıkarılmasında büyük rol oynamaktadır. Sivas Ziya Bey Yazma Eserler Kütüphanesi’nde 6461 numarada kayıtlı şiir mecmuası da bunlardan birisidir. Söz konusu mecmua, pek çok şiirin yanı sıra kaynaklarda yer almayan Meflûk mahlaslı bir şairin 2 muhammes ve 5 gazel olmak üzere 7 manzumesini içermektedir. Bu çalışma ile birlikte Meflûk’ün tespit edilebilen söz konusu manzumeleri ilim âleminin istifadesine sunulacaktır. Çalışmanın giriş bölümünde mecmua hakkında kısaca bilgi verilecektir. Ardından Meflûk hakkında -mecmuadan ulaşabildiğimiz kadarıyla- bilgiler aktarılacaktır. Devamında çalışmanın konusunu teşkil eden yayımlanmamış manzumeleri içeren şiir mecmuası tanıtılacak ve Meflûk’ün şiirleri vezin, kafiye, redif, dil, üslup ve muhteva açısından incelenecektir. Son olarak manzumelerin metni verilecektir.
Yazar isimleri: ['Kübra KACAR ALTIN']
Yayın Yılı: 31 Ekim 2022
Dergi ismi: Littera Turca Journal of Turkish Language and Literature
Yayın sayfa url: https://dergipark.org.tr/tr/pub/littera/issue/73305/1169101
Yayın pdf linki: https://dergipark.org.tr/tr/download/article-file/2624740
