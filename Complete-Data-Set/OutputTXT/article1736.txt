Makale Başlığı: ANTİK ROMA SİYASİ KÜLTÜRÜNDE DAMNATIO MEMORIAE
Özet: Siyasi- toplumsal bir kınamayı ve yaptırımı ifade eden damnatio memoriae, lanetlenmiş bir imparatorun maddi ve kültürel mirasının yok edilmesi, aşağılanması ve “anının yeniden yorumlanması” yoluyla olumsuz nitelikleri içinde barındıran bir süreci ortaya koymaktadır. Birini veya bir şeyi kınamak amacıyla geçmişin simgelerine yönelik kültürel baskı biçimleri, günümüzün akademik tartışmalarında da ön planda yer almaktadır. Ancak fiziksel kanıtların yok edilmesi ile gerçekleşen bu girişimler, anıların esasen silinemez oluşu ve iletişim yoluyla varlığını sürdürmesi bakımından bir çelişki yaratmaktadır. Roma İmparatorluk döneminde damnatio memoriae aracılığıyla gerçekleşen kültürel baskının uygulanma amaçlarını ve yöntemlerini incelemek, çağdaş girişimlerimizin motivasyonlarını ve sonuçlarını daha iyi anlamak bakımından da önem taşımaktadır. Bu  çalışmada imparatorlara ve imparatorluk ailesine uygulanan yaptırımların onların 'maddi mirası' ile nasıl etkileşime girdiği ve bu etkileşimin bir imparatorun kimliğinin yeniden yorumlanmasında  oynadığı rol ele alınarak bu yeniden yaratma sürecinin toplumsal bellek, mahkum ve halefinin imajı üzerindeki sonuçları, Roma İmparatorluk dönemi’ndeki seçilmiş örnekler temelinde incelenmiştir.
Yazar isimleri: ['Serpil AYTÜRE']
Yayın Yılı: 30 Haziran 2022
Dergi ismi: Archivum Anatolicum-Anadolu Arşivleri
Yayın sayfa url: https://dergipark.org.tr/tr/pub/aran/issue/69945/1109760
Yayın pdf linki: https://dergipark.org.tr/tr/download/article-file/2400335
