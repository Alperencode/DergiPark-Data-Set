Makale Başlığı: SÜRDÜRÜLEBİLİR KALKINMA VE YEŞİL EKONOMİ PERSPEKTİFİNDEN YEŞİL MALİYE POLİTİKALARI UYGULAMALARI
Özet: Sanayi devrimi ile süregelen yüksek üretim ve iktisadi büyüme trendi ekonomik, sosyal ve çevresel birçok sorunu beraberinde getirmiştir. Hızlı nüfus artışı ile birlikte,  ekolojik tahribat keskinleşmiş ve sosyal dengesizlikler göz ardı edilemez hale gelmiştir. Tüm bu sorunların yanında, iktisadi krizlerin de sıklık kazanması, süregelen ekonomik düzene olan güveni sarsmıştır. Özellikle 1960’lı yılların sonrasında, çevresel sorunların artması, sosyal eşitsizliklerin ve iktisadi krizlerin yoğunlaşması ile birlikte var olan ekonomik düzene alternatif olarak, sürdürülebilir kalkınma ve yeşil ekonomi kavramları görünürlük kazanmıştır. Sürdürülebilir kalkınma yaklaşımı çerçevesinde; kalkınma kavramı, ekolojik ve sosyal yönleriyle ele alınmıştır ve gelecek nesillere yaşanabilir bir dünya bırakma düşüncesi üzerinden kurgulanmıştır. Yeşil ekonomi kavramı ise sürdürülebilir dünya düzenini sağlamak için uygulanabilecek bir yöntem olarak popülerlik kazanmıştır. UNEP (United Nations Environment Program) yeşil ekonomi kavramını çevresel riskleri ve ekolojik kıtlıkları azaltarak insan refahını ve sosyal eşitliği iyileştiren bir yöntem olarak ele almıştır. On yıllardır sürdürülebilir kalkınma kavramı gündemde olmasına rağmen, dünya ekonomileri sürdürülebilir bir düzen yaratmak için gerekli adımları atmamışlardır. Bu çerçevede, yalnızca piyasa ekonomisinin üzerinden şekillenen bir çevre yaklaşımı yeterli gelmemektedir. Devletin bu noktada oynayacağı rol yeşil ekonomik düzene geçişin sağlanması için kritik bir öneme sahiptir. Yani burada kamu harcamaları, vergiler ve yeşil teşviklerle şekillenen bir maliye politikası yaklaşımı büyük önem arz etmektedir.
Yazar isimleri: ['Serpil AĞCAKAYA', 'Işıl KAYA']
Yayın Yılı: 29 Ekim 2022
Dergi ismi: Çukurova Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/cusosbil/issue/73207/1123783
Yayın pdf linki: https://dergipark.org.tr/tr/download/article-file/2457536
