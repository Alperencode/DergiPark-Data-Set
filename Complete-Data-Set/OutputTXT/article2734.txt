Makale Başlığı: Sultan III. Selim Dönemi Kaptan Paşalık Müessesesi ve Kaptan Paşaları
Özet: İlk kurulduğu yıllarda kara beyliği olarak kurulan Osmanlı Devleti zamanla sınırlarını genişletmiş, denizlere açılmıştı. Bu gelişmeler beraberinde Kaptan Paşalık makamının doğmasına da sebep olmuştu.  II. Beyazıd’ın Kemal Reisi bünyesini alması ve beraberinde gerçekleştirilen deniz seferleriyle “büyük Türk Donanma kaptanları çağı” başlamış oluyordu. Kanuni Sultan Süleyman dönemine kadar Kaptanpaşalık ayrı bir memuriyet değildi. Ancak her alanda olduğu gibi denizcilikte de zirve Bu dönemde olmuş. Bahriye teşkilatının başında yer alan Kaptan Paşa Kaptan-ı Derya olarak  XVI. yüzyıldan itibaren anılmaya başlamıştı. Duraklama ve gerileme dönemleriyle Osmanlı Devletinde giderek her alanda bozulmaların olması deniz ve donanma gücününde zayıflaması devletin içinde bulunduğu ekonomik buhranlar neticesinde Osmanlı Padişahları Bahriye teşkilatında ve Kaptan Paşalık müessesesinde önemli ıslahat çalışmalarında bulunmuşlardır. Bu Padişahlardan biri de III. Selim’dir. III. Selim’in ıslahat çalışmaları tersane ve donanma üzerinde yoğunlaşmış, bu sebeple ilk iş olarak Kaptan-ı deryalık makamına Küçük Hüseyin Paşayı getirmişti. III. Selim döneminde Denizcilikle ilgili ilerlemelerin başını Küçük Hüseyin Paşa çekmekteydi. III.Selim yaptığı ıslahatlarla modern Osmanlı donanmasının öncüsü kabul edilmişti. Çalışmamıza konu olan III. Selim dönemi donanması ve Kaptan Paşalık müesesesine ileriki sayfalarda daha ayrıntılı yer verilecektir.
Yazar isimleri: ['Kadriye KARA']
Yayın Yılı: 25 Eylül 2022
Dergi ismi: BENGİ Dünya Yörük-Türkmen Araştırmaları Dergisi
Yayın sayfa url: https://dergipark.org.tr/tr/pub/bengi/issue/72633/1139832
Yayın pdf linki: https://dergipark.org.tr/tr/download/article-file/2522511
