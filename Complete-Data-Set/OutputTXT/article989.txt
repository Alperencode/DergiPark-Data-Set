Makale Başlığı: Aksaray İllindeki Gebelerde Toxoplazma Antikor Seroprevalansının Değerlendirilmesi
Özet: ÖZETAmaç: Her yaş grubunda görülebilen, özellikle duyarlı gebe kadınlarda intrauterin enfeksiyonlara neden olarak perinatal yüksek morbidite ve mortaliteye yol açan Toksoplazmozis tüm dünyada olduğu gibi ülkemizde de önemli bir halk sağlığı sorunudur.Çalışmamızda, son 3 yıl içerisinde Aksaray Eğitim ve Araştırma Hastanesi kadın hastalıkları ve doğum polikliniklerine başvuran risk grubu kadınlarda konjenital enfeksiyona neden olabi¬len Toxoplasma gondii’ye karşı oluşan antikorların seroprevalansı araştırıldı. Gereç ve yöntemler: Çalışmamız 2018 nisan ile 2021 mart yılları arasında hastanemize başvuran  risk grubunu oluşturan gebe kadınlardan alınan serum örneklerinin toxoplasma gondiiye karşı oluşan Anti toxoplazma Ig M ve Ig G antikor test sonuçları içerisinde mikropartikül Enzim Immunoassay yöntemi (Axsym Plus immünoanalizör, USA) ile çalışıldıBulgular: 456 hastanın 3’ünde (%0,6) IgM pozitif olarak bulunmuştur. Bu 3 hastanın 2’sinde IgG negatif olarak görülürken 1 tanesinde IgG pozitif olarak bulunmuştur. Bu hastanın IgG aviditiesi de düşük olarak bulunmuştur. 456 hastanın 78’inde (%17.1) IgG pozitif olarak gelmiştir.  Sonuç: Ülkemizde bölgelere göre toxoplasmosis seropozitifliği oldukça değişkenlik arzetmektedir. Çalışmamızda IgG ve IgM seropozitivitesinin ülkemizin genel ortalamasının altında olması beslenme alışkanlığıyla ya da taramanın halen yetersiz olması ile açıklanabilir.Anahtar kelimeler: toxoplasma gondii, seroprevelans, gebe, konjenital enfeksiyon
Yazar isimleri: ['Ramazan BÜLBÜL', 'Meryem BEKMEZCİ']
Yayın Yılı: 25 Ekim 2022
Dergi ismi: Aksaray Üniversitesi Tıp Bilimleri Dergisi
Yayın sayfa url: https://dergipark.org.tr/tr/pub/asujms/issue/73171/1100472
Yayın pdf linki: https://dergipark.org.tr/tr/download/article-file/2361940
