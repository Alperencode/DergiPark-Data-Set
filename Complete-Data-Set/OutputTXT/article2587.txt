Makale Başlığı: Seyreltilmiş Yüz Yüze Eğitim Sürecinde Öğretmenlerin Günlüklerindeki Sözel ve Sözel Olmayan Davranışlar
Özet: Davranışlarını anlamak için örnekler ortaya koymayı amaçlayan bu araştırma nitel araştırma deseninde çoklu durum çalışmasıdır. Araştırmaya 46 öğretmen; seyreltilmiş eğitim çalışmalarında görev alma kriterine göre ölçüt örnekleme yoluyla katılım sağlamıştır. Araştırmaya katılan öğretmenlerin 2020-2021 eğitim dönemi tarihleri arasında tuttuğu günlükler ve öğrencilerine yaptırdıkları Covid-19 salgını resimleri de olmak üzere veri kaynakları yaklaşık üç yüz sayfa dokümandan oluşmuştur. Araştırma sürecinde elde edilen veriler içerik analizi kullanılarak çözümlenmiştir. Araştırma sonuçlarından; öğretmenlerin ortak sözel davranışları arasında ortaya çıkan yüksek ses ve maske ile konuşma güçlüğü ve isteksizliktir. Öğretmenlerin sözel davranışları arasında düşünmeye değer bir diğer husus ise iyileştirici, kapsayıcı bir dil oluşturma çabası ile birlikte Covid-19 salgını nedeni ile oluşan tedirginlik ve gerginliktir. Öğretmenlerin ortak sözel olmayan davranışları arasında ortaya çıkan sosyal mesafe de gizli anlaşmalar boyutu ile mesafeyi ifade etmektedir. Öğretmen günlüklerindeki ortak sözel ve sözel olmayan davranışlar mesafe, jest ve kısmi mimikleri, duruş, uyarı, vurgu gibi seyreltilmiş yüz yüze eğitim süreci ile ilgili ortak anlaşmaları ifade etmektedir. Aynı zamanda maske ve mesafe tedbirleri nedeni ile sembolik davranışlar yoğunluktadır. Sarılma, ikaz, onaylama, sınıf yönetimi (sessizlik veya söz verme), pekiştirme gibi unsurlar sembolik biçimde jest ve mimikler ile ifade edilmektedir.
Yazar isimleri: ['Şennur DEMİR', 'Özlem BAŞ']
Yayın Yılı: 28 Haziran 2022
Dergi ismi: Batı Anadolu Eğitim Bilimleri Dergisi
Yayın sayfa url: https://dergipark.org.tr/tr/pub/baebd/issue/70550/1032795
Yayın pdf linki: https://dergipark.org.tr/tr/download/article-file/2116416
