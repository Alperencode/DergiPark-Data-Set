Makale Başlığı: Bağımsız Olarak Faaliyet Gösteren Muhasebe Meslek Mensuplarının Etik Algılarına İlişkin Bir Araştırma: Ankara İli Örneği
Özet: Ahlaki bir boyuta sahip ve profesyonel bir meslek olan muhasebe mesleği, sosyal ve ekonomik yaşantı içerisinde oldukça önemli bir role sahiptir. Muhasebe mesleği tüm toplumun çıkarlarını gözeterek sosyal sorumluluk bilinci içerisinde tarafsız ve dürüst bilgiler üretmek zorundadır. Muhasebe meslek mensupları, mesleki faaliyetlerini ifa ederken etik kurallar çerçevesinde muhasebe meslek etiğine bağlı kalarak hareket etmek zorundadırlar. Muhasebe mesleğine ait etik ilke ve kurallar uluslararası boyutlarda, uluslararası kuruluşlarca oluşturulmakta ve ülkemizde Türkiye Serbest Muhasebeci Mali Müşavirler ve Yeminli Mali Müşavirler Odaları Birliği (TÜRMOB) tarafından yayınlanmaktadır. Muhasebe mesleği sosyal ve ekonomik fayda yaratan bilgiler üretebilmek için etik ilke ve kurallara sıkı sıkıya bağlı kalmak zorundadır. Bu çalışmanın amacı Ankara ilinde bağımsız olarak faaliyet gösteren muhasebe meslek mensuplarının etik dışı davranmalarına neden olan etkenleri tespit ederek etik dışı davranmayı önleyebilecek çözüm önerilerini ortaya koymaktır. Ayrıca bazı demografik değişkenlere göre etik algılarının farklılaşıp farklılaşmadığını tespit etmekte çalışmanın diğer amacıdır. Ankete dayalı bir çalışma yapılmış ve anket sonucu elde edilen veriler istatistiki yöntemler kullanılarak test edilmiştir. Araştırma sonucunda katılımcıların, etik dışı davranmaya neden olan etkenlerin tespitine yönelik ifadelere 4,19’luk bir oranda katıldıkları, daha fazla müşteri edinebilme çabaları, müşteri işletmeyi kaybetmeme arzusu ve mesleki tecrübe eksikliğinin etik dışı davranışların başlıca nedenleri olduğu, etik dışı davranışların çözüm önerilerinin tespitine yönelik ifadelere ise 4,58’lik bir oranda katıldıkları tespit edilmiştir. Cinsiyet, mesleki unvan ve mesleki faaliyet süresi değişkenlerine göre etik dışı davranmaya neden olan bazı ifadelerde etik algılama farklılıkları görülmüştür. Ayrıca çalışma sonucunda bazı öneriler getirilmiştir.
Yazar isimleri: ['Kemal Cihangir AKBEY', 'Seyhan ÇİL KOÇYİĞİT']
Yayın Yılı: 11 Ekim 2022
Dergi ismi: Yönetim Bilimleri Dergisi
Yayın sayfa url: https://dergipark.org.tr/tr/pub/comuybd/issue/72987/1062960
Yayın pdf linki: https://dergipark.org.tr/tr/download/article-file/2212670
