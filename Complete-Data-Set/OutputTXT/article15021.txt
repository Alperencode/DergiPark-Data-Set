Makale Başlığı: Doğu Akdeniz'de 'Yumuşak Gerilimler' ve Türk Diplomasisine Yansımaları: 1920 ve 1930'larda Meis ve Samos Adası Vakaları
Özet: Bu çalışma Türkiye’nin İki Savaş arası dönemde Doğu Akdenziz’deki iktidar mücadelelerine verdiği diplamatik yanıtlara odaklanmaktadır. 1923 Lozan Antlaşmasından sonra, Tükiye Büyük Güçlerle çözülemeyen kara sınırları sorunuyla uğraşmak durumunda kalmıştır. Özellikle İngiltere’yle olan Musul sorunu ve Fransa’yla olan Hatay sorunu uzunca tartışılmıştır. Ancak aynı dönemdeki deniz sınırı meseleleri akademik düzlemde pek tartışılmamıştır. Ege Denizi’ndeki hassas dengeleri ve bunun İki Savaş arası dönemde Doğu Akdeniz politikası açısından önemini dikkate alan bu çalışma, Türkiye’nin bu meseleye diplomatik yanıtlarını analiz etmektedir. Italya ile Meis (Castellorizo) ve İngiltere’yle Samos vakaları olmak üzere Ege’de iki önemli ‘yumuşak gerilim’ vakası tarihi kaynaklara referansla derinlemesine incelenmiştir. Bu vakalar literatüre yeni bir analitik kavram olarak sunulan ‘yumuşak gerilim’ kavramı çerçevesinde izah edilmiştir. Türk diplmasisinin bu karasuları gerilimleri karşısındaki tavrı ‘savunmacı etkinlik’ kavramı üzerinden tanımlanmıştır. İki Savaş arası dönemin kritik atmosferinde Büyük Güçlerle bu ‘yumuşak gerilimleri’ yönetmenin, uluslararası düzenin yeni aktörlerinden biri olarak Türkiye’nin diplomatik kapasitesini geliştirmesine ve böylece İkinci Dünya Savaşı sürecinde daha yetkin bir strateji izleyebilmesine olanak sağladığı öne sürülmektedir.
Yazar isimleri: ['Emine Tutku VARDAĞLI']
Yayın Yılı: 27 Aralık 2021
Dergi ismi: The Turkish Yearbook of International Relations
Yayın sayfa url: https://dergipark.org.tr/tr/pub/tyir/issue/67361/928104
Yayın pdf linki: https://dergipark.org.tr/tr/download/article-file/1734048
