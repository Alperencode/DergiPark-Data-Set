Makale Başlığı: Girişimcilik eğiliminin bireysel öncüllerinin incelenmesi
Özet: Bu çalışmada girişimcilik ve girişim oluşturma sürecini daha iyi anlamak için çevresel ve bilişsel faktörlere odaklanılmıştır. Kontrol odağı, girişimci öz yeterlilik, girişimcilik eğilimi, öznel norm ve belirsizlikten kaçınma arasındaki ilişkiler açıklanmaya çalışılmıştır. Bu araştırma Sakarya Üniversitesi, Süleyman Demirel Üniversitesi ve Aydın Adnan Menderes Üniversitesinde İktisadi ve İdari Bilimler Fakültesi ve İşletme Fakültesinde girişimcilik dersi alan ve girişimcilik planı olan 200 öğrenci üzerine yapılmıştır. Veri toplama aracı olarak Levenson Kontrol Odağı ölçeği, Girişimci öz yeterlilik ölçeği, belirsizlikten kaçınma ve öznem norm ölçeği kullanılmıştır. Kullanılan başlıca analizler ise betimleyici istatistikler, geçerlilik ve güvenilirlik analizleri, korelasyon ve regresyon analizi ve diğer istatistiki analizlerdir. Bireylerin öz yeterlilik inancı, kontrol odak durumu, belirsizlikten kaçınma algısı ve öznel norm algısı öğrencilerin girişimciliğe eğilimini bilişsel açıdan etkilemesi söz konusudur. Bu doğrultuda korelasyon analizi sonucu belirsizlikten kaçınma değişkeni diğer değişkenlerle anlamı ve pozitif ilişki gösterirken, öznel norm sadece kariyer eğilimi ve girişimci öz yeterlilik ile anlamlı ve pozitif ilişki, Girişimci (kariyer) eğilimi ise kontrol odağı ve girişimci öz yeterlilik değişkenlerinde anlamlı ve pozitif ilişki göstermiştir. Regresyon analizinde ise girişimcilik eğilimi üzerinde girişimci öz yeterliliğin pozitif yönde ve düşük bir etkisi olduğu saptanmıştır.
Yazar isimleri: ['Murat AVCI', 'Kadir ARDIÇ']
Yayın Yılı: 30 Haziran 2022
Dergi ismi: Sakarya Üniversitesi İşletme Enstitüsü Dergisi
Yayın sayfa url: https://dergipark.org.tr/tr/pub/sauied/issue/70756/1134008
Yayın pdf linki: https://dergipark.org.tr/tr/download/article-file/2499987
