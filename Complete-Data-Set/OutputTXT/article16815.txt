Makale Başlığı: Ortaokul Öğrencilerinin Çokgenler Konusundaki Algılarının İncelenmesi
Özet: Bu çalışmada, geometrik muhakemeye ilişkin Fischbein ve Duval’in ortaya koymuş olduğu yaklaşımlar yardımıyla ortaokul öğrencilerinin çokgenler konusundaki zihinsel düşünüşlerini ve onların zihinlerindeki akıl yürütmenin doğası irdelenmeye çalışılmıştır. Araştırmanın çalışma grubunu, Karaman ilindeki bir devlet okulunda 8.sınıf düzeyinde öğrenimlerine devam eden 15 öğrenci oluşturmuştur. Çalışmanın verileri, araştırmanın amaçları doğrultusunda hazırlanan 7 açık uçlu içeren bir form ve yarı yapılandırılmış bir görüşme ile toplanmış, içerik analizi tekniği kullanılarak çözümlenmiştir. Araştırma sonucunda, öğrencilerin paralelkenar, beşgen ve altıgen tanımlarını, yamuk tanımına göre daha kolay verebildikleri gözükmektedir. Öğrencilerin çokgen çizimlerinin ve kavram tanımı imgelerinin zihinlerindeki prototip algılardan etkilendiği, geometrik görevler üzerinde muhakeme gerçekleştirirken, şekil bilgilerinin kavramsal bilgilerinin önüne geçtiği gözükmektedir. Bunun yanında, bazı bireylerin yalnızca Duval’in tanımladığı görsel algılara göre fikir yürüttükleri ve işlevsel algılarını uygun biçimde harekete geçiremeyerek uygun muhakeme oluşturamadıkları da ortaya çıkarılmıştır.
Yazar isimleri: ['Mustafa AKDEMİR', 'Serkan NARLI']
Yayın Yılı: 30 Haziran 2022
Dergi ismi: Uluslararası Karamanoğlu Mehmetbey Eğitim Araştırmaları Dergisi
Yayın sayfa url: https://dergipark.org.tr/tr/pub/ukmead/issue/70695/1123023
Yayın pdf linki: https://dergipark.org.tr/tr/download/article-file/2454392
