Makale Başlığı: Grafik ve Görsel İletişim Tasarımında Tipografinin Gerekliliği ve Önemi
Özet: Tipografi Gutenberg’in hareketli hurufatı buluşundan ve basımcılıkta metal harfin yaygın kullanıma girmesinden sonra gündeme gelmiştir. Fakat tipografinin sadece Rönesans’tan bugüne olduğunu söylemek mümkün değildir. Tipografi bir bakıma uygarlıklar kurmaya başlayan insanlığın toplumsal iletişimi geliştirmek ve bildirişim gerçekleştirmek amacıyla geliştirdiği tüm yazı sistemlerinin birikiminin bir sonucudur. Terminolojik olarak Gutenberg’in temellendirdiği tipografi özellikle 20. Yüzyıl’daki Modern sanat ve tasarım eğilimleriyle farklı bir açılım kazanmıştır. Bu dönemde, metnin yalın ve işlevsel görselleştirilmesi olmanın dışında, aynı zamanda kavramsal tasarımlara da dönüşmüştür. Ne olursa olsun, tipografi olmadan mesaj tam olarak anlaşılamaz. Resim ve yazının kadim mücadelesinde yazı ve onun teknikler sayesinde görselleştirilmesi demek olan tipografi bugün de vazgeçilmez bir gerekliliğe ve öneme sahiptir. Bu makalenin amacı tipografinin gerekliliği ve önemini örnekler üzerinden açıklamaktır. Nitel araştırma teknikleri sayesinde hazırlanan bu derleme makalesinde tarihten seçilmiş örnekler üzerinden yazının tipografiye evrimine, resim ile yazının son yüzyıllardaki mücadelesine ve günümüzde tipografinin halen neden gerekli olduğu hakkındaki saptamalara yer verilecektir.
Yazar isimleri: ['Namık Kemal SARIKAVAK', 'Anıl SARIKAVAK']
Yayın Yılı: 27 Haziran 2022
Dergi ismi: Modular Journal
Yayın sayfa url: http://modular.gedik.edu.tr/tr/pub/issue/70592/1112903
Yayın pdf linki: https://dergipark.org.tr/tr/download/article-file/2412488
