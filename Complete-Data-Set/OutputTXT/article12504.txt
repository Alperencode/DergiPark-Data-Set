Makale Başlığı: Akmonia’dan Bir Phratra Üyesine Ait Yeni Bir Mezar Yazıtı
Özet: Bu makalede Uşak Yüzey Araştırmalarında ele geçmiş bir yazıtın tam edisyonu yapılmaktadır. Yazıt, Uşak ili Banaz ilçesine bağlı Ulupınar köyünde ele geçmiştir ve dolayısıyla Akmonia teritoryumuna girmektedir. Yazıt bir derneğin (phratra) başkanı olan Naevius Longus’un olasılıkla vefat eden dernek üyelerinden birisi için bir mezar steli diktirmesi ile ilgilidir. Makalede phratrateriminin geçtiği tüm epigrafik belgeler incelenmekte ve phratra teriminin sadece kült derneklerini değil aynı zamanda mesleki dernekleri de karşıladığının altı çizilmektedir. Dolayısıyla yeni yazıttaki derneğin hangi kategoriye dahil olduğu söylemek yazıtın başka bir bilgi sunmamasından ötürü mümkün görünmemektedir. Derneğin başkanı olan Naevius Longus’un aynı zamanda ana karargâhı Pannonia Superior eyaletindeki Carnuntum’da olan Legio XIV Gemina (Martia Victrix) lejyonunda görev almış ve muhtemelen emekliliğinden sonra vatanı Akmonia’ya geri dönmüş olan bir süvari (hippeus) olduğu anlaşılmaktadır. Yazıt, harf karakterlerine göre olasılıkla MS II./III. yüzyıla tarihlenebilmektedir.
Yazar isimleri: []
Yayın Yılı: 5 Mayıs 2022
Dergi ismi: OLBA
Yayın sayfa url: https://dergipark.org.tr/tr/pub/olba/issue/69799/1112600
Yayın pdf linki: https://dergipark.org.tr/tr/download/article-file/2411253
