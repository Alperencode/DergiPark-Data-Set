Makale Başlığı: Bir Üretim Sisteminde Depo Operasyonlarını İyileştirmeye Yönelik Bilgi Sistemi Önerisi
Özet: Yalın düşüncenin amacı, mümkün olduğunca fazla israftan kurtulmaktır. Taşıma, aşırı üretim, bekleme, uygunsuz malzemeler, aşırı işleme, envanter ve hareket gibi katma değeri olmayan faaliyetleri ortadan kaldırmak, başarılı bir şirketin en önemli ön koşullarından biridir. Bu kavram, yalın düşüncenin ayrılmaz bir parçasıdır ve karlılığı artırmaya yardımcı olur. Malzeme toplama maliyetleri, depo operasyonları ile ilgili toplam maliyetlerin yaklaşık %55-60'ını oluşturmaktadır [1]. Bu makalenin amacı, sorumlu personelin üretim için gerekli malzemeleri depodaki stok adreslerinden toplaması için en kısa yolu bulan, bu malzemeler için gerekli olan toplama kutusu sayısını belirleyen ve kutu içindeki malzeme dizilimlerini sağlayan bir bilgi sistemi geliştirmektir. Geliştirilen bu bilgi sistemi ile taşıma, bekleme ve hareket gibi israflı faaliyetler ortadan kaldırılarak malzeme toplama maliyetlerinin düşürülmesi mümkün olacaktır. Geliştirilen bilgi sisteminin uygulaması Ankara'da elektromekanik ürünler üreten bir firmada gerçekleştirilmiştir. Bu yazıda sunulan Malzeme Toplama Bilgi Sistemleri (MPIS) ile personelin harcadığı mesafe ve zaman açısından %50'ye varan iyileştirme sağlanmış ve model valide edilmiştir.
Yazar isimleri: ['Volkan ÇETİN', 'Başak GÖK', 'Hadi GÖKÇEN']
Yayın Yılı: 31 Ekim 2022
Dergi ismi: Bilişim Teknolojileri Dergisi
Yayın sayfa url: https://dergipark.org.tr/tr/pub/gazibtd/issue/73288/1079208
Yayın pdf linki: https://dergipark.org.tr/tr/download/article-file/2275531
