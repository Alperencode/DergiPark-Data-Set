Makale Başlığı: Evli Bireylerin Bağlanma Stillerinin Benliğin Ayrımlaşması ile İlgili İlişkilerinin İncelenmesi
Özet: Bu araştırmada, evli bireylerin bağlanma stilleri ile benliğin ayrımlaşması arasındaki ilişkiyi incelemek amacıyla hazırlanmıştır.Araştırma grubu 350 gönüllü evli çiftten rastlantısal olarak oluşturulmuştur. Evli bireylerde bağlanma stillerinin benliğin ayrımlaşması ile ilgili ilişkileri inceleyen bu çalışma ilişkisel tarama modelinde gerçekleştirilmiş nicel bir araştırmadır. Yapılan araştırmada veri toplama araçları olarak 2  ölçme aracı ve 1 adet kişisel bilgi anketi kullanılmıştır. "Benliğin Ayrımlaşması Ölçeği" ile bireyin ayrımlaşma düzeyini ve  ilişkilerde bağlanma stillerini ölçmek için ise ‘‘kişilerarası ilişkilerde bağlanma stilleri ölçek formu’’ kullanılmıştır. Yapılan bu araştırma da akademisyenler tarafından uyarlanan ve geliştirilen ölçekler için kullanım izinleri alınmıştır. 350  veri öncelikle ‘‘normallik testi, ölçeklere ilişkin iç tutarlık katsayısı testi, korelasyon analizi, regresyon analizi ve iki bağımsız örneklem t-testi’’ ve üç dahil üçten fazla bağımsız değişken için ise One Way Anova uygulanmıştır. Yapılan çalışma sonucunda evli bir bireyin duygusal tepkisellik puanı yükseldikçe güvensiz kaygılı bağlanma puanının düştüğü söylenebilir. Benliğin ayrımlaşması alt boyutlarının güvensiz kaygılı bağlanma varyansını %51’ini açıklayabildiği görülmüştür. Ölçeğin alt alt boyutlarından olan başkalarına bağımlılık, duygusal tepkisellik ve ben pozisyonu  güvensiz kaygılı bağlanma varyansını anlamlı ve güçlü bir şekilde açıklamıştır. Ayrıca cinsiyet değişkenine göre sadece ben pozisyonu alt boyutunun istatistiksel olarak anlamlı ve farklılık gösterdiği söylenebilir.
Yazar isimleri: ['Yusuf GÜNAY']
Yayın Yılı: 31 Temmuz 2022
Dergi ismi: Artuklu İnsan ve Toplum Bilim Dergisi
Yayın sayfa url: https://dergipark.org.tr/tr/pub/itbhssj/issue/71571/1121766
Yayın pdf linki: https://dergipark.org.tr/tr/download/article-file/2449043
