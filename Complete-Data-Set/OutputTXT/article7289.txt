Makale Başlığı: KOLESTEATOMLU KRONİK OTİTİS MEDİALI OLGULARDA YRBT’NIN TANI DEĞERİ
Özet: Amaç: Günümüzde YRBT’nin yaygınlaşmasıyla birlikte birçok orta kulak hastalıklarında ayırıcı tanı yapılabilmekte ve gelişebilecek olası patolojiler ameliyat öncesi tanınmaktadır. YRBT’nin hava ve kemik gibi birbirinden farklı yapıları çok kolay göstermesi diğer inceleme yöntemlerine karşı üstünlük sağlamaktadır. Bu çalışmanın amacı kolesteatomun ve komplikasyonlarının YRBT bulgularını tüm detayları ile tanımlamak ve tedavi uygulayacak cerraha preoperatif planlamada yol gösterici olmaktır.   Materyal-Metod: Kulak burun boğaz kliniği tarafından orta kulakta patolojisi bulunup ameliyatı planlanan olgulara ameliyat öncesi temporal YRBT incelemesi yapıldı. Ameliyat sonucuna göre kolesteatom tespit edilen 28’i erkek 26’sı bayan toplam 54 olgu çalışma kapsamına alındı. YRBT bulguları ile ameliyat bulguları sınıflandırılarak karşılaştırıldı.Bulgular: Çalışmamızda YRBT ile orta kulakta ve mastoid boşluktaki tüm yumuşak dokular doğru olarak tespit edilmiştir. YRBT  orta  kulak  kolesteatomlarında yumuşak dokuyu ve yapmış olduğu  komşu yapılardaki ciddi hasarları, mevcut varyasyonları, komplikasyonları ve henüz klinik bulgu vermeyen sessiz patolojileri göstermede çok etkili olduğu belirlenmiştir.Sonuç: Bizim çalışmamıza göre orta kulak patolojisi bulunan ve ameliyat planlanan tüm olgular preoperatif olarak YRBT ile değerlendirilmelidirler. Çünkü YRBT artık orta kulakta kolesteatom var mı yok mu sorusuna ilave olarak cerraha seçeceği ameliyat tekniği, ameliyat sırasında karşılaşabileceği varyasyon ve komplikasyonları, her iki kulağında patolojisi bulunan olgularda hangi kulağı önce ameliyat etmesi gerektiği hakkında detaylı ve gerçekçi bilgiler vermektedir.
Yazar isimleri: ['Ümit DERUNDERE']
Yayın Yılı: 3 Eylül 2022
Dergi ismi: International Anatolia Academic Online Journal Health Sciences
Yayın sayfa url: https://dergipark.org.tr/tr/pub/iaaojh/issue/72328/1166082
Yayın pdf linki: https://dergipark.org.tr/tr/download/article-file/2612476
