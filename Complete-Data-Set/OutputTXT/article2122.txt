Makale Başlığı: DİJİTAL İLETİŞİM ARAÇLARI KULLANILARAK YAPILAN ARABULUCULUK GÖRÜŞMELERİNİN AVANTAJ VE DEZAVANTAJLARI
Özet: Gün geçtikçe hayatımızın her anına daha fazla sirayet eden dijital teknolojiler, birçok alanda olduğu gibi çeşitli hukuki süreçlerde de kendisini göstermektedir. Çalışmanın amacı, dijital iletişim araçlarının avukatların arabuluculuk görüşmelerinde hangi düzeyde kullanıldığı ve dijital iletişim araçlarının bu süreçlerdeki avantaj ve dezavantajlarını ortaya koymaktır. Genel bir kabul olarak dijital iletişim artı değer katar, zaman kazandırır. Avukatların arabuluculuk görüşmelerini somut mekanlarda bir masa etrafında yapmak yerine telefon, sosyal medya, telekonferans, video konferans gibi dijital iletişim araçları aracılığıyla yapmasının arabuluculuk sürecinin ruhuyla ne denli uyuştuğu da yine çalışma ile ortaya koyulmuştur. Bu doğrultuda çalışmanın araştırma yöntemi olarak anket yöntemi seçilmiş, avukatlık mesleğinde beş yılını doldurup arabuluculuk görüşmelerinde de yer almış belirli sayıdaki (33) avukata sorular yöneltilmiştir. Elde edilen sonuçlar göstermektedir ki, dijital iletişim araçları kullanılarak yapılan arabuluculuk görüşmelerine katılımcılar büyük oranda olumlu bakmakta (%75,8); aynı şekilde büyük kısmı da (%54.5) iletişim araçları üzerinden sağlanan arabuluculuk görüşmelerini, yüz yüze görüşmenin aksine zamansal ve parasal yönden avantaj sağladığı için tercih etmektedir. Katılımcıların bir kısmı ise (%18.2) arabuluculuk görüşmelerinde yüz yüze görüşme yerine dijital araçların kullanılmasının dezavantajlı bir yöntem olduğunu ifade etmiştir. Yapılan bu çalışmanın, arabuluculuk süreçlerinin daha sağlıklı ve amacına uygun gerçekleşmesine katkı sağlaması beklenmektedir.
Yazar isimleri: ['Mustafa FİDAN', 'Ensar LOKMANOGLU']
Yayın Yılı: 30 Ekim 2022
Dergi ismi: Avrasya Sosyal ve Ekonomi Araştırmaları Dergisi
Yayın sayfa url: https://dergipark.org.tr/tr/pub/asead/issue/73282/1178584
Yayın pdf linki: https://dergipark.org.tr/tr/download/article-file/2664525
