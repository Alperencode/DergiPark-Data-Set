Makale Başlığı: Okul Hakkındaki Duygular (OHD) Ölçeği’nin Türk Kültürüne Uyarlanması: Geçerlik ve Güvenirlik Çalışması
Özet: Bu araştırmanın amacı, okul öncesi öğrencilerinin akademik becerileri hakkındaki algılarını, okula ve öğretmene yönelik tutum ve duygularını belirlemeye yönelik olarak geliştirilen Okul Hakkındaki Duygular (OHD) Ölçeği’nin Türkçe’ye uyarlanması ve psikometrik özelliklerinin Türk Kültürü’nde sınanmasıdır.  Araştırmanın çalışma grubunu okul öncesinde eğitim alan 312 öğrenci oluşturmaktadır. Ölçeğin geçerlik çalışması kapsamında açımlayıcı faktör analizi (AFA) ve doğrulayıcı faktör analizi (DFA) yapılmış; güvenirlik çalışması kapsamında ise Cronbach alfa iç tutarlılık katsayıları hesaplanmıştır. Araştırmadan elde edilen bulgular sonucunda orijinal ölçekten farklı olarak üç faktörlü bir yapı ortaya çıkmıştır. DFA sonucunda kabul edilebilir uyum iyiliği değerleri elde edilmiştir. Araştırmanın sonuçları ölçeklerin Türkçe formlarının geçerli ve güvenilir ölçme araçları olduğunu ve bilimsel çalışmalarda kullanılabileceğini göstermektedir.
Yazar isimleri: ['Derya SARI', 'Aslı UZ BAŞ']
Yayın Yılı: 25 Eylül 2022
Dergi ismi: Bayburt Eğitim Fakültesi Dergisi
Yayın sayfa url: https://dergipark.org.tr/tr/pub/befdergi/issue/72631/950072
Yayın pdf linki: https://dergipark.org.tr/tr/download/article-file/1815201
