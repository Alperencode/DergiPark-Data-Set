Makale Başlığı: Yasal Düzenlemelere Firmaların Kar Yönetimi Uygulamaları Tepkisi: Borsa İstanbul Örneği
Özet: İşletmeler borsa kotasyon şartlarını sağlamak , vergi yükümlülüklerini azaltmak , hisse senedi fiyatlarını etkilemek ve yasal düzenlemelerden kaynaklanan yaptırımlardan kaçınmak amacıyla kar yönetimi uygulamalarına başvurmaktadır. Türkiye ‘de 10.01.2020 tarihinde yayınlanan II.28.1 Nolu SPK tebliği 4.maddede üst üste beş yıl dönem zararı eden halka açık ortaklıklarda, oy hakkına ve yönetim kurulunda temsil edilmeye ilişkin imtiyazların kaldırılacağı belirtilmektedir. Bu doğrultuda işletmelerin çeşitli hak ve imtiyazların kullanımında devamlılığı sağlamak adına 2019 ve 2020 yıllarında  kar yönetimi uygulamalarına başvurma eğiliminde olmaları muhtemeldir. Söz konusu bu çalışmada üst üste zarar eden şirketlerin II.28.1 sayılı tebliğ ile kısıtlanması muhtemel haklarına nasıl tepki verdiği araştırılmış, 10.01.2020 tarihli II.28.1 Nolu SPK tebliği sonrasında, işletmelerin 2019 ve 2020  yıllarında kar yönetimi uygulamalarına başvurup başvurmadığının tespiti amaçlanmaktadır. Örneklem kapsamının üst üste zarar eden başarısız firmalar olan çalışmada kar yönetimi uygulamalarının tahmini aşamasında Beneısh (1999) modeli kullanılmıştır. Araştırmada üst üste başarısız olan firmaların 5.yılda manipülasyon yapma olasılığı hakkında çok önemli kanıtlar olduğu bulgularına ulaşılmıştır.
Yazar isimleri: ['Yasin Erdem ÇEVİK', 'Ahmet AKGEMCİ']
Yayın Yılı: 27 Ekim 2022
Dergi ismi: Kahramanmaraş Sütçü İmam Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/ksusbd/issue/73214/1136981
Yayın pdf linki: https://dergipark.org.tr/tr/download/article-file/2511882
