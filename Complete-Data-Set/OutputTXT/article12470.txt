Makale Başlığı: Nükleer Santrallerden Salınan Termal Suların Su Ekosistemine ve Turizme Etkileri
Özet: Ülkelerin temel sorunlarından birisi olan enerji açığının kapatılması için nükleer güç santralleri son yıllarda oldukça sık gündemde yer almaktadır. Teknolojisi yeterli olan ülkeler, nükleer güç santrallerinin sayısını çoğaltma yoluna giderek artan enerji ihtiyacını ucuz yollarla karşılamaya çalışmaktadırlar. Özellikle ülkemiz gibi gelişmekte olan ülkelerde enerji ithalatından kaynaklanan cari açığın kapatılması için nükleer güç santrallerinin kurularak bunların sayılarının arttırılması ve ayrıca bir opsiyon olarak turizm gelirlerinin de arttırılması çalışmalarına önem verilmektedir. Bununla birlikte genellikle denize kıyısı olan yerlerde yada ırmak kenarlarında kurulan bu güç santrallerinden salınan termal suların ekosistemdeki canlılara ve çevreye etkileri önemli bir konudur. Burada enerjinin elde edilmesi bir zorunluluk olduğu kadar nükleer santrallerin çevreye ve turizme yaptığı etkilerin anlaşılması da önemlidir. Ömrü yaklaşık 50-60 yıl civarında olan nükleer güç santrallerinin termal atık sularının deniz ve ırmak ekosistemine ve küresel iklim değişikliğine etkisi ile ilgili çalışmalar yapılmakla birlikte çoğaltılmalıdır. Bu çalışmada, nükleer güç santrallerinden elde edilen enerjinin yan etkilerinin önemi vurgulanarak bunların çevreye ve su ekosistemine verebileceği zararlar göz ününe alınmış, fayda/zarar ilişkisi gözetilerek sistematik bir inceleme yapılmıştır.
Yazar isimleri: ['Hüseyin Enis KARA', 'Nureddin TÜRKAN']
Yayın Yılı: 31 Ağustos 2022
Dergi ismi: OHS ACADEMY
Yayın sayfa url: https://dergipark.org.tr/tr/pub/ohsacademy/issue/72386/1142913
Yayın pdf linki: https://dergipark.org.tr/tr/download/article-file/2534884
