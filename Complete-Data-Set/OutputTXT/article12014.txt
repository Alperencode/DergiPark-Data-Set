Makale Başlığı: ZAMAN ETKENLİ FAALİYET TABANLI MALİYET SAPTAMA: BİR HALI ÜRETİM İŞLETMESİNDE UYGULAMA
Özet: Günümüzde otomasyona dayalı üretim tekniklerinin kullanılmasından dolayı maliyetlerin maliyet yüklenicilerine dağıtımı son derece önemlidir. Geleneksel üretimin işgücü ağırlıklı olması ve toplam maliyet içerisinde genel üretim maliyetlerinin payının az olması durumunda geleneksel maliyet saptama yaklaşımının kullanılması yeterli olabilmekteydi. Ancak günümüzde maliyet yapısı çok değişmiştir. Geleneksel üretimden farklı olarak otomasyona dayalı üretim ortamı, kullanılan işgücünün azalmasına, maliyet yapısının değişmesine yol açmıştır. Üretim maliyetleri içerisinde direkt işçilik maliyetlerinin payı azalırken endirekt üretim maliyetlerinin payı artmaktadır. Dolayısıyla direkt işçilik maliyetlerinin önemi azalmaktadır. Ayrıca değişken maliyetler azalırken sabit maliyetler de artmaktadır. Üretim ortamı ve maliyet yapısının değişmesi, maliyet hesaplama sistemlerini doğrudan etkilemektedir. Bu çalışmanın amacı, bir halı üretim işletmesindeki örnek olay çalışması yoluyla zaman etkenli faaliyet tabanlı maliyet saptama yaklaşımının faaliyet tabanlı maliyet saptama yaklaşımına göre farklılıklarını ortaya koymak ve bu yöntemlerden elde edilmesi beklenen faydaların elde edilebilmesinde karşılaşılan zorluklar ile faaliyetlerin, maliyet yükleyicilerinin ve faaliyet yükleyicilerinin önemini açıklamaktır.
Yazar isimleri: ['Murat KURTLAR', 'Caner ATIŞ']
Yayın Yılı: 1 Ekim 2022
Dergi ismi: Muhasebe ve Finans İncelemeleri Dergisi
Yayın sayfa url: https://dergipark.org.tr/tr/pub/mufider/issue/72704/1115257
Yayın pdf linki: https://dergipark.org.tr/tr/download/article-file/2422037
