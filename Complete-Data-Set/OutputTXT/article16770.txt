Makale Başlığı: ÜÇLÜ SORUMLULUK AÇIKLAMALARININ KAZANÇ YÖNETİMİ UYGULAMALARI ÜZERİNDE KISITLAYICI ROLÜ VAR MIDIR?
Özet: Her geçen gün özellikle borsada işlem gören işletmeler açısından raporlama içeriklerinin zenginleştiği böylece gönüllü açıklamaların genişletildiği görülmektedir. Kamuya açıklanan bu tür bilgiler sorumluluk bağlamında değerlendirilerek işletmelerin şeffaf ve hesap verebilir olduğunu gösterirken zorunlu olarak hazırlayıp sundukları finansal tablo bilgilerinin de manipüle edilmeden güvenilir ve şeffaf bir şekilde sunmaları beklenmektedir. Nitekim bu araştırmada işletmelerin üçlü sorumluluk açıklamaları seviyelerinin finansal tablo bilgilerinin manipüle edilmesini belirli bir düzeyde sınırlandırabileceği varsayımı altında analizler yapılmıştır. Araştırma sonucunda, işletmelerin çevre konulu açıklamalarının seviyesi arttıkça kazanç yönetimi uygulama ihtimalinin azalacağı bulgusuna ulaşılmıştır. Ayrıca işletmenin sermayesinin az sayıda ortak elinde bulundurmasının ve BİST Kurumsal Yönetim Endeksi’nde (XKURY) olmasının kazanç yönetimi uygulama ihtimali üzerindeki etkisinin negatif ve anlamlı olduğu; öte yandan aktif karlılık oranının kazanç yönetimi uygulama ihtimalini pozitif ve anlamlı düzeyde etkilediği tespit edilmiştir.
Yazar isimleri: ['Elif ENSARİ ALPAY', 'İdris VARICI']
Yayın Yılı: 11 Kasım 2022
Dergi ismi: Uluslararası İktisadi ve İdari İncelemeler Dergisi
Yayın sayfa url: https://dergipark.org.tr/tr/pub/ulikidince/issue/73302/1165088
Yayın pdf linki: https://dergipark.org.tr/tr/download/article-file/2608523
