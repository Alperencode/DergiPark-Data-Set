Makale Başlığı: Jeopolitik Dilbilgisi: Nijerya’da Çiftçi-Çoban Çatışmalarının Jeopolitik İnançları
Özet: Nijerya’daki çiftçi-çoban çatışmaları (Farmer-Herder Conflicts/ FHC’ler) son yıllarda giderek şiddetlenmiş ve bu konudaki akademik araştırmalar da giderek artmıştır. Ancak, jeopolitik yansımalarına rağmen, çatışmaların bir eleştirel jeopolitik analizi henüz yapılmamıştır. Bu makale, Gearóid Tuathail’in “Jeopolitik Yaklaşımın Grameri” temel alınarak çatışmaların jeopolitik dünyasını araştırmaktadır. Makalede kullanılan veriler gazete haberlerine dayanmakta olup, hükümet ve bağımsız kuruluşların raporlarıyla desteklenmiştir. Makale, çatışmaların yerel, bölgesel ve küresel eğiliminin ekolojik ve sosyo-politik çizgilerle temsil edildiğini göstermektedir. Toplum üzerinde etkili olan tüm bu sorunların yerel anlaşmazlıklar, bölgesel siyasi krizler ve küresel çevre krizleri (özellikle iklim değişikliği) gibi değişkenlerin iç içe geçmesinden kaynaklandığı düşünülmektedir. Nijerya hükümetinin şiddeti önlemek amacıyla göçebe çobanları tarla çiftçilerinden ayırmak için önerdiği sosyo-mekansal düzenleme (sığır kolonisi), Nijerya’nın çeşitli bölgelerinde ilgi çekmeyi başaramadı. Bunun nedeni politikaların, göçebe çoban yaşantısının sınırlı bir mekâna bağlı olmayan kültürü ile çelişiyor olmasıdır. Bu nedenle, çatışmalarla ilişkili çevresel ve ekolojik sorunların ele alınmasının yanı sıra, Nijerya ve Batı Afrika bölgesindeki bölgesel jeopolitik dinamikler konusu da dikkate alınmalıdır. Yerel ihtiyaçları ve eşitsizlikleri tanıyan bölgeler arası bir çerçeve aracılığıyla göçebe çobanların kaynak kullanımına erişimi ve dahil edilmesinin önündeki bölgesel engellerin kaldırılması hayati önem taşımaktadır. Makalede ele alınan model, Nijerya’daki FHC’lerin medyaya yansımasını iyi yönetebildiğini ve (FHC - iklim değişikliği bağlantısı durumunda olduğu gibi mevcut akademik literatürle desteklendiğinde) medyanın doğası gereği öznel yargılara girilmesini önleyecek şekilde organize edilmesine yardımcı olduğunu belirtmektedir. Bu nedenle model, medya kaynaklarından yayılan jeopolitik görüşleri analiz etme amacına en uygun modeldir.
Yazar isimleri: ['Cletus NWANKWO']
Yayın Yılı: 8 Temmuz 2022
Dergi ismi: Coğrafya Dergisi
Yayın sayfa url: https://dergipark.org.tr/tr/pub/iucografya/issue/71353/888146
Yayın pdf linki: https://dergipark.org.tr/tr/download/article-file/1607081
