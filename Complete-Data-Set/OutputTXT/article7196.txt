Makale Başlığı: Farklı Sıcaklık Koşullarında Drosophila suzukii Matsumura 1931 (Diptera: Drosophilidae)’nin Gelişim Süreleri ile Tercih Ettiği Meyve Olgunluk Döneminin Belirlenmesi
Özet: Drosophila suzukii Matsumura 1931 (Diptera: Drosophilidae) yumuşak dokulu meyvelere zarar veren önemli bir karantina zararlısıdır. Hızlı yayılma gücüne sahip olan zararlı ile etkin mücadelenin temelini zararlının biyolojik özelliklerinin belirlenmesi oluşturmaktadır. Bu nedenle 2019 yılında ele alınan çalışmada D. suzukii’nin gelişme süreleri altı sabit (10, 15, 20, 25, 30 ve 35±1 °C), iki değişken (15/25 ve 25/35±1 °C) sıcaklık, %65±10 oransal nem ve 16:8 (Aydınlık: Karanlık) ışıklanma koşullarına sahip iklimlendirme odalarında belirlenmiştir. Aynı zamanda D. suzukii’nin tercih ettiği meyve olgunluk döneminin belirlenmesi çalışması da (25±1 °C) sabit sıcaklıkta %65±10 oransal nem ve 16:8 (Aydınlık: Karanlık) ışıklanma koşullarına sahip iklim dolabında yürütülmüştür. Çalışma sonucunda 10 °C’de 33-38, 15 °C’de 18-23, 20 °C’de 12-14, 25 °C’de 8-9 ve 15/25 °C’de 13-20 günde D. suzukii yumurtadan ergin hale gelirken, 30, 35 ve 25/35 °C sıcaklıklarda biyolojikbir gelişme görülmemiştir. Diğer taraftan D. suzukii’nin meyveyi tercih ettiği olgunluk dönemini belirlemek amacı ile kiraz meyvesinin yeşil/ sarı / kırmızı / koyu kırmızı gibi farklı fenolojik dönemlerinde tercihli ve tercihsiz olarak deneme kurulmuştur. Tercihli olarak kurulan denemede kırmızı meyve döneminde %60, koyu kırmızı meyve döneminde %90 oranında vuruk tespit edilirken, tercihsiz olarak kurulan denemede ise kırmızı meyve döneminde % 60 oranında, koyu kırmızı meyve döneminde %80 oranında vuruk tespit edilmiştir. Ayrıca her iki denemede de yeşil ve sarı dönemde vuruk gözlenmemiştir. Sonuç olarak D. suzukii gelişimini sıcaklık faktörünün etkilediği ve meyveyi kırmızı dönem ile koyu kırmızı dönemde tercih ettiği tespit edilmiştir.
Yazar isimleri: ['Dr. Pınar ARIDICI KARA', 'Mehmet Rifat ULUSOY']
Yayın Yılı: 1 Aralık 2022
Dergi ismi: Iğdır Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/jist/issue/73493/1148422
Yayın pdf linki: https://dergipark.org.tr/tr/download/article-file/2555983
