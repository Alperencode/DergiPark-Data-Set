Makale Başlığı: Research in Educational Administration & Leadership Dergisi Üzerine Bir İçerik Analizi
Özet: Bu çalışmada Research in Educational Administration & Leadership (REAL) dergisinde yayımlanan makalelerin çeşitli parametreler doğrultusunda içerik analizinin yapılarak derginin yayın profilinin belirlenmesi amaçlanmıştır. Araştırma, durum çalışması deseninde yürütülen nitel bir araştırmadır. 2016 yılında yayın hayatına başlayan derginin 2021 Nisan ayına kadar yayımlanmış olan makalelerinin tamamı araştırmanın çalışma grubunu oluşturmaktadır. Çalışma grubunda yer alan 90 makalenin yayımlanma yılı, konu alanı, araştırma yaklaşımı, örneklemi, yöntemi, model/deseni, veri toplama teknikleri, veri analiz teknikleri, yazar sayısı, yazarlarının görevli oldukları kurumlar, yazarlarının görevli oldukları kurumların bulundukları ülkeler, yazarlarının unvanları, yazarlarının dergideki makale sayıları, atıf sayısı, yazar öz atıf sayısı, dergi öz atıf sayısı, aldığı atıf sayısı, dergi ortalama değerlendirme süresi parametreleri açısından incelenmesi ile elde edilen veriler içerik analiz tekniği ile çözümlenmiştir. Araştırma sonucunda elde edilen ayrıntılı bulgular ile Türkiye’de eğitim yönetimi alanında yayın yapan, uluslararası indeksler tarafından dizinlenen ve alana önemli derecede katkı sağlayan derginin mevcut yayın özelliklerinin, oluşturduğu dergi kimliğinin, eğilimlerinin, gelişim düzeyinin ve dergi özelinde eğitim yönetimi disiplininin bir kesitinin mikro düzeyde belirlenmesi ile makro düzeyde eğitim yönetimi alanının kimliği belirlenmeye çalışılmıştır. Derginin gelişim sürecine ilişkin sonraki sayıları için stratejik kararların alınması yönünde önerilerde bulunulmuştur.
Yazar isimleri: ['Çiğdem AYANOĞLU']
Yayın Yılı: 25 Eylül 2022
Dergi ismi: International Journal of Management and Administration
Yayın sayfa url: https://dergipark.org.tr/tr/pub/ijma/issue/70369/1018310
Yayın pdf linki: https://dergipark.org.tr/tr/download/article-file/2060471
