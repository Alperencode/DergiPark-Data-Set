Makale Başlığı: Akut Kalp Yetersizliğinde İlk 30 Dakika İçinde Nitrat ve Diüretik Tedavileri: Acil Serviste Kesitsel Bir Çalışma
Özet: Akut Kalp Yetmezliğinin (AKY) tedavisinde diüretikler ve nitratlar, acil tedavinin temel taşını oluşturur ve yakın zamanlarda, bazı gözlemsel çalışmalar, 'zaman' kavramının önemini vurgulamıştır. AKY bulunan, erken diüretik ve nitrat uygulaması gerektiren hastaların klinik belirtilerini, fenotiplerini ve sonuçlarını araştırmayı amaçladık. Acil servise akut kalp yetmezliği belirti ve bulguları ile başvuran hastalar çalışmaya dahil edildi. Erken (30 dakika ve altı) ve gecikmeli (30 dakika üzeri) tedavi gruplarının klinik özellikleri diüretik ve nitrat tedavisinin süresine göre değerlendirildi. 719 hastanın medyan yaşı 73 idi [66-80 IQR] ve 395'i (%54.9) erkekti. 682 (%94,9) hastaya furosemid tedavisi, 537 (%74,7) hastaya gliserol trinitrat tedavisi verildi. Hem furosemid hem de nitratın erken tedavisini alan hastalarda hastane içi ölüm oranları yüksekti (OR: 5.802, %95 GA: 1.885-17.831, p = 0.001 ve OR: 5.229, %95 GA: 1.355–20.115, p = 0.013 , sırasıyla). Erken furosemid tedavisi alan hastalarda 3 aylık mortalite oranları da yüksekti (OR: 1.864, %95 GA: 1.078–3.223, p = 0.026). Erken dönemde (<30 dk) diüretik ve nitrat başlanan hastaların acil serviste kalış süreleri daha kısaydı. Hastane içi mortalite erken tedavi grubunda daha yüksekti. 
Yazar isimleri: ['Emre ÇATAL', 'Nurdan ACAR', 'Engin ÖZAKIN', 'Mustafa Emin ÇANAKÇI', 'Hakan DOLGUN', 'S. Hamed MOGHANCHİ ZADEH', 'Selda MURAT', 'Yüksel ÇAVUŞOĞLU']
Yayın Yılı: 28 Kasım 2022
Dergi ismi: Osmangazi Tıp Dergisi
Yayın sayfa url: https://dergipark.org.tr/tr/pub/otd/issue/73231/1127447
Yayın pdf linki: https://dergipark.org.tr/tr/download/article-file/2472637
