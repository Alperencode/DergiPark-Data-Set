Makale Başlığı: Türkiye’nin Küresel Karbon Bütçesindeki Payı: Öngörü Senaryoları ile Bir Değerlendirme
Özet: Dünya ekosistemi, 18. yüzyıldan itibaren sanayileşme ile birlikte bozulmaya başlamış ve günümüzde küresel ısınma ve iklim değişikliği sorunlarının da etkisiyle  artan  sera  gazı  emisyonu  doğal  yollarla  absorbe  edilemez  hale  gelmiştir.  Bu  durum  sera  gazı  emisyon  miktarının  giderek  artmasına  ve  küresel ısınmaya neden olmuştur. Bu nedenle son dönemlerde sera gazı emisyonunu ve dolayısıyla küresel ısınmayı belirli sınırlar altında tutmaya yönelik Paris İklim Anlaşması gibi iklim politikalarına yön veren anlaşmalar gündeme  gelmiştir.  Paris  İklim  anlaşması  ile  gündeme  gelen  küresel  karbon   bütçesi,   sera   gazı   emisyonları   ve   bu   emisyonların   emilimini   sağlayan  karbon  yutakları  arasındaki  denge  olarak  tanımlanmaktadır.  Çalışmanın amacı, sera gazı emisyonlarının azaltılmasında küresel karbon bütçesi  yöntemi  ile  Türkiye’nin  küresel  karbon  bütçesindeki  payını  olası  senaryolarla  incelemektir.  Çalışma  kapsamında,  1990-2050  dönemi  için  Türkiye’nin  Paris  İklim  Anlaşması  kapsamında  taahhüt  ettiği  emisyon  hacmine yönelik olası dört farklı öngörü senaryosu değerlendirilmektedir. Çalışma   sonuçları,   Paris   İklim   Anlaşması   kapsamında   taahhüt   edilen   emisyon     miktarının     önerilen     politika     hedefleri     ile     yakalanması     durumunda, Türkiye’nin küresel karbon bütçesindeki payının azalacağını ve net sıfır karbon hedefine ulaşabileceğini ortaya koymaktadır.
Yazar isimleri: ['Gülsema ÇETİNKAYA', 'Sevda AKAR']
Yayın Yılı: 22 Kasım 2022
Dergi ismi: Maliye Çalışmaları Dergisi
Yayın sayfa url: https://dergipark.org.tr/tr/pub/jpfs/issue/73500/1131846
Yayın pdf linki: https://dergipark.org.tr/tr/download/article-file/2491007
