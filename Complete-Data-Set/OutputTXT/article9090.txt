Makale Başlığı: Klinik örneklerden izole edilen Staphylococcus aureus izolatlarının sıklığı ve antibiyotik duyarlılık sonuçlarının değerlendirilmesi: Üç Yıllık Veri
Özet: Amaç: Stafilokoklar hem toplum hem de hastane kaynaklı enfeksiyonlara neden olabilmektedir ve Staphylococcus aureus bu cinste en başta gelmektedir. Son yıllarda, metisilin dirençli S.aureus (MRSA), vankomisine orta düzeyde duyarlı S.aureus (VISA) ve vankomisine dirençli S.aureus (VRSA) suşları ciddi bir sorun olarak ortaya çıkmışlardır. Diğer antibiyotiklere karşı artan direnç de ayrı bir sorundur. Bu çalışmadaki amaç, üçüncü basamak bir hastanede çeşitli klinik örneklerden izole edilen S.aureus suşlarının sıklığını ve antibiyotik duyarlılıklarını araştırmaktır.Yöntem: Çeşitli klinik örneklerin (üriner sistem, solunum, yara, apse, doku, katater ucu ve dış kulak yolu) Ocak 2017'den Aralık 2019'a kadar XXX hastanesindeki kültürleri çalışmaya dahil edilmiştir. Üremiş S.aureus suşları ve antibiyotik duyarlılıkları geriye dönük araştırılmıştır.Bulgular: Toplamda 765 S.aureus suşu izole edilmiştir ve bunların 165 tanesi metisilin dirençlidir (MRSA; %21.9). Yıllara göre MRSA oranları arasında istatistiksel fark bulunamamıştır (p=0.772). Vankomisin, teikoplanin ya da linezolid e dirençli bir suşa rastlanmamıştır. En yüksek direnç oranı penisilinlere karşı bulunmuştur (n=646/728, %88.7). Üç yıllık dönemde antibiyotik direncinde hiçbir antibiyotik için anlamlı fark gözlenmemiştir.Sonuç: UAMDSS verilerine göre azalan MRSA oranları gözlensede, CAESAR raporu Türkiye'nin daha mücadelenin başında olduğuna işaret etmektedir. Yerel ve/veya ulusal antimikrobiyal yönetimi programları Türkiye'de de aktiftir, ancak daha sert ve geniş önlemlere ihtiyaç vardır.
Yazar isimleri: ['Ali Korhan SIĞ', 'Alev ÇETİN DURAN', 'Tuğba KULA ATİK', 'Nermin ÖZEN', 'Onur IRMAK', 'Muradiye YARAR']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1082385
Yayın pdf linki: https://dergipark.org.tr/tr/download/article-file/2288047
