Makale Başlığı: ÇOCUK İŞÇİLERİN SAĞLIK SORUNLARININ OMAHA SİSTEMİ İLE BELİRLENMESİ: İSTANBUL'UN BİR KENAR MAHALLESİNDEN ÖRNEK
Özet: Amaç: Bu çalışmada, İstanbul'un kenar mahallelerinde bulunan ortaokullarda öğrenim gören göçmen ve göçmen olmayan çocuk işçilerin sağlık sorunlarının Omaha sistemiyle değerlendirilmesi amaçlandı. Yöntem: Tanımlayıcı ve gözlemsel çalışma olarak planlanan   bu çalışma kapsamına İstanbul'da yaşayan  çocuk işçiler alındı. Verilerin toplanmasında Tanımlayıcı Özellikler Değerlendirme Formu ve Omaha Sistemi terminolojisine dayalı Nightingale Notes yazılımı kullanıldı. Bulgular: Katılımcılar; 10-13 yaş arası 81 çocuk işçiden oluşmaktaydı. Çocuk işçilerin %86'sı erkek ve %12'si Suriye'den göç etmişti. Çocukların %85’i ailelerinin gelirine katkıda bulunmak için çalıştığını ifade etti.  Çocuklarda en sık görülen sağlık sorunları ruh sağlığı, ihmal, düşük gelir, ağız sağlığı, beslenme, kişisel bakım, fiziksel aktivite, uyku ve dinlenme düzeni ve mahalle/iş yeri güvenliği gibi sorunlardı. İstatsitiksel değerlendirmede, ruh sağlığı sorunları ile aile sağlığı  arasında; bireysel sağlık durumu ile ağız sağlığı  ve rol değişikliği arasında; anne eğitim düzeyi ile ağız sağlığı ve kişisel bakım arasında; ve beslenme ile baba eğitim düzeyi arasında ilişki bulundu. Sonuç: Göçmen ve göçmen olmayan çocuk işçilerin sağlık sorunlarının belirlenmesinde Omaha Sistemi’nin uygun olduğu bulundu. Ancak bu kesimin sağlık sorunlarının çözümü için yoksulluğun ve çocuk işçiliğinin önlenmesi ve hukuk normlarına uyulması önerilmektedir. Ayrıca geniş örneklem gruplarında, uzun süreli ve karma yöntemli gözlemsel çalışmalarla çocuk işçilerin sağlığının incelenmesi önerilebilir. 
Yazar isimleri: ['Özlem KÖSEOĞLU ÖRNEK', 'Nurcan KOLAÇ', 'Saadet ÖZDEMİR']
Yayın Yılı: 31 Ağustos 2022
Dergi ismi: Uluslararası Anadolu Sosyal Bilimler Dergisi
Yayın sayfa url: https://dergipark.org.tr/tr/pub/ulasbid/issue/70080/1117670
Yayın pdf linki: https://dergipark.org.tr/tr/download/article-file/2432135
