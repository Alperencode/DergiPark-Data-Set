Makale Başlığı: Laparoskopik nefrektomide yatış süresini etkileyen faktörler: Tek Merkez 330 Vaka Deneyimi
Özet: Amaç: Bu çalışmamızda laparoskopik nefrektomi yapılan hastalarda yatış süresini etkileyen faktörleri araştırmayı amaçladık.Materyal ve metot: Ocak 2013-Aralık 2021 tarihleri arasında kliniğimizde laparoskopik nefrektomi yapılan hastaların verileri retrospektif olarak incelendi. Hastaların demografik verileri, preoperatif, peroperatif ve postoperatif özellikleri kaydedildi. Çalışmaya dahil edilen hastalar yatış süresi ≤4 gün ve >4 gün olarak iki gruba ayrıldı. Gruplar arasında demografik özellikler, operasyon verileri, peroperatif ve postoperatif komplikasyon durumu univariate analiz ile karşılaştırılarak yatış süresinin uzaması açısından olası risk faktörleri değerlendirildi.Bulgular: Çalışmaya kliniğimizde laparoskopik nefrektomi yapılan 330 hasta dahil edildi. Hastaların 130’u (%39.3) kadın, 200’ü (%60.7) erkek ve ortalama yaşı 50.8±19.7 idi. Hastaların 220’sinin (%66.7) ≤4 gün, 110’unun (%33.3) ise 4 günden uzun yattığı görüldü. Operasyon süresinin uzun olduğu hastalarda yatış süresi de buna paralel olarak uzundu (p<0.001). Peroperatif ve postoperatif komplikasyon gelişen hastaların yatışlarının komplikasyon gelişmeyenlere göre daha uzun sürdüğü saptandı (sırasıyla: p=0.017, p=0.002). Sonuç: Çalışmamızda, operasyon süresi uzun olan, peroperatif ve postoperatif komplikasyonlar gelişen hastalarda yatış süresi belirgin uzundu. Operasyon sürelerinin ve komplikasyon oranlarının olabildiğince düşürülmesi yatış süresini azaltmada faydalı olabilir.
Yazar isimleri: ['Kadir KARKİN', 'Ediz VURUŞKAN']
Yayın Yılı: 31 Ağustos 2022
Dergi ismi: Çukurova Anestezi ve Cerrahi Bilimler Dergisi
Yayın sayfa url: https://dergipark.org.tr/tr/pub/jocass/issue/72208/1129847
Yayın pdf linki: https://dergipark.org.tr/tr/download/article-file/2482680
