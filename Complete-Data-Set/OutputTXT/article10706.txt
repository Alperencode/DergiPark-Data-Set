Makale Başlığı: Cinsel Saldırı - İstismar Olguları Üzerine Retrospektif Bir Çalışma
Özet: Amaç: Çalışmada Bolu ilinde meydana gelen ve Ağır Ceza Mahkemesi’nde yargılaması yapılarak karara bağlanan cinsel saldırı - istismar olgularının analizi amaçlanmıştır. Materyal ve Metod: 2007-2016 yılları arasında Bolu Ağır Ceza Mahkemesi’nde karara bağlanmış toplam 148 cinsel saldırı-istismar olgusu retrospektif olarak incelenmiştir. Bulgular: Çalışmaya dahil edilen 148 olgunun 131’i (%88,5) kadın, 17’si (%11,5) erkektir. Ortalama yaş 18,6±11,6’dır (min:4, max:83). En fazla olgu %35,2 (n=52) oranı ile 13-15 yaş grubundaydı. Cinsel saldırı-istismar eyleminin en sık vajinal penetrasyon (n:72, %48,6) şeklinde gerçekleşmişti. En sık tespit edilen psikiyatrik hastalık akut stres bozukluğu (n:12, %10,8) ve travma sonrası stres bozukluğuydu (n:12, %10,8). Fiziksel şiddetin, olay sonrasında ruhsal bozukluk oluşmasında istatistiksel olarak etkili (p=0,008) olduğu bulundu. Saldırganların %81,8’i mağdur tarafından tanınıyordu. Sonuç: Ülke genelinde yapılacak daha geniş çaplı araştırmalar ile ülkemizdeki cinsel saldırı-istismar risk faktörlerinin tespit edilerek, ulusal düzeyde daha etkili cinsel saldırı-istismar önleme stratejilerinin geliştirilebileceğini düşünüyoruz.
Yazar isimleri: ['Veyis GÜNDOĞDU', 'Zerrin ERKOL', 'Erdem HÖSÜKLER', 'Hakan SAMURCU', 'Bora BÜKEN']
Yayın Yılı: 20 Ekim 2022
Dergi ismi: Konuralp Tıp Dergisi
Yayın sayfa url: https://dergipark.org.tr/tr/pub/ktd/issue/73054/1136521
Yayın pdf linki: https://dergipark.org.tr/tr/download/article-file/2510158
