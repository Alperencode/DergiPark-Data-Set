Makale Başlığı: SAVAŞ VE ÖTESİNDE EDİTORLÜK: TÜRKİYE’DEKİ FOTOĞRAF EDİTÖRLERİ ÜZERİNE BİR ÇALIŞMA
Özet: Savaş foto muhabirliği ve savaş foto muhabirlerinin ürettiği savaş fotoğrafları, dünyada savaşlar sürdükçe devam edecek gibi görünmektedir. Türkiye’deki savaş fotoğraflarını üreten savaş foto muhabirlerinin seçilmesi, savaş fotoğraflarının düzenlenmesi ve son olarak fotoğrafların yayınlanması sürecinde fotoğraf editörlerinin ne gibi roller üstlendiğini ortaya koymak ise bu çalışmanın amacını oluşturmaktadır. Bu amaç doğrultusunda ulusal basından seçilen beş gazetenin fotoğraf editörleriyle yarı yapılandırılmış görüşmeler gerçekleştirilmiştir. Bu gazeteler, karşılaştırma yapabilmek amacıyla, yayın politikaları ve sahiplik yapıları göz önünde bulundurularak seçilmiştir. Bulgulardan bazıları şöyledir: gazetelerde fotoğraf editörlüğünün işleyişi açısından, gazetelerin yayın politikaları ve sahiplik yapılarıyla ilişkili bir farklılığa rastlanmamıştır; fotoğraf editörlerinin savaş foto muhabirlerini ve yayınlanacak fotoğrafları seçiminde genel yayın yönetmeni, yazı işleri müdürleri ve haber koordinatörleri etkili olabilmektedir; fotoğrafların düzenlemesi konusunda gazetelerin yazılı etik ilkelerinin bulunmayışından kaynaklanan belirsizlikler tespit edilmiştir.
Yazar isimleri: ['Devrim Deniz EROL']
Yayın Yılı: 31 Ocak 2022
Dergi ismi: Kurgu
Yayın sayfa url: https://dergipark.org.tr/tr/pub/kurgu/issue/68336/1079395
Yayın pdf linki: https://dergipark.org.tr/tr/download/article-file/2276243
