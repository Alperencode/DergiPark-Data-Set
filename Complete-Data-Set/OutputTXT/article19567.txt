Makale Başlığı: “Ve Recep Ve Zehra Ve Ayşe” Filminin Jeneriğinde Yer Alan Minyatürlerin İncelenmesi
Özet: Osmanlı kültür ve medeniyetini belgeleyen kaynaklar arasında seçkin bir yere sahip kitap sanatlarımızdan biri olan minyatür dalı büyük önem taşımaktadır. Sanat değerlerinin yanında Osmanlı tarihine ışık tutan minyatür sanatı, 19. Yüzyıldan sonra unutulmaya yüz tutmuş, 20. Yüzyılın başlarından itibaren de alanında yetişmiş hocaların çabaları ile yeniden canlanmıştır. Günümüzde bir kitap sanatı olarak kullanılmasının yanı sıra farklı birçok alanda da karşımıza çıkmaktadır. Bunlardan bazıları kitap kapakları, afişler tasarımları, üç boyutlu kitaplar, günlük yaşam nesneleridir. Bu eserler Osmanlı resim sanatının yorumlandığı örnekler olduğu gibi özgün ve modern tasarımlar olarak da karşımıza çıkmaktadır. Minyatür sanatı aynı zamanda diğer sanat dalları ile de etkileşim halindedir. Bu alandaki nadir örneklerden birisi çalışmanın konusunu teşkil etmektedir. Yönetmen Yusuf Kurçenli’nin 1983 tarihli “Ve Recep Ve Zehra Ve Ayşe” sinema filminin jeneriğinde Ayşe Özel’e ait on bir adet minyatür kullanılmıştır. Minyatürler filmin konusuna göre belli sahneleri içermektedir. Bu çalışmada minyatürlerin üslubu incelenerek kompozisyonların filmden yansıttığı ya da temsil ettiği sahnelerle birlikte ele alınacaktır.
Yazar isimleri: ['Esra MERCAN']
Yayın Yılı: 30 Haziran 2022
Dergi ismi: İstanbul Aydın Üniversitesi Güzel Sanatlar Fakültesi Dergisi
Yayın sayfa url: https://dergipark.org.tr/tr/pub/aydinsanat/issue/70903/1009762
Yayın pdf linki: https://dergipark.org.tr/tr/download/article-file/2027207
