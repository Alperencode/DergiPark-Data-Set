Makale Başlığı: Marul (Lactuca sativa) Bitkisinde Sorun Olan Verticillium dahliae’ ya Karşı Bazı Biyo Etmen ve Organik Maddelerin Etkisi
Özet: Bu çalışmada, Verticillium dahliae’nın gelişimi üzerine bazı fungal (Trichoderma harzianum, Trichoderma virens, Trichoderma asperellum, Trichoderma viride) ve maya (Saccharomyces cerevisiae) biyolojik kontrol etmenleri ile vermikompost ve salisilik asit organik maddelerin etkisi araştırılmıştır. Çalışma in vitro ve in vivo koşullarda yürüyülmüş ve in vitro’da antagonizmin derecesi ve yüzde olarak engelleme oranı belirlenmiştir. In vitro’da inhibisyon oranı en yüksek olarak belirlenen T. asperellum ve S. cerevisiae ile vermikompost ve salisilik asit organik maddelerin, in vivo’da marul (Lactuca sativa) bitkisinde sorun teşkil eden V. dahliae’nın gelişimine etkisi incelenmiştir. Ayrıca organik maddelerden salisilik asitin V. dahliae’ nın gelişimini tamamen engellediği belirlenmiştir. S. cerevisiae ve salisilik asit, V. dahliae patojeninin olduğu uygulamalarda kontrol grubuna oranla bitkilerin sürgün boyunu ve kök uzunluğunu arttırmıştır. Gerek yeşil aksam gerek gövde kesiti skala değerlerinde salisilik asit ve T. asperellum, V. dahliae patojeninin etkinliğini azaltmıştır.
Yazar isimleri: ['Hasret GÜNEŞ', 'Emre DEMİRER DURAK', 'Semra DEMİR']
Yayın Yılı: 22 Ağustos 2022
Dergi ismi: Uluslararası Tarım ve Yaban Hayatı Bilimleri Dergisi
Yayın sayfa url: https://dergipark.org.tr/tr/pub/ijaws/issue/72191/1036227
Yayın pdf linki: https://dergipark.org.tr/tr/download/article-file/2130677
