Makale Başlığı: Otel İşletmeleri Çalışanlarının Finansal Okuryazarlık Düzeyinin Kültürlerarası Karşılaştırması
Özet: Dünya genelinde yaşanan küreselleşme ve teknolojik gelişmeler ülkelerin ekonomilerinin evrilmesine neden olmaktadır. Bu ekonomik değişimler bireylerin finans alanına olan ilgisini arttırmaktadır. Finansa olan bu ilgi ekonomik gelişim ve değişimler nedeniyle zorunluluğa dönüşmektedir. Dolayısıyla günümüzde finansal okuryazarlık gerek ülkeler gerekse akademik araştırmalar açısından değerli bir araştırma konusu olarak güncelliğini korumaktadır. Bu araştırmada turizm endüstrisinde finansal okuryazarlık kavramına odaklanılmıştır. Çalışmanın amacı, otel işletmelerinde çalışanların finansal okuryazarlık düzeylerini belirlemektir. Bu kapsamda Türkiye ve Hırvatistan’da faaliyet gösteren beş yıldızlı otel çalışanlarından anket tekniği ile veri elde edilmiş ve kültürlerarası bir karşılaştırma yapılmıştır. Araştırma bulgularına göre, her iki milliyetteki otel çalışanlarında finansal okuryazarlık düzeyinde farklılık vardır. Araştırmada her bir milliyetteki otel çalışanlarının finansal okuryazarlık düzeyleri ile demografik özellikleri arasındaki ilişkiler de ortaya konmuştur. Buna göre otel çalışanlarının yaşı ve çalıştıkları departman ile finansal okuryazarlık düzeyleri arasında bir fark görülmemekle birlikte diğer demografik özellikler ile finansal okuryazarlık arasında ilişkiler tespit edilmiştir. 
Yazar isimleri: ['Göknil DALCI', 'Reyhan ARSLAN AYAZLAR']
Yayın Yılı: 20 Kasım 2022
Dergi ismi: Süleyman Demirel Üniversitesi Vizyoner Dergisi
Yayın sayfa url: https://dergipark.org.tr/tr/pub/vizyoner/issue/73443/1070666
Yayın pdf linki: https://dergipark.org.tr/tr/download/article-file/2242630
