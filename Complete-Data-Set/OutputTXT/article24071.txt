Makale Başlığı: SOSYAL POLİTİKA VE SOSYAL YARDIM BAĞLAMINDA COVID-19 PANDEMİ YARDIMLARINA YÖNELİK VATANDAŞ ALGISI: DÜZCE İLİNDE BİR ARAŞTIRMA
Özet: Bu araştırmanın temel amacı, sosyal politika ve sosyal yardım bağlamında COVID-19 pandemi yardımlarına yönelik toplumun algısını ölçmek, bu algıyı belirleyen faktörleri ortaya koymaktır. Ayrıca COVID-19 pandemi yardımı algı faktörleri ile katılımcıların sosyo-demografik faktörleri arasındaki ilişkileri tespit etmektir. Araştırmanın evrenini, Düzce İlinde yaşayan Mart 2020 yılı ile Mart 2021 yılı arasından pandemi yardımından faydalanan 1642 kişi oluşturmaktadır. Nicel yöntemin kullanıldığı bu araştırmada, araştırma verileri yüz yüze anket tekniğiyle elde edilmiştir. Bu çerçevede değerlendirmeye alınan 300 anket ile çalışma yürütülmüştür. Çalışmada temel olarak betimleyici istatistikler, keşfedici faktör analizi ve farklılık testleri kullanılmıştır. Verilerin analizinde SPSS 25 istatistiksel paket programı kullanılmıştır. Araştırma sonucunda, Türkiye’de COVID-19 salgınından dolayı alınan kısıtlayıcı tedbirler neticesinde, durumlarına ve zenginliklerine bakılmaksızın o an ki ihtiyaçlarını gideremeyen ve varlığını paraya dönüştürecek durumda olamayan vatandaşlar için Aile ve Sosyal Hizmetler Bakanlığı tarafından uygulamaya konulan, Pandemic Sosyal Destek (Bizbize Yeteriz Türkiye) Yardımına yönelik toplumun algıları değerlendirilmiştir. Toplumun COVID-19 pandemi yardımlarına yönelik algılarını etkileyen temel faktörlerin; “istihdam sağlayıcı olması, gizlilik esasına dayanması, ihtiyaca yönelik olması ve bireyleri hazırcılığa sevk etmesi” olduğu tespit edilmiştir.
Yazar isimleri: ['Ayhan YILDIZ']
Yayın Yılı: 1 Temmuz 2022
Dergi ismi: Uluslararası İşletme Bilimi ve Uygulamaları Dergisi
Yayın sayfa url: https://dergipark.org.tr/tr/pub/ulisbud/issue/70219/1135577
Yayın pdf linki: https://dergipark.org.tr/tr/download/article-file/2506348
