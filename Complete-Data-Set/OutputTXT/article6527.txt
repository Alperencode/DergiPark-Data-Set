Makale Başlığı: WILLIAM LABOV’UN ANLATI ÇÖZÜMLEMESİ ÜZERİNDEN RUS MİZAH DERGİSİ KROKODIL’DE KURTULUŞ SAVAŞI’NIN SUNUMU
Özet: 1922 yılında yayım hayatına başlayan Rusya Sovyet Federatif Sosyalist Cumhuriyeti’nin (RSFSC) mizah dergisi Krokodil (Крокодил), Kurtuluş Savaşı’nı sayfalarına taşımış ve yayımladığı karikatürler üzerinden Kurtuluş Savaşı’na yönelik RSFSC’nin ulusal çıkarları doğrultusunda çeşitli mesajlar vermiştir. Krokodil’de Kurtuluş Savaşı’na yönelik yayımlanan karikatürler, RSFSC’nin Türk Ulusal Hareketi’ne yönelik siyasi bakışını yansıtması bakımından önem taşımaktadır. Çalışmada Krokodil’in Kurtuluş Savaşı’nı konu alan karikatürleri RSFSC’nin Türk Ulusal Hareketi’ne bakışı üzerinden incelenerek, Rus halkına Kurtuluş Savaşı’nın ne şekilde yansıtıldığının ortaya konulması amaçlanmıştır. Bu amaçla çalışmada Krokodil’in konuya ilişkin karikatürleri, dilbilimci William Labov’un Anlatı Çözümlemesi üzerinden analiz edilmiştir. Çalışmada elde edilen bulgular ışığında Krokodil’deki karikatürler üzerinden Kurtuluş Savaşı’nda Türk Ulusal Hareketi’nin işgal kuvvetlerine yönelik direnişinin kararlı bir şekilde sürdüğünün yansıtıldığı, saltanatın çöküş sürecinde olduğu mesajının verildiği ve Türk Ulusal Hareketi ile RSFSC’nin ortak rakiplere karşı mücadele ettiği algısının şekillendirildiği ortaya çıkarılmıştır. Bu şekilde çalışmada Krokodil’deki konuya ilişkin karikatürlerde RSFSC’nin dolaylı olarak Türk Kurtuluş Savaşı’na destek verdiği izleniminin oluşturulduğu sonucuna ulaşılmıştır.
Yazar isimleri: ['Tuğba BAYTİMUR']
Yayın Yılı: 30 Eylül 2022
Dergi ismi: Gümüşhane Üniversitesi İletişim Fakültesi Elektronik Dergisi
Yayın sayfa url: https://dergipark.org.tr/tr/pub/e-gifder/issue/72904/1105622
Yayın pdf linki: https://dergipark.org.tr/tr/download/article-file/2382949
