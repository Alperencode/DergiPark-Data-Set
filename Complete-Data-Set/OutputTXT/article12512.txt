Makale Başlığı: Law on the Protection of Personal Data (LPPD) in terms of Public Administration and Public Relations
Özet: Bu çalışmanın amacı, kişisel verilerin işlenmesinde başta özel hayatın gizliliği olmak üzere kişilerin temel hak ve özgürlüklerini korumak ve kişisel verileri işleyen gerçek ve tüzel kişilerin yükümlülükleri ile uyacakları usul ve esasları düzenleyen Kişisel Verilerin Korunması Kanunu (KVKK)’nun kamu yönetimi ve halkla ilişkiler yönüyle ele alınarak irdelenmesidir. KVKK, özel hayatın gizliliğini düzenleyen, T.C. Anayasasının 20.maddesinin 2.fıkrasında yer alan temel ilkeler, Anayasa Mahkemesinin 9 Nisan 2014 tarih ve E:2013/122, K:2014/74 sayılı kişisel verilerin korunması ile ilgili almış olduğu kararı ve Avrupa Birliği, Avrupa Konseyi, İşbirliği ve Kalkınma Teşkilatı’nın kişisel verilerin korunması ile ilgili uluslararası sözleşmelerde ortaya koymuş oldukları çerçevede hazırlanmış bir metindir. KVKK, gerçek kişilerin verilerinin, kurum ve kuruluşlar tarafından işlenmesi esnasında verilerin güvenliğini sağlayarak, kişileri korumayı amaç edinmesi yönüyle ön plana çıkmaktadır. Dolayısıyla kanunun, kamu tarafından hukuki, idari, mali, sosyal vb. yönleriyle içselleştirilerek özümsenmesi önem arz etmektedir. Bu süreçte, etkin bir kamu yönetimi; kurum ve kuruluşlar ile gerçek kişiler arasında bir iletişim köprü vazifesi gören halkla ilişkiler aracılığıyla KVKK’nın kamuya anlatılması noktasında önemli rol oynamaktadır. Halkla ilişkiler, tanıma ve tanıtma gibi iki temel işlevi yerine getirerek KVKK’nın kamuda içselleştirilmesi için kitle iletişim araçları ve dijital iletişim araçlarını kullanarak önemli yönetsel bir başarı sağlar.
Yazar isimleri: ['İrfan ERTEKİN']
Yayın Yılı: 30 Haziran 2022
Dergi ismi: Ombudsman Akademik
Yayın sayfa url: https://dergipark.org.tr/tr/pub/ombudsmanakademik/issue/70656/1034915
Yayın pdf linki: https://dergipark.org.tr/tr/download/article-file/2125013
