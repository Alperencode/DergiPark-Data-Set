Makale Başlığı: Türkiye’deki Turizm Rehberliği Konulu Lisansüstü Tez Çalışmalarının Bibliyometrik Profili (1998-2018)
Özet: Bu araştırmanın amacı, Türkiye’deki üniversitelerde turizm rehberliği alanında yapılmış lisansüstü tez çalışmalarını, çeşitli bibliyometrik özellikler çerçevesinde incelemektir. Yapılan araştırmada; 1998-2018 yılları arasında yazılan turizmde rehberlik konulu lisansüstü tezler değerlendirilmiştir. Araştırmanın verileri, Yükseköğretim Kurulu Ulusal Tez Merkezi’nden elde edilmiştir. Yöktez merkezi web sayfası üzerinden, “turist rehberliği” ve “turizm rehberliği” anahtar kelimeleri ile tarama yapılarak, toplamda erişime açık olan 53 adet lisansüstü teze ulaşılmış ve bu bağlamda belirlenen bibliyometrik kriterler açısından incelenmiştir. Araştırma sonucunda; tezlerin lisansüstü düzeyleri, araştırma tasarımları, danışman unvanları, tamamlandığı yıl, üniversite, sayfa sayısı, lisansüstü düzey gibi niteliklerine yönelik önemli bulgular elde edilmiştir. Bulguların, ilgili alana katkı sağlayabilecek nitelikte, ileride yapılacak olan çalışmalar için araştırmacılara yol göstereceği ve son 20 yıl içerisinde, turizm rehberliği alanında yapılan tez çalışmalarının nitelikleri hakkında fikir sahibi olunmasına olanak tanıyacağı öngörülmektedir. Bu açıdan, yapılan bu araştırmanın, ilerisi için bir vizyon sunabileceği düşünülmektedir. İlgili alanda gelecekte yapılacak araştırmalar için; kaynakçanın kapsamı, lisansüstü tezlerin akademik çıktı olarak yayınlanıp yayınlanmadığı ve “yarı yaşam ömrü” gibi farklı kriterlerin de bibliyometrik analize dahil edileceği incelemeler yapılması ve bu sayede bulguların çeşitlendirilmesi önerilebilmektedir.
Yazar isimleri: ['Çağla ALİMANOĞLU', 'Ülker ÇOLAKOĞLU']
Yayın Yılı: 30 Haziran 2021
Dergi ismi: Journal of Travel and Tourism Research
Yayın sayfa url: https://dergipark.org.tr/tr/pub/ttr/issue/63499/869522
Yayın pdf linki: https://dergipark.org.tr/tr/download/article-file/1538077
