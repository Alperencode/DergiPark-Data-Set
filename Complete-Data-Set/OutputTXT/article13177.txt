Makale Başlığı: İŞ YERİNDE GÖNÜLLÜ YEŞİL DAVRANIŞLAR: BEYAZ YAKALILAR ÜZERİNDE BİR ÇALIŞMA
Özet: Bu çalışmada, iş yerinde gönüllü yeşil davranışların demografik değişkenler üzerinde farklılaşıp farklılaşmadığını belirlemek hedeflenmiştir. Bu hedefe yönelik olarak, çalışmanın teorik kısmının ardından çalışma bulguları, sonuç ve tartışma kısmına yer verilmiştir. Çalışmaya İstanbul ilindeki 302 beyaz yakalı çalışan dahil edilmiştir. Çalışmanın verilerinin dağıtılmasında çevrim içi ortamda anket formundan yararlanılmıştır. Verilerin analizi SPSS 21.0 programında değerlendirilmiştir. Veriler raporlanırken minimum, maksimum, ortalama, standart sapma, sıklık ve yüzde kullanılmıştır. Verilerin normal dağılıma uygunlukları Shapiro-Wilk testi ve grafiksel incelemeler, iç tutarlılık belirlemek adına Cronbach alpha hesaplaması sonrasında, iki grup arası değerlendirmelerde bağımsız gruplar t-testi ve ikiden fazla gruplar arası değerlendirmelerde tek yönlü varyans analizi uygulanmıştır. İstatistiksel anlamlılık p<0.05 olarak kabul edilmiştir. İş yerinde gönüllü yeşil davranışların cinsiyete (p=0,245, p>0,05); medeni duruma (p=0,360, p>0,05); eğitim düzeylerine (p=0,497, p>0,05); göre istatistiksel olarak anlamlı fark olmadığı belirlenmiştir. Yaşa (p=0,001, p<0,05); meslekte çalışma süresi (p=0,011, p<0,05); ve mevcut iş yerinde çalışma süresine (p=0,013, p<0,05); göre istatistiksel olarak anlamlı fark tespit edilmiştir. Çalışmanın literatürde göreceli olarak az sayıda çalışılan bir konu olması sebebiyle örgütsel davranış alanına ve diğer araştırmacılara katkı sağlayacağı düşünülmektedir.
Yazar isimleri: ['Burcu YİĞİT']
Yayın Yılı: 31 Temmuz 2022
Dergi ismi: R&S - Research Studies Anatolia Journal
Yayın sayfa url: https://dergipark.org.tr/tr/pub/rs/issue/71573/1137586
Yayın pdf linki: https://dergipark.org.tr/tr/download/article-file/2514182
