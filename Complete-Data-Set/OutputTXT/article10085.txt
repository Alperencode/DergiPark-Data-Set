Makale Başlığı: KÖY OKULLARINDA GÖREV YAPAN ÖĞRETMENLERİN UZAKTAN EĞİTİM DÖNEMİNDE KARŞILAŞTIKLARI SORUNLARIN İNCELENMESİ
Özet: Uzaktan eğitim öğrenci, öğretmen ile eğitim araçlarının birlikte olmadığı, aynı ortamda bulunmadan teknolojik araçlar kullanarak bir araya gelmeleriyle faaliyete geçen bir eğitim yöntemdir. Bu yöntem, daha çok öğrenci ile öğretmenin farklı ortamlarda bulunduğu durumlarda kullanılır ve gelişmiş ileri eğitim teknolojilerinin kullanılması ile çevrimiçi olarak gerçekleştirilir. Ayrıca uzaktan eğitim televizyon ve radyo üzerinden de gerçekleştirilebilir. Ancak değişen dünya şartları göz önüne bulundurulduğunda uzaktan eğitim günümüzde daha çok çevrimiçi olarak yapılmaktadır.  Bu çalışmada, köylerde görev yapan öğretmenlerin uzaktan eğitim sırasında yaşadıkları sıkıntıların bir süreç olarak ele alınarak tespit edilmesi, bu sürecin köy okullarında öğrenci, öğretmen ve veli değişkenlerine bağlı olarak daha faydalı nasıl yürütülebileceğine yönelik çözüm önerileri sunulmuştur.  Bu çalışmada değişen ve farklılaşan eğitim ortamlarının günümüze taşıdığı değişiklikler, bizlere sağladığı faydalar ve beraberinde getirdiği farklı farklı sorunlar ve bu sorunların öğretmenler üstünde oluşturmuş olduğu baskılar ve tabi ki oluşan baskıda öğretmenlerin sürece vermiş oldukları tepkiler ele alınmıştır. Yaşanılan aksaklıkların okulun konumuyla ilgisi olup olmadığı incelenmeye çalışılmıştır. Nitel bir çalışma olarak gerçekleştirilen bu çalışma, olgu bilim ile desenlenmiştir. Bu araştırmanın katılımcılarını, paydaşlarını, köydeki okullarda görev yapan 20 öğretmen oluşturmaktadır. Özellikle günümüzde yaşanan pandemi ve koşulları düşünüldüğünde tüm evrene ulaşılması, gereken sağlık ve hijyen şartları sebebiyle zorluklar getireceği düşünülmüştür. Bundan dolayı örneklem oluşturulması yolu tercih edilmiştir. Çalışma sonrasında elde edilen verilerde, 0-5 yıl süreli çalışan öğretmenler ile 6 yıl üzeri çalışan öğretmenlerin sorunlara nasıl baktıkları ve sorunların sebepleri belirlenecektir. Özellikle köylerde görev yapmakta olan öğretmenlerin karşılaştıkları sıkıntıların kaynağı belirlenecektir.
Yazar isimleri: ['Hüseyin KUŞAKSIZ', 'Mehmet ŞAVKLIYILDIZ', 'Durmuş TURAN']
Yayın Yılı: 14 Ekim 2022
Dergi ismi: Kamu Yönetimi ve Teknoloji Dergisi
Yayın sayfa url: https://dergipark.org.tr/tr/pub/kaytek/issue/73022/1138256
Yayın pdf linki: https://dergipark.org.tr/tr/download/article-file/2516731
