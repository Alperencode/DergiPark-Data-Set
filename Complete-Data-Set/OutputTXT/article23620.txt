Makale Başlığı: Çoklu Bilincin Karnavalı: Güray Süngü’nün Kış Bahçesi Romanı
Özet: Anlama anlamlandırma boyutlarını bilincin sınırlarını zorlayan derecede kurguya taşıyan Güray Süngü Türk edebiyatının çağdaş yazarları arasındadır. Sanatkâr; dili, kelime düzeneğini, metinlerarası bağlantıları, postmodern edebiyatın getirdiği yenilikleri kendi kelimeleriyle birleştirerek anlatıyı bütünleyen yapıları ustaca kullanır. Kış Bahçesi romanının entrik kurgusu postmodern yapısıyla, çok katmanlı biçimde şekillenir. Eserin alt metindeki kodları okuru da kurguya dâhil eder. İç içe geçen helezonik olay örgüsünü, zamansal sıçramaları, mekânsal değişimleri, bilinç akışını ve birçok anlatım tekniğini barındıran eser, bireyin iletişimsizlik ile gerçekleşen kendine ve toplumuna yabancılaşmasını konu edinir.  Bu çalışmada, Kış Bahçesi romanı yapı, izleksel kurgu ile dil, üslûp anlatım teknikleri bakımından tahlil edilerek metnin anlam katmanları açımlanacaktır. Böylece eserin görüngülediği kişiler vasıtasıyla bireyin kendinden başlayarak çevresine ve yaşam evrenine tutunma çabası ortaya çıkarılacaktır.
Yazar isimleri: ['Emrah SEFEROĞLU']
Yayın Yılı: 27 Haziran 2022
Dergi ismi: Recep Tayyip Erdoğan Üniversitesi Fen-Edebiyat Fakültesi Türk Dili ve Edebiyatı Dergisi
Yayın sayfa url: https://dergipark.org.tr/tr/pub/turkded/issue/69930/1077965
Yayın pdf linki: https://dergipark.org.tr/tr/download/article-file/2270833
