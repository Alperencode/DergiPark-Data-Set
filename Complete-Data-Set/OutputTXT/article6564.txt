Makale Başlığı: Doğum Anılarının Üç Kuşak-Kuşaklararası Aktarımı ve Üçüncü Kuşaktaki Doğum Algısına Etkisi
Özet: Dünya çapında doğum hakkında önemli bilgi kaynağı ve “kadından kadına miras” olan doğum anıları kadınların doğum algısı ve deneyimlerini etkileyebilmektedir. Çalışmamızda, doğum anılarının üç kuşak kuşaklararası aktarımı ve üçüncü kuşaktaki doğum algısına etkisinin incelenmesi amaçlanmıştır. Bu araştırma, araştırmacılar tarafından konu ile ilgili literatür taranarak oluşturulan anket form uygulanarak yapılan, tanımlayıcı bir çalışmadır. Üçüncü kuşak için bir devlet üniversitesindeki kız öğrencilerin alındığı araştırmada 482 anneanne, 482 anne ve 482 çocuk olmak üzere toplam 1446 kişi yer almaktadır. Çalışmaya katılan 291 çocuğun doğum korkusunun olduğu, 270’inin anne/anneanneden doğum anıları dinlediği ve 258’inin anne/anneannenin doğum anılarından etkilenmediği belirlenmiştir. Çocukların anne/anneanneden doğum anılarını dinleme durumu ile çocuğun normal doğumu tanılama durumu, çocuğun doğum korkusu ve çocuğun normal doğuma bakışını etkilemesi arasında istatistiksel olarak anlamlı ilişki tespit edilmiştir (sırasıyla χ2=14,606 p=0,006; χ2=187,526; p=0,000; χ2=73,327; p=0,000). Çalışma sonucunda doğum üst kuşaklardan dinlenen doğum anılarının gençlerin doğum algıları üzerinde etkisi olduğu tespit edilmiştir. Doğum anılarının kadınların doğum algılarına etkisini inceleyen daha fazla çalışmalar yapılması önerilmektedir.
Yazar isimleri: ['Feyza AKTAŞ REYHAN', 'Elif DAĞLI']
Yayın Yılı: 27 Eylül 2022
Dergi ismi: Gümüşhane Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/gumussagbil/issue/72733/1000908
Yayın pdf linki: https://dergipark.org.tr/tr/download/article-file/1995214
