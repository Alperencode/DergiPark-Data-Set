Makale Başlığı: Koronavirüs hastalığı 2019 tanısı konmuş gebe kadınlarda proinflamatuar interlökin-6 ve anti-inflamatuar interlökin-10 sitokinlerinin etkileri
Özet: Amaç: Çalışmamızda Koronavirüs Hastalığı (COVID)-19 pozitif gebelerde serum interlökin (IL)-6 ve IL-10 düzeyleri ile hastalığın seyri arasındaki ilişkinin araştırılması amaçlandı.Yöntemler: Çalışmamızda 28 üçüncü trimester COVID-19 pozitif gebe ve 30 üçüncü trimester sağlıklı gebede serum IL-6 ve IL-10 düzeyleri ölçüldü. COVID-19 pozitif vakalar, taşıyıcı veya hasta olarak sınıflandırıldı. Çalışma grubundaki gebelerden 13’ü asemptomatik iken veya hafif hastalık nedeniyle takip edilirken; 7’si yoğun bakım ünitesinde (YBÜ) olmak üzere toplam 15 hamile kadın hastaneye kaldırılarak tedavi altına alındı. COVID-19 pozitif gebe kadınların IL-6 ve IL-10 testleri ilk uygulama sırasında çalışıldı.Bulgular: COVID-19’lu   7 (%25) hastanın yoğun bakım ünitesine kabul edilmesi gerekti. COVID-19 negatif gebelerde IL-6 düzeyi, COVID-19 taşıyıcısı ve hasta gebelere göre anlamlı derecede düşük bulundu (p=0,01). COVID-19 negatif olan gebelerde IL-10 düzeyi, COVID-19 taşıyıcısı olan gebelere (p=0,002) ve hastalara (p=0,002) göre anlamlı derecede yüksek bulundu.Sonuç: Şüpheli veya doğrulanmış bir COVID-19 teşhisi ile başvuran hamile kadınlarda olumsuz sonuç riskini en aza indirmek için IL-6 ve IL-10 sitokin düzeylerinin yakından izlenmesi önerilir. Bu şekilde hamile kadınlarda orta-hafif COVID-19’u şiddetli COVID-19’dan ayırt etmek mümkün olabilir.
Yazar isimleri: ['Mehmet Rifat GÖKLÜ', 'Şeyhmus TUNÇ', 'Şerif AKSİN', 'Cengiz ANDAN']
Yayın Yılı: 27 Eylül 2022
Dergi ismi: Anadolu Kliniği Tıp Bilimleri Dergisi
Yayın sayfa url: https://dergipark.org.tr/tr/pub/anadoluklin/issue/72640/1129488
Yayın pdf linki: https://dergipark.org.tr/tr/download/article-file/2481197
