Makale Başlığı: Tek Diş Siyah Sarımsak Ekstrelerinin Antioksidan, Sitotoksik ve Antidiyabetik Etkilerinin Değerlendirilmesi
Özet: Amaç: Allium sativum L. (Sarımsak) bitkisinin belli bir derecede nem ve sıcaklık ile işlem görmesi sonucu, elde edilen fermente ürün tek diş siyah sarımsağın biyoaktivitesinin tespit edilmesi amaçlandı.Yöntem: Çalışmada, siyah sarımsak dişlerinin etanol ve su ekstresi hazırlandı, yine ayrılan kabuk kısımları da etanol ile ekstre edilerek, DPPH● ve ABTS●+ radikalini süpürücü etki tayin yöntemi ile antioksidan aktivitesi değerlendirildi. In vitro α-amilaz inhibisyon testi ile antidiyabetik aktivitesi belirlendi. MTT yöntemi kullanılarak ekstrelerin Colo-205 hücrelerinde sitotoksik etkisi tayin edildi.Bulgular: Siyah sarımsak ekstrelerinden kabuk ekstresi (A.S.K EtOH) en yüksek toplam fenol (61,40±0,48 mgGA/gekstre) ve toplam flavonoit (26,08±0,37 mgCA/gekstre) içeriğine sahip ekstre olarak tespit edildi. Ayrıca, 4mg/mL konsantrasyonda A.S. SU ekstresi DPPH● radikalini süpürücü aktivitesi (% inhibisyonu 64,66±1,94) en yüksek ekstre olarak tespit edilirken, A.S.K EtOH ekstresi 4mg/mL’de ABTS radikalini süpürücü aktivitesi en yüksek ekstre (2,44±0,16mmol/L/Trolox) olarak bulundu. İnsan kolorektal kanser hücre hattı Colo-205’te sitotoksik etkisi değerlendirilen ekstrelerden, S.K EtOH ekstresinin 1000-250 µg/mL konsantrasyon aralığında diğer ekstrelere oranla en fazla sitotoksik etki gösteren ekstre olduğu belirlendi. Ekstrelerden hiçbiri akarbozun pozitif kontrol olarak kullanıldığı α-amilaz inhibiyon testine göre antidiyabetik aktivite gösteremedi.Sonuç: Sonuçlar son yıllarda oldukça popüler olan siyah sarımsağın biyolojik aktivitelerine dair ön çalışma verileridir. Elde edilen verilere göre siyah sarımsağın aktif bileşenlerinin daha detaylı bir şekilde çalışılması ve siyah sarımsak elde etme ve saklama yöntemlerinin daha detaylı araştırılması gerekmektedir. Böylelikle tıbbi açıdan oldukça büyük öneme sahip bir bitkinin fermente halinin kullanımı ve faydaları ile ilgili umut vaat edici sonuçlar elde edilebilir.
Yazar isimleri: ['Selen İLGÜN', 'Esra KÖNGÜL ŞAFAK', 'Sena AKÇAKAYA MUTLU', 'Gökçe ŞEKER KARATOPRAK']
Yayın Yılı: 29 Ağustos 2022
Dergi ismi: İstanbul Gelişim Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/igusabder/issue/72351/1079039
Yayın pdf linki: https://dergipark.org.tr/tr/download/article-file/2274868
