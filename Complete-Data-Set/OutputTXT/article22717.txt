Makale Başlığı: Elit Bisikletçilerde Egzersiz Bağımlılığı Düzeylerinin İncelenmesi
Özet: Bu araştırmanın amacı master düzeyindeki erkek bisiklet sporcularının egzersiz bağımlılık düzeylerinin çeşitli değişkenlere göre incelenmesi amaçlanmıştır. Araştırman evrenini, Türkiye’de bisiklet sporu ile uğraşan master grubunda bulunan erkek sporcular, örneklem grubunu ise bu grup içerisinden 136 erkek sporcu oluşturmuştur. Veri toplama aracı olarak, araştırmacılar tarafından oluşturulan kişisel bilgi formu ile Tekkurşun-Demir ve ark (2018) tarafından geliştirilen “Egzersiz Bağımlılığı Ölçeği” kullanılmıştır. Veriler, bilgisayar ortamında analiz edilmiştir. Verilerin değerlendirilmesinde tanımlayıcı istatistiksel yöntem olarak sayı, yüzde, ortalama ve standart sapma kullanılmıştır. Araştırmanın sürekli değişkenleri arasında ANOVA testi kullanılmıştır. Oluşan farklılığın kaynağını tespiti için yapılan LSD testi uygulanmıştır. Anlamlılık düzeyi p<.05 olarak kabul edilmiştir. Sonuç olarak, elit düzeyde bisikletçilerin egzersiz bağımlılığı ölçeği alt boyutları toplam puanlarına bakıldığında bağımlı grupta yer aldıkları, yaş, sporcu yaşı, haftalık egzersiz sıklığı ve günlük egzersiz süresi değişkenlerinin egzersiz bağımlılığına etkisi olduğu bulunmuştur. Bu bağlamda ortaya çıkan egzersiz bağımlılığı, elit düzeyde spor yapan bisikletçiler için önemli bir sorun teşkil ettiği söylenebilir. Sporcuların bağımlılık seviyelerinin artması sonucu fiziksel, psikolojik ve sosyal vb sorunlar başarı durumlarını olumsuz yönde etkileyebileceği düşünülmektedir.
Yazar isimleri: ['Berat KOÇYİĞİT', 'Osman PEPE', 'İzzet Şahin İÇEN']
Yayın Yılı: 5 Ekim 2022
Dergi ismi: Düzce Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/dujoss/issue/72736/1133152
Yayın pdf linki: https://dergipark.org.tr/tr/download/article-file/2496409
