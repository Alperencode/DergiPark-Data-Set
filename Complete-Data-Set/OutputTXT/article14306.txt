Makale Başlığı: FARKLI ŞINAV EGZERSİZLERİ SIRASINDA MEKANİK SALINIMLAR VE ALGILANAN ZORLUK DERECELERİNİN KARŞILAŞTIRILMASI
Özet: Bu çalışmada geleneksel ve fonksiyonel egzersiz kayışı (FEK) ile yapılan şınav uygulamalarında, dirseklerin ekstansiyon ve fleksiyon pozisyonunda algılanan zorluk derecesinin mekanik salınımlarla karşılaştırılarak incelenmesi amaçlanmıştır. Araştırmaya 18-25 yaş arasında 38 kadın sporcu (yaş: 20,89±2,07 yıl; boy: 166,34±0,04 cm; vücut ağırlığı: 57,52±6,29 kg), 33 kadın sedanter (yaş: 19,75±2,04 yıl; boy: 163,66±0,05 cm; vücut ağırlığı: 54,97±6,12 kg) olmak üzere toplam 71 gönüllü katılmıştır. Her iki şınav uygulamasında da dirsekler ekstansiyon ve fleksiyon pozisyonunda 30 sn. bekletilmiş, uygulama sonrası pozisyonla ilgili modifiye algılanan zorluk skalası ile değerlendirme yapılmıştır. Mekanik salınımın tespiti için el bileği, omuz kuşağı ve lumbar bölge olmak üzere toplam beş adet ivme ölçer kullanılmıştır. Her iki şınav türü algılanan zorluk düzeyleri ve mekanik salınım açısından karşılaştırılmıştır. Fonksiyonel egzersiz kayışında dirsekler fleksiyon pozisyonunda en yüksek zorluk derecesi hissedilirken en fazla salınım ortaya çıkmıştır. Geleneksel şınav uygulamasında ise, dirsekler ekstansiyon pozisyonunda en az zorluk hissedilirken en az salınım gerçekleşmiştir. Algılanan zorluk dereceleri ile mekanik salınım ilişkileri incelenmesi sonucunda, algılanan zorluk derecesi arttıkça mekanik salınımın arttığı tespit edilmiştir. Özellikle spora yeni başlayanlarda kolaydan zora ilerlemedeki sıralama geleneksel şınav ekstansiyon, geleneksel şınav fleksiyon, FEK şınav ekstansiyon ve FEK şınav fleksiyon uygulaması biçiminde önerilebilir.
Yazar isimleri: ['Elif OFLU', 'İrfan GÜLMEZ', 'Semih YILMAZ', 'Cansel CUMBUR', 'Aytekin SOYKAN', 'Fatih SANİ', 'Nusret RAMAZANOĞLU']
Yayın Yılı: 15 Ağustos 2022
Dergi ismi: Spor ve Performans Araştırmaları Dergisi
Yayın sayfa url: https://dergipark.org.tr/tr/pub/omuspd/issue/72157/1108596
Yayın pdf linki: https://dergipark.org.tr/tr/download/article-file/2395235
