Makale Başlığı: Sağ kolon tümörlerinde laparoskopik komplet mezokolik eksizyon ve santral vasküler ligasyon öğrenme eğrisi için kümülatif toplam analizi
Özet: Amaç: Her prosedürün, ne kadar zor olursa olsun, bir öğrenme eğrisi vardır. Ancak, hiç kimse basit işlemler için öğrenme eğrisinden bahsetmez. Bu kavram alışkanlıklara meydan okuyan zorlu bir cerrahi yöntem söz konusu olduğunda karşımıza çıkar. Bu çalışmanın amacı, sağ taraflı kolon kanseri için zorlayıcı bir yöntem olan laparoskopik komplet mezokolik eksizyon ve santral vasküler ligasyon tekniğinin kümülatif toplam analizi ile öğrenme eğrisinin belirlenmesidir.Gereç ve Yöntem: Bu retrospektif çalışmada Ocak 2015-Haziran 2022 tarihleri arasında Ankara Üniversitesi Tıp Fakültesi Genel Cerrahi Anabilim Dalı'na başvuran 18 yaşından büyük sağ kolon kanserli hastalar dahil edilmiştir. Ameliyat süresi ve lenf nodu miktarına göre kümülatif toplam (CUSUM) analizi kullanılarak öğrenme eğrisi belirlenmiştir.Bulgular: 53 hasta çalışmaya dahil edildi. Operasyon süresine göre yapılan CUSUM analizi, cerrahın 21 vakadan sonra öğrenme aşamasını geçtiğini ve yeterlik kazandığını göstermiştir. Lenf nodlarına göre yapılan CUSUM analizi ise cerrahın 25. vakada yeterlik kazandığını ortaya koymuştur. CUSUM analizlerine göre yeterlik öncesi ve sorası fazlardaki hastaların karşılaştırılmasında demografik, onkolojik ve operasyonel veriler açısından fark bulunamamıştır.Sonuç: Cerrahlar sağ kolon kanseri için laparoskopik komplet mezokolik eksizyon prosedürünü yaklaşık 21 ile 25 vaka sonrasında rahatlıkla yapabilirler.
Yazar isimleri: ['Mehmet Ali KOÇ']
Yayın Yılı: 30 Eylül 2022
Dergi ismi: Cukurova Medical Journal
Yayın sayfa url: https://dergipark.org.tr/tr/pub/cumj/issue/72549/1162953
Yayın pdf linki: https://dergipark.org.tr/tr/download/article-file/2600015
