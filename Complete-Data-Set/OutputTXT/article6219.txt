Makale Başlığı: Sanatın Sunum Bağlamı ve Yeni Medya Sanatı: Levent İskenderoğlu “Bir Fotoğraf Bin Öykü” YouTube Kanalı Örneği
Özet: Gelişen teknolojiler, insan hayatını kolaylaştırma özelliği sayesinde, hayatımızda her geçen gün daha çok yer edinmektedir. Teknolojik gelişmelere koşut olarak gelişen yeni medya; çok büyük kitlelere ulaşılabilir olma yönüyle kitlesizleşme sağlaması, izleyicilerin istediği zaman istediği kadar ulaşabilmesi neticesinde eş zamanlılık imkânı tanıması ve en karakteristik özelliği olan etkileşimli bir ortam olması sebebiyle geleneksel medyanın yerini almaktadır. Geleneksel sergiler kadar büyük bütçeler gerektirmemesi ve çeşitli sebeplerle küratörlerin ilgisi dışında kalan sanatçıların yapıtlarını izleyicilere sunma fırsatı vermesi gibi özellikleri nedeniyle yeni medya sanatçılara önemli bir temsil ortamı sağlama açısından büyük bir önem taşımaktadır. Ancak bugün sanatın bu yeni medya zemininde vücut bulması yalnızca böyle açıklanamaz. O muazzam merak duyguları ile sanatçıları bu alana çeken çoğu kez geleneksel imkanların eksikliği değil de sanat eseri icra etmenin bu yeni biçiminin çekiciliğidir. Bu çalışmada yeni medyanın hem sanatsal üretim pratiği hem de sunum bağlamında kullanılmasıyla oluşan yeni medya sanatı örneklerinden birini oluşturan, sanat tarihi uzmanı ve sanat eleştirmeni Levent İskenderoğlu’nun “Bir Fotoğraf Bin Öykü” YouTube kanalı örnek durum analizi ve betimleme yöntemi kullanılarak incelenmiştir.
Yazar isimleri: ['Alahattin KANLIOĞLU', 'Egemen Umut ŞEN']
Yayın Yılı: 19 Ekim 2022
Dergi ismi: Gaziantep Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/jss/issue/73087/1118546
Yayın pdf linki: https://dergipark.org.tr/tr/download/article-file/2435950
