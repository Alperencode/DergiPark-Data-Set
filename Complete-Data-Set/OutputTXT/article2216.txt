Makale Başlığı: Teletıp İçin Artırılmış Gerçeklik Destekli Ön-Teşhis Ortamı: Yüzeysel Damar Takip Sistemi
Özet: Önerilen sistem, yakın-kızılötesi video görüntülerini kullanarak yüzeysel damarlardaki daralmaları tespit edebilen sanal bir ön-teşhis ortamı oluşturmaktadır. Çalışmada, takip edilecek dokunun yakın kızıl-ötesi video kayıtları akıllı cihaz aracılığıyla kullanıcı tarafından ev ortamında alınmaktadır. Görüntü ön-işleme aşamasından geçirilen damar görüntülerindeki kesikli yapılar giderilerek elde edilen görüntüler, iki ayrı evrişimsel sinir ağı modelini birlikte değerlendiren hibrit karar verme algoritması kullanılarak sınıflandırılmaktadır. Hibrit karar verme algoritması sonuçlarına göre, görüntülenen bölgeler, Model-1 (Doğruluk Oranı (0.872), Yanlış Sınıflandırma Oranı (0.128), Kesinlik (0.372), Yaygınlık (0.500) ve F-Skoru (0.496)) ve Model-2 ile (Doğruluk Oranı (0.816), Yanlış Sınıflandırma Oranı (0.184), Kesinlik (0.407), Yaygınlık (0.500) ve F- Skoru (0.543)) büyük miktarda eğitim verisetine ihtiyaç duyulmadan sınıflandırılmıştır. Çalışmada, damar görüntülerinde tespit edilen damar daralmaları, ilgili konum üzerine işaretlenmektedir. İşaretli görüntüler, gerçek görüntüler üzerine bindirilmekte ve daralma gelişim süreci, uzun bir zaman aralığını (hafta, ay, yıl) temsil eden video-tabanlı dolaylı artırılmış gerçeklik ortamı şeklindeki bir uzaktıp uygulaması olarak kullanıcıya ve hekimine sunulmaktadır.
Yazar isimleri: ['Hüseyin Aşkın ERDEM', 'Semih UTKU']
Yayın Yılı: 31 Ağustos 2022
Dergi ismi: Avrupa Bilim ve Teknoloji Dergisi
Yayın sayfa url: https://dergipark.org.tr/tr/pub/ejosat/issue/71415/1107531
Yayın pdf linki: https://dergipark.org.tr/tr/download/article-file/2390799
