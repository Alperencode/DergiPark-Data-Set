Makale Başlığı: Mikroçoğaltımda Phormium Tenax (Yeni Zelanda Keteni) Besi Ortamı Optimizasyon Çalışması
Özet: Phormium tenax (Yeni Zelanda Keteni) lifli yapısı sayesinde keten endüstrisi başta olmak üzere, kağıt, ilaç, kozmetik, peyzaj ve hatta yakın zamanda gıda endüstrisi gibi bir çok sektörde kullanılan bir bitkidir. Son yıllarda Türkiye'de ve Dünya’da dış mekânda sık kullanılan ve bu nedenle en çok ithal edilen süs bitkilerinden biri olan Phormium tenax (Yeni Zelanda Keteni) bitkisinin mikroçoğaltımda kullanılabilecek ortamların belirlenmesi hedeflenmiştir. Bu amaçla yaygın olarak kullanılan MS, DKW, WPM, GAMBORG B5 ve bitkinin toprak istekleri dikkate alınarak hazırlanan MS-Mod besin ortamları kullanılmıştır. Phormium tenax ortam denemelerinde, eksplant başına sürgün sayısı (1,53 sürgün/eksplant) 1,00 mg L-1 BAP, 0,01 mg L-1 IBA ile MS-Mod ortamında görülmüştür. Ayrıca diğer parametrelerde de MS-Mod ortamı daha iyi sonuçlar verdiğinden mikroçoğaltım için uygun olduğu belirlenmiştir. Araştırmada elde edilen sonuçlara göre Phormium tenax (Yeni Zelanda Keteni) bitkisi için daha düşük azot içeriğine sahip MS-Mod ortamının hem ekonomik hem de çevreci olduğu tespit edilmiştir.
Yazar isimleri: ['Neslihan BABALI', 'Taki DEMİR']
Yayın Yılı: 30 Haziran 2022
Dergi ismi: Journal of Agricultural Biotechnology
Yayın sayfa url: https://dergipark.org.tr/tr/pub/joinabt/issue/71043/1133305
Yayın pdf linki: https://dergipark.org.tr/tr/download/article-file/2497029
