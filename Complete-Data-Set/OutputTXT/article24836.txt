Makale Başlığı: Amasya Kenti Hatuniye Mahallesi ve Nergis (Helkıs) Mahallesi Örneğinde Kentsel Donatı Tasarımı Süreci
Özet: Bu çalışmada, Amasya Üniversitesi Mimarlık Fakültesi Kentsel Tasarım ve Peyzaj Mimarlığı Bölümü’nde 2019-2020 Eğitim-Öğretim Yılı Bahar Yarıyılında ders yürütücüsü ve ders yardımcısı olarak verilen KPM304 Kentsel Tasarım Atölyesi-2 dersi kapsamında izlenilen donatı tasarım süreci ele alınmıştır. Çalışmanın amacı; dersi alan öğrencilerin Amasya kent ölçeğinden başlayarak mahalle ve sokak ölçeğine kadar uzanan bir çerçevede, kentsel tasarım problemlerini tespit ederek ve kullanıcı isteklerini göz önünde bulundurarak tarihi kent dokusuyla uyumlu kentsel donatı elemanları tasarlamalarını sağlamaktır. Çalışma kapsamında; literatür taraması, gözlem çalışması, analiz çalışması ile 1/1000 ölçekli Sentez Paftası’nın oluşturulması, öğrenciler tarafından ortak Konsept Paftası’nın oluşturulması, problemin çözümüne yönelik tasarlanması düşünülen kentsel donatı elemanlarının belirlenmesi, kentsel donatı elemanlarının tasarlanarak sonuç ürünlerinin oluşturulması ve sonuç ürünlerinin detaylı anlatıldığı öğrenciler tarafından ortak Öneri Paftası’nın hazırlanması süreci izlenmiştir. Çalışmanın sonucunda; ders yürütücüsü ve ders yardımcısının yönlendirmesiyle öğrenciler tarafından Amasya kentinin önemli turizm koridorlarından olan Hatuniye Mahallesi ile Nergis (Helkıs) Mahallesi için tarihi dokuyla uyumlu, yenilenebilir enerji kaynaklarını kullanarak özgün ve işlevine uygun kentsel donatı elemanları tasarlanmıştır.
Yazar isimleri: ['Sultan Sevinç KURT KONAKOĞLU', 'Gizem BÜYÜKGÜNER']
Yayın Yılı: 27 Nisan 2021
Dergi ismi: Humanities Sciences
Yayın sayfa url: https://dergipark.org.tr/tr/pub/nwsahuman/issue/62046/862148
Yayın pdf linki: https://dergipark.org.tr/tr/download/article-file/1512445
