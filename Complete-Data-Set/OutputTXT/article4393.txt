Makale Başlığı: ‘KENDİNİ TEKRAR EDEN BİR DÜNYA’: WINTERSON’UN TAŞ TANRILAR ADLI ROMANININ NIETZSCHECİ BİR OKUMASI
Özet: İnsan deneyiminin döngüsel doğası postmodernizmin şüpheci bakış açısı çerçevesinde son zamanlarda yaygın bir biçimde tartışılan bir konu olmuştur. Jeanette Winterson’un 2007 yılında yayınlanan Taş Tanrılar adlı romanı da insan deneyiminin ve insanlık tarihinin döngüsel ve kendini tekrar eden bu niteliğine yönelik pessimist bir tartışmaya yer verir. İnsan deneyiminin bu sonu hiç gelmeyen döngüselliğinin metnin olay örgüsünün bir parçası olarak vurgulanmasının yanı sıra, anlatı boyunca çok eski bir metnin belli başlı bölümlerinin tekrar tekrar ortaya çıkması da tarihin bir bir kurgu olarak kendi kendini tekrar etmeye devam ettiğinin altını çizer. Dolayısıyla metin, bu kurgusal metinlerarasılık üzerinden tarihin ilerleyişinin döngüsel ya da daha ziyade spiral doğasını gözler önüne serer. Winterson’un romanı aynı zamanda bu döngüselliğin merkezine koyduğu Deleuzecü konrol toplumu kavramını ve farklı şiddet formlarını tartışmaya açması açısından da dikkat çeker. Bu bağlamda, bu çalışma, metnin merkezi kavramlarından biri olan control ve şiddet kavramlarını, insan-merkezli bakış açıları sebebiyle doğaya yöneltilen antroposantrik şiddetten, kurumsal yapıların bireyi maruz biraktığı sistemik şiddete uzanan çeşitli bağlamlarda nasıl tartışmaya açtığını Nietzsche’nin şiddetin insan doğasına içkin bir nitelik olduğuna yönelik iddiası ve onun güç istenci ve sıradışı bir şekilde yapay zeka olarak temsil edilmiş olan üstinsan kavramları ışığında irdelemeyi amaçlamaktadır.
Yazar isimleri: ['Mahinur AKŞEHİR']
Yayın Yılı: 30 Eylül 2022
Dergi ismi: Dokuz Eylül Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/deusosbil/issue/72824/1078701
Yayın pdf linki: https://dergipark.org.tr/tr/download/article-file/2273534
