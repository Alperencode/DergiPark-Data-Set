Makale Başlığı: Kıbrıs ve Elazığ Masallarında Yer Alan Toplumsal ve Bilimsel Değerlerin Ward Bağlantı Yöntemiyle Değerler Eğitimi Açısından İncelenmesi
Özet: Türk milleti, tarihten bugüne geleneklerine bağlı, toplumsal değerlerini koruma ve yaşatma konusunda azimli ve yenilikçi bir yapıya sahiptir. Bir milletin sahip olduğu sosyal, kültürel, ekonomik, dini, estetik, siyasi ve bilimsel yapıları içine alan her türlü değerin genç nesillere eğitim-öğretim yoluyla aktarılması, sağlıklı bir toplumun oluşturulması için önemlidir. Bu çalışmada; Kıbrıs ve Elazığ masalları değerler eğitimi bakımından incelenirken kitaplarda geçen masal metinleri değerlendirilip doğrudan veya örtük olarak yer alan değerler tespit edilmiştir. MEB değerler sınıflandırmasında yer alan değerler, Ward bağlantı (en küçük varyans) yöntemi kullanılarak; muhafazakâr-geleneksel, ulusal-milli, öze dönük-kişisel, sosyal-toplumsal, bilimsel-yenilikçi değerler olmak üzere incelenen beş küme içerisinde yer alan “sosyal-toplumsal ve bilimsel-yenilikçi” değerlere göre incelenmiştir. İncelenen metinlerde geçen değerler 12 başlık altında sınıflandırılarak, tablo haline getirilmiştir. Çalışmada, 141 Kıbrıs masalında ve 70 Elazığ masalında yer alan “sosyal-toplumsal ve bilimsel-yenilikçi” değerler tespit edilmiştir. Kıbrıs masallarında sosyal-toplumsal değerlere 129, bilimsel-yenilikçi değerlere 36 kez yer verilirken Elazığ masallarında sosyal-toplumsal değerlere 83, bilimsel-yenilikçi değerlere 24 kez yer verildiği görülmüştür.
Yazar isimleri: ['Ramazan ÇAKIR']
Yayın Yılı: 30 Ekim 2022
Dergi ismi: Uluslararası Türk Eğitim Bilimleri Dergisi
Yayın sayfa url: https://dergipark.org.tr/tr/pub/goputeb/issue/73270/1064924
Yayın pdf linki: https://dergipark.org.tr/tr/download/article-file/2220217
