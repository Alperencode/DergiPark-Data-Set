Makale Başlığı: Capslerde Yeni Neslin “Öteki”si: Yaşlılar
Özet: Bireyler benzer ve farklı niteliklerinden dolayı ayrımcılığa maruz kalmaktadırlar. Din, dil, ırk, etnik köken, cinsiyet, yaş ve dünya görüşü gibi özellikler temelinde gerçekleşen ayrımcılık “ben” ve “biz” dışında kalan “ötekileri” olumsuz bir algı sürecinin içine sokmaktadır. Bu ayrımcılık türlerinden biri de yaşlı ayrımcılığıdır. Yaşlı bireyler kalıplaşmış önyargılarla, yanlış ve eksik olarak temsil edilmektedir. Özellikle yeni medyayla ortaya çıkan ifade biçimleriyle ötekileştirme meşrulaştırılmaktadır. Yeni neslin “ötekileri” yaşlılar, özellikle sosyal medyayla hayatımıza giren ve toplumda yaşanan olayları daha çok eğlenceli ve alaycı bir şekilde yorumlayan capslerin de ana malzemesini oluşturmaktadır. Sosyal medyanın kullanıcılara özgür bir ortam sağlarken diğer taraftan ötekileştirmeye ve nefret suçlarının işlenmesine de zemin hazırlamaktadır. Bu çalışmada, Türkiye’de sosyal medya üzerinden yaşlı bireylerle ilgili paylaşılan capsler incelenerek onların nasıl ötekileştirildiği ortaya konulmaktadır. Araştırma sonucunda, capslerin yaşlı ayrımcılığını “yaramaz, huysuz, sevilmeye değer olmayan, güçsüz, unutkan, fiziksel kapasiteden yoksun, çağa ayak uyduramayan, üretime katkı sağlayamayan ve bakıma muhtaç” şeklindeki söylemlerle pekiştirdiği saptanmıştır.
Yazar isimleri: ['Bahar BALCI AYDOĞAN', 'Hilal Özlem ABUŞOĞLU']
Yayın Yılı: 28 Eylül 2022
Dergi ismi: Manisa Celal Bayar Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/cbayarsos/issue/72696/1068422
Yayın pdf linki: https://dergipark.org.tr/tr/download/article-file/2233477
