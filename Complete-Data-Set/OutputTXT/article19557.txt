Makale Başlığı: SOSYAL MEDYANIN GÜNCEL MODA SUNUMUNA ETKİSİ
Özet: Moda kavramı sosyal bir fenomendir. Modanın en basit bir sosyolojik tanımıyla 'en yeni’ olanı temsil eder. Moda ürünleri ise dergiler, kitlesel iletişim araçları aracılığı ile kişinin hayal gücünü ve tüketim arzusunu tetikleyerek tüketiciye cazip hale getirilmektedir. Moda dergileri bireyi doğrudan satışa yönlendirmekte ve/veya gizli bir cazibe yaratarak tüketime teşvik etmektedir. Moda dergilerinin gelir kaynağı reklamlardır.  Bu nedenle bir dergi ne kadar çok okuyucunun dikkatini çekerek “dergi abone sayısını” arttırabilirse, o dergiye reklam veren kurumların sayısı da bu sayıya orantılı olarak çoğalacaktır. Teknolojik gelişmeler ve küreselleşmenin etkisiyle, günümüzde basılı moda dergi editörlüğü yerini giderek dijital dergilere, moda blogu ve sosyal medya üzerinden moda yazarlığına bırakmaktadır. Bununla birlikte, sosyal medyanın hayatımıza hızlı girişiyle, markaların reklam paylarının birçoğunu pay ettiği ve iş birliklerini yürüttükleri influencer/lığa doğru bir değişim bulunmaktadır. Moda dergileri, süreç içinde satış yapma potansiyelini arttırmak için birçok pazarlama yöntemi kullanmaktadır. Bu yöntemlerden biri olan kitle iletişim araçları aracılığıyla servis edilen gerçek hayattan kopmuş kadın bedenleri, kıyafetler ile sadece belirli bir kadın bedenine yönelik tarz sunarak, fiziksel, ırksal ve sosyolojik farklılıkların yok sayıldığı kapsayıcı bir moda anlayışından uzaklaşmaktadır.
Yazar isimleri: ['Çiğdem ERTİKİN', 'Şöhret AKTEPE']
Yayın Yılı: 30 Eylül 2022
Dergi ismi: İstanbul Aydın Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/iausos/issue/72851/1111706
Yayın pdf linki: https://dergipark.org.tr/tr/download/article-file/2407928
