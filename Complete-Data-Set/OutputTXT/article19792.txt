Makale Başlığı: Opi̇ni̇ons of pre-servi̇ce teachers on di̇stance educati̇on and teachi̇ng practi̇ce course
Özet: Dünya çapında etkili olan ve her alanda olumsuz etkilerini göstermeye devam eden COVİD-19 salgınının neden olduğu yayılım, yükseköğretimde de olumsuz etkilerini göstermiş ve uzaktan eğitime acil bir geçiş yapılmıştır. Uzaktan eğitim ile, eğitim fakültelerindeki öğretmen adayları, uygulamalı dersleri teorik şekilde görmeye başlamıştır. Temeli uygulama olan öğretmenlik uygulaması dahil olmak üzere devam eden eğitim ve öğretim faaliyetleri, çevrimiçi şekilde sürdürülmekte ve bu ilerleyişin öğrenciler üzerinde bıraktığı izlenim, olumlu veya olumsuz yanları, sürecin hızlı ve hazırlıksız olmasından dolayı  değerlendirilememiştir.  Bu  araştırma  ile  salgıni  sürecinde  uzaktan  eğitim  ve  öğretmenlik  uygulamalarına ilişkin  öğretmen  adaylarının  görüşlerinin  alınması  ve  değerlendirilmesi  amaçlanmıştır.  Araştırmada,  nitel  yöntem desenlerinden olan durum çalışmasından yararlanılmıştır. Toplanan veriler içerik analizi tekniği ile analiz edilmiş, veri analizinde MAXQDA 2020 paket programı kullanılmıştır. Araştırmanın çalışma grubunu, bir devlet üniversitesinin eğitim fakültesinde öğrenim görmekte olan ve aynı zamanda uzaktan eğitim ile öğretmenlik uygulaması dersini alan öğretmen adayları oluşturmaktadır.  Elde edilen bulgular doğrultusunda öğretmen adaylarının uzaktan eğitimi, derslerin işleniş şeklinden ve internet sorunları yüzünden yetersiz buldukları, öğretmenlik uygulamasının uzaktan eğitim ile sürdürülmesinin tecrübe açısından eksiklik yaratacağı sonuçlarına ulaşılmıştır. Araştırmada, uzaktan eğitimin iletişim yönünden ve sınıf ortamından uzaklık gibi eksiklikleri olduğu, öğretim elemanlarının ise bu süreçte yeterli görüldükleri sonuçları da yer almaktadır.
Yazar isimleri: []
Yayın Yılı: 7 Ağustos 2021
Dergi ismi: Journal of Awareness
Yayın sayfa url: https://dergipark.org.tr/tr/pub/joa/issue/64919/996168
Yayın pdf linki: https://dergipark.org.tr/tr/download/article-file/1977170
