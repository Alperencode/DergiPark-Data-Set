Makale Başlığı: Medya sanatı bağlamında Türki̇ye’de büyük veri̇ tabanlı ağ hari̇talama uygulamaları
Özet: Sanat içinde üretildiği toplumu yansıtan bir ayna olmanın yanısıra, çağının teknolojisini de yaratıcı şekilde kullanan bir  pratiktir.  Bir  kimyager gibi  karışımlar  ve renkler  üreten  ressamdan,  televizyon  teknolojisini  kullanan  video sanatçısına kadar teknoloji ile sanatın yüzyıllara yayılan ilişkisinin izini sürmek mümkündür. Günümüzün iletişim ve veri teknolojilerini kullanan ve Medya Sanatı, Yeni Medya Sanatı, Dijital Sanat, Post-Medya ya da Post-Dijital sanat gibi üst başlıklar altında toplanan sanat üretimleri ise günümüzün ön plana çıkan sanat pratikleridir. Bu araştırma, iletişim toplumu bağlamında medya sanatının tarihsel sürecini ele alan bir arkaplan sunmayı, ardından da Büyük Veri (Big Data) tabanlı uygulamalarını merkezine alan bir sanat üretiminden türeyen ve gelinen noktada bir uygulamaya dönüşmüş olan Ağ Haritalama uygulamalarını analiz etmeyi amaçlamaktadır.Yaşadığımız  teknoloji  ve iletişim  odaklı  dünyayı şekillendiren  karmaşık  sistemlerin  görselleştirilmesinde  yaratıcı yaklaşımlara dair bir örnek olan ve herkesin kullanımına açılmış bir uygulama platformu olarak işleyen Graph Commons, tüm internet kullanıcılarından toplanan, derlenen ve işlenen verilerden oluşan Büyük Veri’yi sanatın yaratıcı bakış açısıyla ele alınarak toplumsal fayda yönünde kullanımına dair sanat, tasarım ve iletişim alanlarına ilham vermektedir.Anahtar kelimeler: medya sanatı, büyük veri, ağ haritalama, graph commons
Yazar isimleri: []
Yayın Yılı: 12 Eylül 2021
Dergi ismi: Journal of Arts
Yayın sayfa url: https://dergipark.org.tr/tr/pub/jarts/issue/64871/994373
Yayın pdf linki: https://dergipark.org.tr/tr/download/article-file/1970221
