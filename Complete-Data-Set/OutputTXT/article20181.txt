Makale Başlığı: Bir İlçede Yaşayan 15 Yaş ve Üzeri Kişilerde Depresyon Sıklığı ve İlişkili Risk Etmenleri
Özet: ÖZETBaşlık: Bir İlçede Yaşayan 15 Yaş ve Üzeri Kişilerde Depresyon Sıklığı ve İlişkili Risk EtmenleriAmaç: Ruhsal bozukluklar toplumda yaygın olarak görülmeleri, kronikleşme eğilimi göstermeleri ve pek çok bedensel hastalık kadar yeti kaybı ile sonuçlanabilmeleri nedeniyle üzerinde durulması gereken hastalıklardandır. Bu hastalıklar içinde, depresyonun toplumda en yaygın görülen ruh sağlığı sorunlarından biri olması nedeniyle önemli bir yeri vardır. Çalışmamızın amacı Aksaray ilinin Ağaçören ilçesinde 15 yaş ve üstü kişilerde depresif duygudurum sıklığı ve ilişkili faktörleri belirlemektir.Materyal ve Metot: Bu kesitsel çalışmaya 404 kişi katılmıştır ve ulaşım yüzdesi % 93’tür. Araştırmada veri kaynağı olarak kişilerin tanımlayıcı özelliklerini sorguyalayan bir anket formu ve Beck Depresyon Ölçeği kullanılmıştır.Bulgular: Katılımcıların %19,1’inde muhtemel depresyon vardır. Depresyon belirtileri; kadınlarda, herhangi bir okul bitirmemiş olanlarda, aylık geliri 1250 TL’nin altında olanlarda ve kronik hastalığı olanlarda daha çok görülmektedir.Sonuç: Depresyon en yaygın görülen psikiyatrik bozukluklardandır. Yeni çalışmalarla risk faktörleri belirlendikten sonra bu faktörlere yönelik ruh sağlığı hizmetleri yaygınlaştırılmalı ve birinci basamakla bütünleştirilmelidir.
Yazar isimleri: ['İrem MEDENİ', 'Mustafa Necmi İLHAN', 'Volkan MEDENİ']
Yayın Yılı: 30 Aralık 2020
Dergi ismi: Kriz Dergisi
Yayın sayfa url: https://dergipark.org.tr/tr/pub/kriz/issue/59100/738415
Yayın pdf linki: https://dergipark.org.tr/tr/download/article-file/1106798
