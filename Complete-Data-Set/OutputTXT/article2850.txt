Makale Başlığı: Bilgi Yönetimi Dergisi’nin Betimsel Analizi
Özet: 2018 yılından bu yana Ankara Üniversitesi Bilgi Yönetim Sistemleri Belgelendirme ve Bilgi Güvenliği Merkezi (BİL-BEM) tarafından yayınlanan Bilgi Yönetimi (BY) Dergisi, bilgi ve belge yönetimi ve bilişim alanlarında hakemli makalelerin yayımlandığı disiplinlerarası bir dergidir. Bu çalışmada, BY Dergisi’nin dört yıllık yayın periyodunu kapsayan 8 sayı içinde yayımlanan makaleler ile inceleme ve değerlendirme yazıları içerik özellikleri açısından analiz edilmiştir. Çalışmada dergide yayımlanmış yazıların sayfa sayıları, katkı yapan kurumlar, yayın dilleri, atıf alan yayınlar, kaynakça bilgileri, yazarların kurum dağılımları çerçevesinde içerik değerlendirilmesi yapılmıştır. Bu çalışma; BY Dergisi’nin bibliyometrik profilini belirlemeyi amaçlamaktır. BY Dergisi’ndeki yayınları incelemek amacıyla DergiPark ve Ankara Üniversitesi BİL-BEM sayfalarından derginin sayılarına ilişkin veriler elde edilmiştir. Atıf incelemeleri için TÜBİTAK-ULAKBİM TRDizin verileri kullanılmıştır. Çalışma bulgularına göre, en fazla hakemli makale 2021 yılında yayımlanmıştır. 4 yıl içinde dergide yayımlanmış çalışmaların %29’u 2019 yılına aittir. Yayım yapan kurumlar yüksek oranda kamu kurum/kuruluşlarıdır. En fazla yayın yapan yazarlar Doktor (Dr.) ünvanlı yazarlar olmuştur. Konusal yönelim çoğunlukla bilgi ve belge yönetim sistemleri, arşivler, elektronik bilgi alanlarındadır. “Büyük Veri: Uygulama Alanları, Analitiği ve Güvenlik Boyutu” başlıklı yayın en fazla atıf alan yayın olmuştur. Kullanılan araştırma yöntemleri yüzdesel olarak birbirine yakındır. Çalışmalarda faydalanılan kaynak sayıları yıllar itibariyle artış göstermektedir. Hakemli makalelerin büyük çoğunluğu tek yazarlıdır. Bu çalışmayı takiben BY Dergisi’nin düzenli olarak içerik analizi çalışmalarının yapılması gösterilen ilerlemenin takibi açısından önemli olacaktır.
Yazar isimleri: ['Ayşegül TOK']
Yayın Yılı: 30 Haziran 2022
Dergi ismi: Bilgi Ve Belge Araştırmaları
Yayın sayfa url: https://dergipark.org.tr/tr/pub/bel/issue/71189/1124394
Yayın pdf linki: https://dergipark.org.tr/tr/download/article-file/2459901
