Makale Başlığı: Pandemi Döneminde Sağlığı Geliştirici Yaşam Alışkanlıklarının Değerlendirilmesi: Kesitsel Bir Çalışma
Özet: Amaç: COVID-19 pandemisi bazı yaşam tarzı değişikliklerini zorunlu kıldı. Bu çalışmada, pandemi döneminde birinci basamak sağlık merkezine başvuran bireylerin sağlığı geliştirici yaşam tarzı alışkanlıklarının değerlendirilmesi amaçlandı.Gereç ve Yöntem: Tanımlayıcı ve kesitsel tipteki bu araştırma 524 kişinin gönüllü katılımıyla gerçekleştirilmiştir. Veriler, sosyo-demografik özellikler anket formu ve Sağlığı Geliştirici Yaşam Tarzı Ölçeği aracılığıyla toplanmıştır.Bulgular: Katılımcıların %58,2'sini (n=305) kadınlar oluşturuyordu, %45,2'sinin (n=237) kronik hastalığı vardı ve %32,1'i (n=168) sigara kullanıyordu. Ortalama yaş 41,26±14,28 olup, %53,2'sinin geliri giderlerine eşitti (n=279). Katılımcıların %52,3'ü pandemi döneminde uyku düzeninde değişiklik yaşadığını (n=274), %35,7'si COVID-19 hastalığı geçirdiğini ve %66,6'sı COVID-19 aşısı olduğunu belirtti. Sağlığı geliştirici yaşam tarzı ölçeğinden ortalama 162,75±8,10 puan alındı. Kişilerarası ilişkiler, stres yönetimi ve toplam puanlar kadınlarda daha yüksekti (p<0.05). Fiziksel aktivite, beslenme, stres yönetimi ve toplam puanlar kronik hastalığı olmayanlarda daha yüksekti. COVID-19 aşısı yaptıranların sağlık sorumluluğu alma puanları daha yüksekti (p=0.04). Pandemi sırasında uyku süresi azalmış olanlarda stres yönetimi skorları daha düşüktü (p=0,050).Sonuç: Bu çalışma, katılımcıların sağlığı geliştirici yaşam tarzı ölçeği puanlarının düşük olduğunu ortaya koydu. Fiziksel aktivite, beslenme, ruhsal gelişim, sağlık sorumluluğu alma gibi alanlarda sağlıklı yaşam biçimi davranışlarının sürekli geliştirilmesi ve desteklenmesi gerekmektedir. Pandemi döneminde sağlığı korumanın önemi daha iyi anlaşılmışken sağlıklı yaşam biçimi davranışlarının geliştirilmesine katkı sağlayacak çalışmalara hız verilmelidir.
Yazar isimleri: ['Funda GÖKGÖZ DURMAZ', 'Fatma Gökşin CİHAN']
Yayın Yılı: 20 Ekim 2022
Dergi ismi: Konuralp Tıp Dergisi
Yayın sayfa url: https://dergipark.org.tr/tr/pub/ktd/issue/73054/1160147
Yayın pdf linki: https://dergipark.org.tr/tr/download/article-file/2588752
