Makale Başlığı: İç Mimarlık Eğitimi Stüdyo Derslerinin Gelişimi Işığında Ölçekler Arası Tasarım Yaklaşımı Üzerine Güncel Bir Çalışma
Özet: İç mimarlık ayrı bir disiplin olarak var olmaya başladığı süreçten itibaren birçok farklı dönüm noktası yaşamıştır. Bunlardan bir tanesi de söylem ve oluşumlar kapsamında iç mimarlığın dekorasyondan farklı bir disiplin olarak algılanma noktasıdır. Bu durum irdelendiğinde görülebilir ki iç mimarlık dekorasyondan daha kapsamlı bir biçimde farklı ölçeklerle ilişkilenen bir bütünün parçasıdır. Kent ve kentlilere sunabileceklerinin potansiyellerinin değerlendirilmesi tasarımın potansiyellerini artırabilir niteliktedir. Çalışma iç mimarlık, mekân ve ölçekler arası tasarımı fenomenolojik olarak incelemektedir. İç mimarlık stüdyolarının tarihsel gelişimi çalışmaya altlık oluşturması amacı ile incelenmiştir.  Çalışmanın amacı eğitimin var olan potansiyelleri ve yapısı incelenerek, tümevarım yöntemi ile stüdyo dersleri kapsamında yeni bir model önerisi yapılmasıdır. Yapılan öneride iç mimarlığın kent ile kurabileceği bağ ve potansiyeller irdelenmesi amaçlanmıştır. Kenti bir iç mekanlar dizisi olarak değerlendiren yaklaşımda, daha bütüncül bir anlayışla, iç mimarinin potansiyelleri irdelenmiştir.  Bu bütüncül yaklaşım, öğrencilerin kent ve iç mekanlar arasında bir bağlantı kurmasına olanak sağlamaktadır.
Yazar isimleri: []
Yayın Yılı: 29 Temmuz 2022
Dergi ismi: bab Journal of FSMVU Faculty of Architecture and Design
Yayın sayfa url: https://dergipark.org.tr/tr/pub/babdergisi/issue/71297/1147243
Yayın pdf linki: https://dergipark.org.tr/tr/download/article-file/2552196
