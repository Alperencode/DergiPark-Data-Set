Makale Başlığı: Lateral Epikondilit Rehabilitasyonunda Kullanılan Güncel  Fizyoterapi Yaklaşımlarının Ağrı ve Fonksiyon Üzerine Etkinliği
Özet: Tenisçi dirseği olarak da bilinen lateral epikondilit, el bileği ekstansör tendonlarının  humerusun lateral epikondiline yapışma yerinde gelişir ve lokalize inflamasyon ile  ilişkili azalmış kas gücü ve sınırlanmış eklem hareket açıklığı ile karakterizedir. Lateral  epikondilit önemli derecede ağrı ve fonksiyon kaybına yol açmaktadır. Kol gücüyle  çalışan bireylerin yaklaşık %10’u lateral dirsek ağrısı deneyimlemektedir ve %2,4’ü  doğrulanmış lateral epikondilit teşhisine sahiptir. Bu nedenle, bu hastalık aynı zamanda  önemli bir halk sağlığı problemi olarak kabul edilmektedir. Lateral epikondilitin  bulgularının net ve teşhisinin kolay olmasına rağmen, tüm klinisyenler tarafından kabul  edilen ve uygulanan kesin bir rehabilitasyon yöntemi bulunmamaktadır. Dolayısıyla,  lateral epikondilit rehabilitasyonu sürecinde özellikle ağrı ve fonksiyon üzerine etkinliği  yüksek olan güncel fizyoterapi yaklaşımlarının belirlenmesi önemli bir gerekliliktir.  Bu doğrultuda, bu derleme; lateral epikondilit rehabilitasyonunda kullanılan güncel  fizyoterapi yaklaşımlarının ağrı ve fonksiyon üzerine olan etkinliğini incelemeyi ve  mevcut literatüre katkı sağlamayı amaçlamaktadır.
Yazar isimleri: ['Erhan SEÇER', 'Sevtap GÜNAY UÇURUM']
Yayın Yılı: 31 Mayıs 2022
Dergi ismi: İzmir Katip Çelebi Üniversitesi Sağlık Bilimleri Fakültesi Dergisi
Yayın sayfa url: https://dergipark.org.tr/tr/pub/ikcusbfd/issue/70141/1025700
Yayın pdf linki: https://dergipark.org.tr/tr/download/article-file/2089209
