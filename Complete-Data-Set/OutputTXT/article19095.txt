Makale Başlığı: Enflasyon ve İşsizlik Arasındaki İlişki: Türkiye için Ampirik Bir Araştırma
Özet: Enflasyon ve işsizlik arasındaki ilişki ilk olarak 1958'de İngiltere'de işsizlik ve parasal ücret artışı arasında negatif bir ilişki bulan Phillips tarafından ortaya atılmıştır. Bu hipotezin savunucuları, enflasyon ve işsizlik arasında, işsizlik oranını azaltabilmek için kullanılabilecek bir değişim oranı olduğunu iddia etmektedirler. Bu makale Türkiye ekonomisinde Mayıs 2009’dan Kasım 2021’e kadar olan aylık verileri kullanarak işsizlik ve enflasyon arasındaki ilişkiyi incelemektedir. Değişkenlerin durağanlıkları Augmented Dicky-Fuller ve Phillips- Perron testleri kullanılarak incelenmiş, daha sonra geleneksel birim kök testlerinin yapısal kırılmaları dikkate almamasına yönelik getirilen eleştiriler doğrultusunda geliştirilen Zivot-Andrews birim kök testi de uygulanmıştır. Çalışmada yalnızca iki değişkenin yer alması nedeniyle serilerin birlikte hareketinin olup olmadığını ortaya koymak üzere Engle-Granger eş bütünleşme testi uygulanmıştır. Yapılan analizler neticesinde, değişkenler arasında eşbütünleşme ilişkisinin var olduğu ve enflasyondan işsizliğe doğru nedensellik ilişkisinin varlığı doğrultusunda Phillips Eğrisi’nin Türkiye’nin 2009M05 –2021M11 dönemi için geçerli olduğu ve enflasyondaki %1’lik artışın, işsizlikte %2,6’lık azalış sağladığı sonucuna ulaşılmıştır.
Yazar isimleri: ['Ayşin BUYRUKOĞLU', 'Şehnaz ALTUNAKAR MERCAN']
Yayın Yılı: 14 Eylül 2022
Dergi ismi: Fiscaoeconomia
Yayın sayfa url: https://dergipark.org.tr/tr/pub/fsecon/issue/72567/1115116
Yayın pdf linki: https://dergipark.org.tr/tr/download/article-file/2421483
