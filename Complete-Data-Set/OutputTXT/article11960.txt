Makale Başlığı: SAİD HALİM PAŞA’DA MÜSLÜMAN AHLAKI
Özet: Said Halim Paşa, Osmanlı ile Türkiye’nin en kritik zamanlarından birinde yaşamış bir siyaset ve düşünce insanıdır. Düşünce dolu bir entelektüel olarak nitelendirilmeyi hak eden Said Halim Paşa, hayatı boyunca bir üyesi olduğu Müslüman toplumun problemleriyle ilgilenmiştir. Said Halim Paşa’nın söz konusu problemleri ele alıp çözüm önerileri getirmeye çalıştığı eserlerinin anahtar kavramlarının başında belki de ahlâk gelir. Bu çalışma Paşa’nın ahlâka bakışını ve bu çerçevede Müslüman ahlâkına yaklaşımını konu edinmektedir. Çalışmanın amacı Said Halim Paşa’nın Müslüman ahlâkına yaklaşımının anlaşılmasına katkıda bulunmaktır. Metodolojik olarak araştırma nitel bir çalışmadır. Araştırmada başta Paşa’nın eserleri olmak üzere konuyla ilgili kaynaklardan elde edilen veriler, değerlendirilip tahlil edilmektedir. Bu çerçevede belirtmek gerekir ki Said Halim Paşa’nın ahlâk yaklaşımında genel olarak güzel ahlâk toplum ve devletin yükselişine, kötü ahlâk ise düşüşüne yol açar. Çalışmada Said Halim Paşa’ya göre Osmanlı toplumunun yaşadığı buhranlarda en temel problemin ahlâkî bozulma problemi olduğu ve buhranlardan kurtulmanın yolunun yeniden Müslüman ahlâkıyla donanmak olduğu tespit edilmiştir.
Yazar isimleri: []
Yayın Yılı: 3 Ocak 2022
Dergi ismi: Muhafazakar Düşünce Dergisi
Yayın sayfa url: https://dergipark.org.tr/tr/pub/muhafazakar/issue/67976/1054418
Yayın pdf linki: https://dergipark.org.tr/tr/download/article-file/2178895
