Makale Başlığı: EĞİTİMDE ÖDÜL VE CEZA KULLANIMI: "BENİ ÖDÜLLE CEZALANDIRMA" KİTABININ ÖĞRETMEN GÖRÜŞLERİNE ETKİSİ
Özet: Bu çalışmanın temel amacı; öğretmenlerin eğitim öğretim etkinliklerinde ödül ve ceza kullanımına ilişkin görüşlerinde, Dr. Özgür Bolat’ın “Beni Ödülle Cezalandırma” kitabını okumalarından sonra bir farklılaşma olup olmadığını belirlemektir. Araştırma nitel araştırma desenlerinden olgubilim (fenemoloji) olarak tasarlanmıştır. Araştırmanın çalışma gurubunu farklı branşlardan 10 öğretmen oluşturmaktadır. Veriler yarı yapılandırılmış görüşme formu aracılığı ile toplanmıştır. Araştırmadan elde edilen verilerin analizinde içerik analizi tekniğinden yararlanılmıştır Araştırma sonuçlarına göre öğretmenlerin ödül ve ceza kullanımına ilişkin görüşlerinin, ilgili kitaptan önemli ölçüde etkilendiği izlenmiştir. Kitabın görüşmeciler tarafından genel değerlendirmesinde ise okuyucular kitabı faydalı bulduklarını, ödül ve ceza kullanımına ilişkin farkındalık yarattığını, anlatımının duruluğunu ve örneklerin çarpıcılığını ifade ettikleri görülmüştür. Kitaba yönelik olumsuz değerlendirmeler ise tekrarlara düşmesi, kitabın önerilerinin toplumsal gerçeklikle örtüşmemesi ve dolayısıyla uygulama şansının zayıf olduğuna yöneliktir. Araştırma sonucunda özellikle öğretmenlerin hizmet öncesinde ve hizmet içi gelişim programlarında alternatif bir yöntem olarak onların mesleki anlamda nitelikli kitapları okumaya yönlendirilmeleri önerilmektedir. Ayrıca mesleki anlamda farkındalık yaratabilecek bu türden kitapların sayısının ve niteliğinin artması hem öğretmenlere hem de ebeveynlere katkı sağlaması açısından önemli görülmektedir.
Yazar isimleri: ['Osman KELEŞ', 'Hilal KAHRAMAN']
Yayın Yılı: 16 Haziran 2022
Dergi ismi: Cumhuriyet Üniversitesi Fen-Edebiyat Fakültesi Sosyal Bilimler Dergisi
Yayın sayfa url: http://cujos.cumhuriyet.edu.tr/tr/pub/issue/70333/1096682
Yayın pdf linki: https://dergipark.org.tr/tr/download/article-file/2345628
