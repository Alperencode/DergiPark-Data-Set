Makale Başlığı: Uluslararası Rezervler Döviz Piyasalarındaki Dalgalanmaları Önlemede Yeterli midir?
Özet: Finansal piyasalarda oluşabilecek ani ve beklenmedik durumların yaratacağı olumsuz etkilerin giderilmesinde önemli bir araç olarak görülen uluslararası rezervlere olan talep küreselleşme olgusu ile birlikte artış göstermiştir. Rezerv biriktirmenin fırsat maliyetinin belirlenmesi ve tutulan rezervlerin doğru yönetilmesi ise özellikle gelişmekte olan ülkeler için önem arz etmektedir. Bu çalışmada, Türkiye ekonomisinde açık enflasyon hedeflemesine geçiş ile birlikte Ocak 2005-Ocak 2022 dönemine ait veriler kullanılarak uluslararası rezervlerin nominal döviz kuru üzerindeki ilişkisi incelenmektedir. Elde edilen sonuçlara göre, geleneksel nedensellik testlerinde uluslararası rezervlerden nominal döviz kuruna doğru nedensellik bulunmamıştır. Öte yandan asimetrik nedensellik testinde ise uluslararası brüt rezervlerin pozitif bileşeninden nominal döviz kurunun negatif bileşenine doğru, uluslararası brüt rezervlerin negatif bileşeninden nominal döviz kurunun pozitif bileşenine doğru nedensellik bulunmaktadır. Zamansal olarak 2009 yılından sonra her yılın Haziran-Temmuz-Ağustos-Eylül aylarında uluslararası rezervlerden nominal döviz kuruna doğru nedensellik olduğu tespit edilmiştir.
Yazar isimleri: ['Yavuz ÖZEK', 'Halil Oğuzhan ERGÜR']
Yayın Yılı: 30 Haziran 2022
Dergi ismi: Uluslararası Ticaret ve Ekonomi Araştırmaları Dergisi
Yayın sayfa url: https://dergipark.org.tr/tr/pub/utead/issue/72600/1111350
Yayın pdf linki: https://dergipark.org.tr/tr/download/article-file/2406704
