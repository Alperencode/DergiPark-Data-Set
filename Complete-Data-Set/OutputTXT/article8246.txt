Makale Başlığı: TÜRK MİTOLOJİSİNDE YER ALAN MİTOLOJİK UNSUR VE SEMBOLLERİN MEHMET UYGUN ESERLERİ’NE YANSIMASI
Özet: Sanat, tarih boyunca insanoğlu için hem bir iletişim aracı olmuş hem de insan hayatının olağan akışını daha anlamlı hale getirmiştir. İnsanların ilk zamanlar ihtiyaçlarından kaynaklı olarak yaptığı çalışmalar çeşitli iletişim yollarıyla sembollerle zenginleşirken, sanat ve sanat eseri kavramlarıyla gelişmiştir. Sanatın, insan ruhunu beslemesiyle de sanatçılar pek çok sanat eserlerine hayat vermiştir. Sanatçıların eserlerindeki birçok unsur, sembol ve çeşitli kavramlar izleyicisine çeşitli mesajları verirken bu sayede onlarla da iletişim kurabilmelerine katkı sağlamıştır. Birçok sanatçı, eserlerinde vermeye çalıştığı mesajlar için mitlerden alırken bu mesajları izleyicilerine de aktarmıştır. Toplumların geçmişlerine ayna tutan mitler; Yunancada hikâye anlamına gelen “Mythos” ile söz anlamına gelen “Logos” kelimelerinden türetilmiştir. Mit, geçmişte yaşayan birçok farklı ulusun inandıkları tanrı, kahraman, peri ve devlerin hayat maceralarını içine alan hikâyelerdir. Bu sayede mitler ve sembollerle insan hayatının kökeni, tanrılar, tabiat olayları ve efsanevi konular hakkında bilgilere ulaşılmaktadır. Çünkü mitler, her toplumda ortak kültürel mirasın ürünleridir. Kültürler arası oluşan ilişkilerde, mitler sayesinde ortaya konula bilinmektedir. Bu mitolojik ögelerde kültürlerin şekillendirilmesinde büyük rol oynamaktadır. Yapılan araştırmada, Türk mitolojisinde yer alan mitolojik unsur ve sembollerin Mehmet Uygunun eserlerinde nasıl anlam kazandığı, sembollerin izleyiciler üzerinde hangi izlenimleri bırakabileceği gibi değerlendirmeler söz konusu olmaktadır. Mehmet Uygunun eserleri, mitolojik anlamlarıyla analiz edilerek yorumlanmaya çalışılmıştır. Makale ile ilgili Mehmet Uygun’dan gerekli izin alınmış olup, bu araştırma betimsel yöntem ve tarama modeli kullanılarak gerçekleştirilmiştir.
Yazar isimleri: ['Sümeyye ÖZTÜRK', 'Gonca YAYAN']
Yayın Yılı: 15 Ağustos 2022
Dergi ismi: İnönü Üniversitesi Kültür ve Sanat Dergisi
Yayın sayfa url: https://dergipark.org.tr/tr/pub/ijca/issue/71606/1064102
Yayın pdf linki: https://dergipark.org.tr/tr/download/article-file/2217140
