Makale Başlığı: Yerel Paydaşlar Tarafından İzmir-Karaburun, Mordoğan Beldesinin Kırsal Turizm Açısından Değerlendirmesi
Özet: İzmir ili Karaburun ilçesine bağlı Mordoğan Beldesinde (Mahallesi) kamu ve sivil toplum kuruluşları tarafından turizm potansiyelinin değerlendirilmesi için çalışmalar yapılmaktadır. Bu çalışmalarda, bölgenin kırsal turizm potansiyelinin geliştirilmesi ile yeni iş imkânları ve gelir çeşitliği yaratılmasının önemli olduğu vurgulanmıştır. Bu çalışmada, İzmir ili Karaburun ilçesine bağlı olan Mordoğan beldesinde kırsal turizmin potansiyelinin belirlenmesi ve geliştirilmesine yönelik değerlendirmelerin ortaya konulması amaçlanmıştır. Çalışmada konu hakkında literatür taraması yapılmış ve kırsal turizm potansiyelinin geliştirilmesine yönelik değerlendirmelerde bulunmak amacıyla Mordoğan beldesinde faaliyet gösteren 10 kırsal turizm paydaşı ile yarı yapılandırılmış görüşmeler yapılmıştır. Araştırma bölgesinde kırsal turizm paydaşları ile yapılan görüşmeler sonucunda elde edilen verilerden hareketle paydaş analizi yapılmıştır. Paydaş analizi ile bölgenin önemli bir kırsal turizm potansiyeli taşıdığı ancak hak ettiği ilgiyi görmediği, bu nedenle yörenin kırsal turizm potansiyelinin geliştirilmesine yönelik çalışmalar yapılması gerektiği ortaya konmuştur.
Yazar isimleri: []
Yayın Yılı: 30 Temmuz 2022
Dergi ismi: Journal of Humanities and Tourism Research
Yayın sayfa url: https://dergipark.org.tr/tr/pub/johut/issue/71540/1149068
Yayın pdf linki: https://dergipark.org.tr/tr/download/article-file/2558669
