Makale Başlığı: COVİD-19 PANDEMİSİ VE HİZMET İÇİ EĞİTİM DENEYİMİ: PANDEMİ HASTANESİ ÖRNEĞİ
Özet: Çin’de başlayan ve dünyaya çok hızlı bir şekilde yayılan Koronavirüs Hastalığı 2019 (COVİD-19) küresel ölçekte etkileri uzun süre hissedilebilecek ciddi değişim ve gelişmelere neden olmaktadır. Global bir tehdit olarak algılanan bu durumun sağlık bakım sistemi başta olmak üzere tüm sistemlerde önemli etkileri görülmektedir.  Covid-19 pandemi sürecinde hem sağlık hizmetlerine duyulan ihtiyaç hem de nitelikli sağlık hizmeti gereksinimi artmıştır. Diğer yandan enfeksiyondan korunma ve kontrol önlemlerinin sürekliliğinin sağlanması ile birlikte pandemiye ilişkin farkındalığın oluşturulması da sağlık bakım hizmetlerine düşen rol ve sorumluluklar arasında olmuştur. Geçmişten günümüze dek yaşanan her pandemi/COVİD-19 pandemisi; başarılı bir pandemi sürecinin yönetilebilmesinin çok paydaşlı etkin bir mücadele işbirliğini gerektirdiğini göstermektedir. Detaylı ve bütüncül bir pandemi planında her paydaşın ortak faaliyetinde eğitim/hizmet içi eğitim kavramı büyük önem taşımaktadır. Sağlık bakım hizmetleri çalışanlarının pandemi gibi küresel tehdit oluşturabilecek acil durum ve afet yönetimlerine karşı hazırlıklı olmaları, pandemi öncesi, sırası ve sonrasındaki eylem planlarını etkin yönetebilmeleri, profesyonel gelişimin sürekliliğini ve hizmet içi eğitimleri zorunlu kılmaktadır. Pandemi sürecinde hızlı karar alma gereksinimi, çalışanlar arasındaki bulaş riski ve enfeksiyon kontrol önlemlerinin artırılması gerekliliği gibi nedenlerden dolayı sürdürülebilir hizmet içi eğitimler, çeşitli öğrenme yöntemleri ile düzenlenmektedir. Sonuç olarak henüz net bilinmeyenleri ile COVİD-19 pandemisi, aynı zamanda “sağlık bakım hizmeti çalışanları pandemiye hazır mı? sorusunu da gündeme getirmiştir. Bu çalışmada ise bir pandemi hastanesi deneyimi olarak COVİD-19 mücadelesinde hizmet içi eğitiminlerin önemi ve eğitim sürecinin paylaşılması amaçlanmaktadır.
Yazar isimleri: ['Nazik YALNIZ', 'Ebru KÖSEOĞLU', 'Derya HIRÇIN CENGER', 'Zeynur ERDOĞU', 'Canan UYGUR']
Yayın Yılı: 28 Nisan 2021
Dergi ismi: Cerrahi Ameliyathane Sterilizasyon Enfeksiyon Kontrol Hemşireliği Dergisi
Yayın sayfa url: https://dergipark.org.tr/tr/pub/caseh/issue/62085/867801
Yayın pdf linki: https://dergipark.org.tr/tr/download/article-file/1531590
