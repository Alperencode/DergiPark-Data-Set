Makale Başlığı: AFRİKA KÖKENLİ AMERİKALI SANATÇILARIN BASKIRESİMLERİNDE ETNİK KÖKEN
Özet: Bu makalede, 1920’li yıllardan günümüze Amerika’da yaşamış olan Afrika kökenli Amerikalı sanatçıların, etnik köken söylemlerini, baskıresim eserlerinde yansıtma biçimleri ele alınmıştır. Afrikalı Amerikalı sanatçılar, Büyük Göç (Siyah Göç) ile ilk olarak zamanının en önemli kültürel hareketlerinden biri olan Harlem Rönesans’ı içerisinde yer almışlar, bu süreçte ırkçılıkla ilgili yaşadıklarını baskıresim eserleri ile yansıtmışlardır. Afrikalı Amerikalı sanatçılar ilk olarak ülkede 1930’lu yıllarda başlayan Büyük Buhran dönemi içerisinde Federal Sanat Projesi (WPA) kapsamında atölyelerde baskıresim eserlerini üretmeye başlamışlardır. Meksika’da bulunan Halkın Grafik Sanatları Atölyesi (Taller de Gráfica Popular), Atölye 17, 1947 yılında kurulan Robert Blackburn’un baskıresim atölyesi gibi önemli baskıresim atölyeleri, Afrikalı Amerikalı sanatçıların çeşitli tekniklerde baskıresim eserler üretimlerine yön veren önemli atölyeler olmuşlardır. Bu araştırmada, baskıresim sanatına eserleri ile büyük katkı sağlayan James Lesesne Wells, Hale Aspacio Woodruff, Charles White, Elizabeth Catlett, Romare Bearden, David Hammons, Gleen Ligon, Renee Green, Lorna Simpson, Kara Walker ve Ellen Gallagher’in, etnik köken ve ırk bağlamında ürettikleri baskıresim eserleri üzerinden konu ile ilgili yapıtları incelenmiştir. Bu bağlamda söz konusu sanatçıların söylemlerini eserleri aracılığı ile aktarmada baskıresim sanatının güçlü bir rolü olduğu sonucuna ulaşılmıştır.
Yazar isimleri: ['Gökçe Aysun KILIÇ']
Yayın Yılı: 15 Ağustos 2022
Dergi ismi: İnönü Üniversitesi Kültür ve Sanat Dergisi
Yayın sayfa url: https://dergipark.org.tr/tr/pub/ijca/issue/71606/1013606
Yayın pdf linki: https://dergipark.org.tr/tr/download/article-file/2041884
