Makale Başlığı: Okuryazarlık Becerilerinin Sosyal Bilgiler Dersi Öğretim Programlarında İncelenmesi
Özet: Günümüzde gittikçe artan bilgi birikimi içinde kaybolmamak için bilgiye ulaşma, bilgiyi kullanma, yönetme ve değerlendirme gibi becerilerin bireyler tarafından kazanılması gerekmektedir. Bu becerileri bireylere kazandırmak için eğitim-öğretimin temel öğelerinden birisi olan öğretim programlarına önemli görevler düşmektedir. Hayatın içerisinde yer alan sosyal bilgiler dersi öğretim programında da çeşitli becerilere yer verilmiştir. Bu becerilerin bazıları, sosyal bilgiler dersinin ilişkili olduğu disiplinlerin temel özellikleri dikkate alınarak çeşitli okuryazarlık becerileri olarak ortaya çıkmıştır. Bu beceriler de 2018 yılında yapılan güncelleme çalışmalarıyla birlikte sosyal bilgiler dersi öğretim programına çeşitli okuryazarlık becerileri olarak eklenmiştir. Okuryazarlık becerilerinin öğretim programına eklenmesiyle birlikte 2005 ve 2018 sosyal bilgiler dersi öğretim programları arasında okuryazarlık becerileri açısından nasıl bir değişim yaşandığı merak edilmiştir. Bu nedenle çalışmada 2005 ve 2018 sosyal bilgiler dersi öğretim programlarının okuryazarlık becerileri açısından karşılaştırmalı olarak incelenmesi amaçlanmıştır. Çalışma betimsel tarama modeli doğrultusunda yapılmış ve doküman incelmesi yöntemi kullanılmıştır. Bu doğrultuda çalışmada 2005 ve 2018 sosyal bilgiler dersi öğretim programlarında okuryazarlık becerileri içeren kazanımlar tespit edilerek iki öğretim programı okuryazarlık becerileri açısından incelenerek karşılaştırılmıştır. Çalışma sonucunda 2018 sosyal bilgiler dersi öğretim programında yer verilen okuryazarlık becerilerine 2005 öğretim programında da yer verildiği ve iki öğretim programında da benzer sınıf düzeylerinde ve benzer öğrenme alanlarında aynı okuryazarlık becerisine yer verildiği sonucuna ulaşılmıştır.
Yazar isimleri: ['Şenol Mail PALA']
Yayın Yılı: 30 Ağustos 2022
Dergi ismi: e-Kafkas Eğitim Araştırmaları Dergisi
Yayın sayfa url: https://dergipark.org.tr/tr/pub/kafkasegt/issue/69472/1097887
Yayın pdf linki: https://dergipark.org.tr/tr/download/article-file/2350687
