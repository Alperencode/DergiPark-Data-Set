Makale Başlığı: Petrol Fiyatları ile Kişisel Tüketim Harcamaları Arasındaki İlişkinin İncelenmesi: Fourier Yaklaşımı
Özet: Bu çalışmada, Türkiye’de 2009-2021 yılları arasında petrol fiyatları ile kişisel tüketim harcamaları arasındaki ilişkinin varlığı Fourier yaklaşımı kullanılarak test edilmiştir. Ham petrol fiyatlarının kişisel tüketim harcamaları ile ilişkisi incelenirken, kişisel tüketim harcamalarının yanı sıra, tüketim mallarının esneklikleri birbirinden farklı olmasından dolayı tüketilen malları dayanıklı, yarı dayanıklı ve dayanıksız tüketim malları olarak ayrıştırılmıştır. Bu amaçla öncelikle Fourier durağanlık testi yardımıyla değişkenlerin durağanlığı test edilmiş, seviyelerinde durağan olmayan serilerin farkı alınmış ve fark serilerinin durağan olduğu belirlenmiştir. Daha sonra değişkenler arasındaki uzun dönem ilişkinin varlığını sınamak için Fourier-Shin eşbütünleşme testi kullanılmıştır. Elde edilen sonuçlar, Türkiye’de ham petrol fiyatlarındaki ani şoklar, yarı dayanıklı ve dayanıksız tüketim harcamaları arasında uzun dönemli bir ilişki olduğu, ancak ham petrol fiyatları ile dayanıklı tüketim malları arasında uzun dönemli bir ilişki olmadığını ortaya koymaktadır. Elde edilen bir diğer sonuç ise, ham petrol fiyatlarında olan belirsizlik, tüketicilerin tüketim kararlarında belirleyici bir etken olduğu ancak bu belirleyici unsurun tüm mal grupları için geçerli olmadığını göstermektedir.
Yazar isimleri: ['Serkan KONYA']
Yayın Yılı: 14 Eylül 2022
Dergi ismi: Fiscaoeconomia
Yayın sayfa url: https://dergipark.org.tr/tr/pub/fsecon/issue/72567/1102509
Yayın pdf linki: https://dergipark.org.tr/tr/download/article-file/2370438
