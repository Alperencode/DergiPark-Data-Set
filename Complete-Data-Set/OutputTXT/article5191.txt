Makale Başlığı: Genç Yetişkinlerde Artan Sırt Çantası Yükünün Vestibüler Fonksiyon, Denge Ve Yürüme Parametreleri Üzerindeki Anlık Etkileri
Özet: Amaç: Ağır sırt çantası taşımanın vücut biyomekaniğine etkisi son yıllarda araştırmacıların ilgisini çekmektedir. Bununla birlikte, sırt çantası ağırlığının vestibüler fonksiyon üzerindeki etkileri ile ilgili araştırmalar sınırlıdır. Bu çalışmanın amacı, genç erişkinlerde artan sırt çantası yükünün vestibüler fonksiyon, denge ve yürüme parametreleri üzerindeki akut yanıtlarını araştırmaktı. Gereç ve Yöntem: Prospektif olarak dizayn edilen çalışmaya toplam 25 katılımcı dahil edilmiştir. Katılımcılar, vestibüler fonksiyon için adım testi, dinamik denge için Y denge testi ve yürüyüş parametreleri için enstrümental koşu bandı kullanılarak %0; %15 ve %30 vücut ağırlığındaki sırt çantalarıyla değerlendirildi. Sonuçlar: Vestibüler fonksiyon ile ilgili olarak, artan sırt çantası yükü ile test sonuçlarının daha iyi olduğu görüldü(p<0,05). Dinamik dengede posteromedial ve posterolateral yönlerde önemli farklılıklar vardı(p<0,05). Yürüme parametreleri açısından, yük arttıkça döngü süresi, kadans, yürüme hızı, ambulasyon indeksi ve bilateral adım uzunlukları azaldı (p<0,05). Tartışma: Sonuçlar, sırt çantası ağırlığına karşı görülen değişikliklerin vücut biyomekaniğini korumak ve sürdürmek için kompansatuar mekanizmaların bir parçası olabileceği şeklinde yorumlanabilir. Ekstra ağırlık koyarak, vestibüler eğitim sırasında kişi zorlanabilir.
Yazar isimleri: ['Zilan BAZANCİR APAYDIN', 'Elif KIRDI', 'Fatma Gül YAZICIOĞLU']
Yayın Yılı: 2 Eylül 2022
Dergi ismi: Ergoterapi ve Rehabilitasyon Dergisi
Yayın sayfa url: https://dergipark.org.tr/tr/pub/ered/issue/72464/915398
Yayın pdf linki: https://dergipark.org.tr/tr/download/article-file/1704334
