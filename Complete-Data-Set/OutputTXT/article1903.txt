Makale Başlığı: Camili Biyosfer Rezerv Alanının rekreasyonel amaçlı kullanımının ekonomik değerinin tahmini
Özet: Bu çalışmada, ülkemizin ilk ve tek biyosfer rezerv alanı olan Camili Biyosfer Rezerv Alanı örneğinden hareketle, ormanların işlevlerden biri olan rekreasyon işlevinin ekonomik değerinin tahmini amaçlanmıştır. Araştırmada seyahat maliyeti yöntemi ve koşullu değer belirleme yönteminden birlikte istifade edilmiştir. Alanda rekreasyon etkinliği gerçekleştiren 96 ziyaretçi ile 2016 yılında anket çalışması gerçekleştirilmiştir. Seyahat maliyeti yöntemi bulgularına göre;  ziyaretçilerin ortalama bireysel seyahat maliyeti ise 201.57 TL, bireysel tüketici rantı 697.16 TL ve toplam tüketici rantı ise 12200300 TL olarak tahmin edilmiştir. Koşullu değer belirleme yöntemi kapsamında ise ziyaretçilere rekreasyon hizmetlerine yönelik bir projeyi konu alan kuramsal senaryo sunulmuş ve buna bağlı olarak ziyaretçilerin ortalama ve toplam ödeme eğilim değerleri belirlenmeye çalışılmıştır. Buna göre alanda yürütülen rekreasyon hizmetlerinin korunması ve geliştirilmesine yönelik ortalama ödeme eğilimi 186.48 TL, toplam ödeme eğilimi ise 3263400 TL olarak tahmin edilmiştir. Sonuç olarak, kişilerin yaptıkları harcamadan daha az ödeme eğilimine sahip oldukları söylenebilir. Ayrıca alanın tanınırlığın artırılması ve yöre halkının rekreasyon faaliyetlerini çeşitlendirilebilmesi sayesinde ziyaretçi sayısı ve ziyaretçilerin alanda yaptıkları harcamalar artırılabilir ve alanın rekreasyon değeri daha da yüksek çıkabilir.
Yazar isimleri: ['Ufuk DEMİRCİ', 'Atakan ÖZTÜRK']
Yayın Yılı: 28 Ekim 2022
Dergi ismi: Artvin Çoruh Üniversitesi Orman Fakültesi Dergisi
Yayın sayfa url: http://ofd.artvin.edu.tr/tr/pub/issue/73139/1141964
Yayın pdf linki: https://dergipark.org.tr/tr/download/article-file/2531063
