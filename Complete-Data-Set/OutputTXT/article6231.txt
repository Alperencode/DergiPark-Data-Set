Makale Başlığı: Eski Mısır'da Tarımsal Üretim ve Vergilendirme Sistemi (MÖ 3100 – 672)
Özet: İnsanlık, tarımın yaygınlaşmasından sonra oluşan yerleşik hayat ile öncelikle şehirleşme sonrasında devletleşme aşamalarına geçerek tarihindeki en büyük değişimi gerçekleştirmiştir. Nil’in öngörülebilen bir zaman diliminde taşması ile nehrin vadisi ve deltasında doğal olarak tarım için müsait alanlar oluşmuştur. Bu alanlarda yaklaşık sekiz bin yıldır devam eden tarımsal üretim, kadim Mısır medeniyetinin ortaya çıkmasına yol açmıştır. Tarımın yapıldığı diğer coğrafyalar ile kıyaslandığında en az emekle en fazla ürünün alındığı Mısır’da birbiri ardına güçlü hanedanlıklar kurulmuştur. Bu çalışma, Eski Mısır'daki tarımsal üretimin gerçekleştirilmesi, kontrolü ve artırımı için yapılan düzenlemeler ile Mısır’daki hanedanlıkların en temel gelir kaynağını oluşturan tarımsal vergilendirme sisteminin binyıllar boyunca sürdürdüğü gelişimi ortaya koymayı amaçlamaktadır.
Yazar isimleri: ['Ercüment YILDIRIM']
Yayın Yılı: 19 Ekim 2022
Dergi ismi: Gaziantep Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/jss/issue/73087/1117480
Yayın pdf linki: https://dergipark.org.tr/tr/download/article-file/2431257
