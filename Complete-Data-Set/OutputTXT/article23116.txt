Makale Başlığı: İnternete Erişim Hakkı ve Devletlerin Yükümlülükleri
Özet: İnternete erişim hakkı günümüz dünyasında kimilerince “temel haklar”, kimilerince de “yeni kuşak insan hakları” arasında zikredilmektedir. Bu konu uluslararası belgelere ve kararlara da yansımıştır. Avrupa Konseyi, Avrupa Parlamentosu, Avrupa İnsan Hakları Sözleşmesi ve Birleşmiş Milletler tarafından konu değişik başlıklar altında ele alınmış, nihayetinde konu İnsan hakları Evrensel beyannamesine “Üçüncü Kuşak İnsan Hakları” olarak belirtilen başlıklar altında derç edilmiştir. Dolayısıyla bu hakkın ifası, kullanımı ile devletlere düşen yükümlülükler de kendisini göstermiştir. Bu çalışma içinde konunun sosyolojik, hukuki ve felsefi bakımdan gelişimi ve nihayetinde devletlerin internete erişim hakkı bağlamında yükümlülükleri ele alınmaktadır. Günümüzde İnternet ve Türkiye’de İnternete Erişim, İnsan Hakları ve İnternete Erişim Arasındaki İlişki, İnternete Erişim Hakkı üzerine olumlu ve olumsuz görüşler tartışılmaktadır. Bu çerçevede de şu üç görevin mutlak suretle devletler tarafından üstlenilerek yasal zemininin oluşturulması gerekliliği üzerinde durulmaktadır. İnternet altyapısını oluşturmak ve bireylerin yararlanmasına sunmak; İnternet üzerinde veri güvenliğini temin etmek, bunun için tedbirleri almak, yasal düzenlemeleri gerçekleştirmek; Kişilik hakları, kişisel veriler, kamu güvenliği, toplum sağlığı, terörizmle mücadele, insanlığa karşı suçlar, soykırım kapsamına giren suçlar ve katalog suçlar olarak belirlenen suç türleri içinde evrensel olarak mücadele gerektiren konularda internetin kullanılmasına yönelik tedbirleri almak.
Yazar isimleri: ['Zakir AVŞAR']
Yayın Yılı: 10 Aralık 2022
Dergi ismi: İletişim ve Diplomasi
Yayın sayfa url: https://dergipark.org.tr/tr/pub/iletisimvediplomasi/issue/73775/1197706
Yayın pdf linki: https://dergipark.org.tr/tr/download/article-file/2743750
