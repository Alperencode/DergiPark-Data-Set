Makale Başlığı: ÜÇ BOYUTLU YAZICILARIN DOĞAL HAYATIN SÜRDÜRÜLEBİLİRLİĞİ ALANINDA KULLANIMI
Özet: ÖZETİlk kez 1970’li yılların başında keşfedilen üç boyutlu yazıcı teknolojileri başlangıçta sadece plastik prototipler üretmekteyken günümüzde ise plastiğin yanı sıra metal, cam, beton ve seramik gibi pek çok malzemeyle üretim yapabilmektedirler. Seramik malzeme çok geniş kullanım ve üretim alanına sahiptir. Öyle ki bu alanlar geleneksel üretimden endüstriyel tasarım ürünlerine, sağlık sektöründen savunma ve uzay sanayiine varacak kadar geniş bir yelpazededir. Seramik üretiminde kullanım alanlarını iyice genişleten ve yerini her geçen gün daha da sağlamlaştıran üç boyutlu yazıcılar seramik alanı dahil kullanıldıkları tüm alanlarda devrim niteliğinde yenilikler yapılabilmesini de sağlamaktadırlar.Yüzyıllar boyunca doğayı sınırsız bir kaynak olarak gören insanoğlu doğal kaynakları hoyratça kullanarak çevresel birtakım sorunların ortaya çıkmasına sebep olmuştur. Özellikle sanayi devriminden sonra hızla gelişen teknolojinin düşüncesizce kullanımı doğal kaynakların hızla tükenmesinde ve doğanın kirlenmesine sebep olmuştur. Günümüzde doğal kaynakların hızla tükenmesi ve buna ek olarak insan nüfusundaki hızlı artış doğal kaynakların sürdürülebilirliği açısından yeni çözüm arayışını da zorunlu hale getirmiştir. Üç boyutlu yazıcı teknolojileri özellikle son zamanlarda sürdürülebilir yaşam alanında da aktif rol oynamaktadır. Son yıllarda dünyanın dört bir yanında geliştirilen projelerle topraksız tarım, mercan resiflerinin yeniden canlandırılması, eko-sürdürülebilir konut gibi doğal yaşamın sürdürülebilirliğini arttıracak projelerle doğaya yüksek oranda katkı sağlayan üç boyutlu yazıcılar bu alanlarda da kullanımlarını giderek yaygınlaşmaktadırlar.
Yazar isimleri: ['Merve Nil KÜÇÜKERBAŞ']
Yayın Yılı: 28 Ağustos 2021
Dergi ismi: Akademik Sanat
Yayın sayfa url: https://dergipark.org.tr/tr/pub/akademiksanat/issue/64719/941496
Yayın pdf linki: https://dergipark.org.tr/tr/download/article-file/1783747
