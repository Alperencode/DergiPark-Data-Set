Makale Başlığı: Yumuşak Yüz İfadelerine Sahip İnsanların Masum/ Suçsuz Algılanma Eğilimlerinin İncelenmesi
Özet: Beyinde yüz tanıma işlemi güçlü ve duygusal bir özelliğe sahiptir. Bu yüzden insanlar başka insanlarla olan ilişkilerinde yüz ifadelerine çok nadir kayıtsız olabilirler. Her yüz bir ifadeye sahiptir. Bu bağlamda bazı insanlar güvenilir, yardımsever, kibar, tehlikeli, sert ve sadakatsiz görünürler. İnsanlar, yüzleri bir dizi ayrı özellikten ziyade bütünsel olarak algılar. Yüzleri tanımak o kadar doğal ve hızlı gerçekleşir ki, nadiren ikinci kez düşünürüz. Bir yüzü tanımak anında ve zahmetsizdir. Bir an içinde, gerçekten de bir yüze baktığımızı fark ederiz, ama aynı zamanda onların kim olduğunu ve nasıl bir ruh haline sahip olduklarını da tanımlarız. Bir saniye içinde bir bireyin kimliğini, ruh halini, cinsiyetini, ırkını, yaşını ve dikkat yönünü tanımlayabiliriz. İfadeler, insanların yüzlerinden doğrudan beynimize sıçrar gibi görünür. Duyguları iletmek, insan yüzünün en önemli rollerinden biridir. Yüz algısı, bilimsel araştırmanın doğuşundan bu yana bir tartışma konusu olmuştur. Yüzleri tanıma becerisi, insanlarla iletişim kurmaya ve çevre hakkında bilgi edinmeye yardımcı olur. Yapılan çalışmalar yumuşak yüz hatlarına sahip kişilerin, masum ya da suçsuz bulunma oranlarının daha yüksek olduğunu göstermiştir. İnsanların bazıları üzgün bazıları ise tehditkar gözükebilir. Bu çalışmada bunun nedeni "literatür tarama" yöntemi ile gözden geçirilmiştir.  Bu doğrultuda yumuşak yüz ifadesi, yüz çekiciliği, bebek yüzlü, masum algılanma süreçleri incelenmiştir. Çalışma sonucunda insanların yüz görünümüne yönelik stereotipleri olduğu yumuşak yüz ifadelerine sahip insanların daha masum algılandığı görülmüş ve yüz tanıma sürecindeki iki farklı yollardan biri korteksin daha üst tabakalarında bulunan bilinç, diğeri ise beynin derinlerinde olan limbik sistem içinde olan bilinçsiz amigdalanın işlevi olduğu bulunmuştur.
Yazar isimleri: ['Fatih BAL']
Yayın Yılı: 27 Aralık 2022
Dergi ismi: Psikiyatride Güncel Yaklaşımlar
Yayın sayfa url: https://dergipark.org.tr/tr/pub/pgy/issue/68249/1093384
Yayın pdf linki: https://dergipark.org.tr/tr/download/article-file/2332473
