Makale Başlığı: ÖZEL ADLAR TÜRKÇE SÖZLÜK’TE YER ALMALI MIDIR?
Özet: Çalışmada “özel adlar Türkçe Sözlük’te yer almalı mıdır?” sorusu tartışılmıştır. Bunun için Türk Dil Kurumu tarafından hazırlanan Türkçe Sözlük’ün 11. Baskısı esas alınmış, sözlükteki özel adlar, madde başı olmaları ve açıklamaları temelinde örnekleriyle birlikte değerlendirilmiştir. Değerlendirmeden elde edilen sonuca göre, Türkçe Sözlük, içinde yer alan 2028 özel adın hem durumları hem de bunlarla ilgili olarak verilen bilgiler bakımlarından, bir düzensizlik içindedir. Bu düzensizlik, özel adların sözlüğe değil ansiklopediye yerleştirilmesiyle ortadan kaldırılabilir. Böylece özel adlar ve işaret ettikleri için bilgi sahibi olmak isteyen kullanıcı, “sözcük”lerin tanımlandığı sözlük yerine “şeylerin” açıklandığı ansiklopediye yönlendirilebilir. Günümüz bilgi kaynaklarının “elektronik ortama” meyletmeleri ile sayfa sorunu kalmadığı için, kullanıcı, özel ad ve işaret ettiği şey hakkında tatminkar bilgiye ulaşabilir.
Yazar isimleri: ['Levent KURGUN']
Yayın Yılı: 10 Haziran 2022
Dergi ismi: Marmara Türkiyat Araştırmaları Dergisi
Yayın sayfa url: https://dergipark.org.tr/tr/pub/mtad/issue/70241/989913
Yayın pdf linki: https://dergipark.org.tr/tr/download/article-file/1952818
