Makale Başlığı: Bentler Tabiat Parkı'nın Rekreasyon Potansiyelini Değerlendirmeye Yönelik Bir Çalışma
Özet: Yoğun nüfus ve yapılaşmayla birlikte kent içerisindeki doğal alanlar, halkın rekreatif ihtiyaçlarının karşılandığı yerler olarak her geçen gün daha da kıymetli hâle gelmektedir. Bitki örtüsü ve yaban hayatı ile birlikte görsel değere sahip tabiat parkları da doğal alanlar arasında önemli bir yere sahiptir. Bu çalışmanın amacı, Belgrad Ormanı’nda bulunan ve de piknik, doğa yürüyüşü, bisiklet ile gezinti, doğa fotoğrafçılığı gibi çeşitli rekreatif olanaklara sahip Bentler Tabiat Parkı’nın rekreasyon potansiyelinin belirlenmesidir. Bu amaçla, orman içi rekreasyon potansiyelinin saptanmasında sıklıkla tercih edilen Gülez Yöntemi kullanılmıştır. Bu yöntem, rekreasyon alanında peyzaj değeri, iklim değeri, ulaşılabilirlik, rekreatif kolaylık ve olumsuz etkenler olmak üzere beş ögeyi değerlendirerek alanın rekreasyon potansiyelini belirlemektedir. Buna göre; Bentler Tabiat Parkı’nın rekreasyon potansiyeli değerlendirilmiş ve rekreasyon potansiyelinin %77 (çok yüksek) olduğu saptanmıştır. Alanda gerçekleştirilen arazi çalışmaları ve aynı zamanda kullanıcı yorumları da dikkate alınarak Bentler Tabiat Parkı’nda olumsuz etkenlerin azaltılarak rekreasyon potansiyelinin arttırılması yönünde çeşitli öneriler getirilmiştir.
Yazar isimleri: ['Eren Dağra SÖKMEN', 'Ş. Doğanay YENER']
Yayın Yılı: 1 Aralık 2022
Dergi ismi: Mehmet Akif Ersoy Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/makufebed/issue/71318/1103500
Yayın pdf linki: https://dergipark.org.tr/tr/download/article-file/2374406
