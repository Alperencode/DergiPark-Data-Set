Makale Başlığı: TURİST REHBERLERİNİN COVİD-19 SÜRECİNDEKİ TÜKENMİŞLİK DÜZEYLERİNİN İŞTEN AYRILMA NİYETLERİNE ETKİSİ
Özet: Turist rehberleri destinasyonun turistik çekiciliklerini anlatarak ülkenin doğal ve kültürel mirasını tarihleri ve hikayeleri ile turistlere sunarlar. Bölgelerin ve ülkelerin değerlerini dünyaya ifade edebilme rolleri yüzünden turizm sektörünün etkili paydaşları arasında yer alırlar. Covid-19 sürecinde ülkelerin uyguladığı tedbirler rehberlerin gerçekleştirdikleri rehberlik hizmetlerini sınırlamış ve kimi zaman tamamen engellemiştir. Bu çalışmada profesyonel turist rehberlerinin Covid-19 sürecinde algıladıkları tükenmişlik düzeylerinin işten ayrılma niyetlerine etkisi ele alınmıştır. Araştırma kapsamında turist rehberlerinden anket yöntemiyle elde edilen veriler istatistiki analiz yöntemleriyle incelenmiştir. Turist rehberlerinin pandemiden büyük oranda olumsuz etkilendikleri, uygulanan destek ve teşviklerden yararlanma düzeylerinin sınırlı olduğu, orta düzeyde tükenmişlik ve işten ayrılma niyetine sahip oldukları, tükenmişlik algılarının işten ayrılma niyetlerini olumlu yönde anlamlı düzeyde etkilediği ortaya konulmuştur. Araştırma sonucunda kamu kurumlarına, işletmelere ve mesleki kuruluşlara önerilerde bulunulmuştur.
Yazar isimleri: ['İsa BAYHAN', 'Asım SALDAMLI']
Yayın Yılı: 30 Kasım 2022
Dergi ismi: Abant Sosyal Bilimler Dergisi
Yayın sayfa url: https://dergipark.org.tr/tr/pub/asbi/issue/73571/1146039
Yayın pdf linki: https://dergipark.org.tr/tr/download/article-file/2547519
