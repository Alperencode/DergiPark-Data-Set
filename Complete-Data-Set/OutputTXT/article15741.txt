Makale Başlığı: Ruanda'da Su Kaynakları ve Sulama
Özet: Bu çalışmanın amacı Ruanda'nın tarımsal su kaynaklarını ve sulama potansiyelini değerlendirmektir. Çalışmanın hazırlanmasında Ruanda ulusal tarım raporları, sulama konusunda uzmanlaşmış kişilerin raporları ve konuyla ilgili yayınlanmış çeşitli makaleler kullanılmıştır. Ruanda, Doğu Afrika'da, yüzölçümü nispeten küçük, denize kıyısı olmayan tarımsal potansiyeli büyük bir ülkedir. Ruanda toplam 26.338 km2 yüzölçümüne ve 12.7 milyon nüfusa sahiptir. Ülkede tarım, 2020 yılı rakamlarına göre GSYİH'nın (Gayri Safi Yurtiçi Hasıla) %24'ünü oluşturmakta ve çalışan nüfusun %64'ü tarım sektöründe istihdam edilmektedir. Ruanda’nın sahip olduğu 1.4 milyon hektar tarım arazisinin yaklaşık %43’ü (0.6 milyon ha) sulanabilir niteliktedir. Mevcut durumda sulanabilir alanların yaklaşık %10'u (63.742 hektar) sulamaya açılmıştır. Ruanda'nın yıllık ortalama yağış miktarı 1200 mm, toplam kullanılabilir su miktarı ise 6.8 milyar m3/yıl'dır. 2017- 2021 ortalamasına göre, yüzey sulama, yağmurlama ve damla sulama yöntemleri ile sulanan alanların oranı sırasıyla % 49.7,% 6.7 ve% 2.5’dir. Sulanan alanlarda 2021 yılında hububat, baklagil ve bakliyat, yumrular, sebze ve meyvelerin tarımsal üretimi sırasıyla 491.130 ton, 288.018 ton, 1.826.018 ton ve 184.944 ton olmuştur.
Yazar isimleri: ['Emmanuel HAKIRUWIZERA', 'Emre TOPÇU', 'Yusuf UÇAR']
Yayın Yılı: 30 Haziran 2022
Dergi ismi: Türk Bilim ve Mühendislik Dergisi
Yayın sayfa url: https://dergipark.org.tr/tr/pub/tjse/issue/70768/1054181
Yayın pdf linki: https://dergipark.org.tr/tr/download/article-file/2178053
