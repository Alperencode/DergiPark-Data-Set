Makale Başlığı: Kocavşar Deresi (Balıkesir) Fitoplankton Ekolojisi
Özet: Kocaavşar Deresinden Mayıs 2020 ve Ekim 2020 tarihlerinde iki istasyondan su örnekleri alınıp suyun bazı fiziksel ve kimyasal parametreleri ile fitoplanktonik alg florası incelenmiştir. Yapılan analizlerde, su sıcaklığı (T) 10-27°C, pH 8.77-14.70, elektriksel kondüktivite (EK) 322-712 μScm-1, nitrat azotu (NO3-N) 1.8-2.5 mgl-1, toplam azot (TN) 2.8-4 mgl-1, fosfat (PO4-P) 0.2-0.34 mgl-1 ve toplam fosfor (TP) 0.26-0.4 mgl-1 aralıklarında ölçülmüştür. Fitoplankton örneklerinin analizi sonucu, Bacillariophytadan 9, Chlorophytadan 17, Cyanobacteriadan 5 ve Euglenozoadan 1 olmak üzere toplam 32 tür tespit edilmiştir. Bacillariophytadan Fragilaria capucina, Cyclotella glabriuscula, Cymbella affinis , Diatoma vulgaris, Pinnularia major, Ulnaria ulna var. Oxyrhynchus, Navicula minuta, Nitzschia amphibia, Chlorophytadan Pandorina morum ve Euglenozoadan Phacus pleuronectes baskın türler olarak belirlenmiştir. Korelasyon analizleri, Bacillariophyta grubundan baskınlık gösteren F. capucina ‘nın elektriksel kondüktivite (EK) ve toplam azot (TN) ile, P. majör pH ile, N. amphibia TP ile, C. affinis NO3-N ve TN ile, D. vulgaris ve U.ulna fosfat (PO4-P) ve TP ile yüksek korelasyon göstermişlerdir. Chlorophyta grubunda baskın olan P. morum pH ve EK ile, Euglenozoa grubundan P. pleuronectes sadece EK ile yüksek korelasyon göstermiştir. Su Kirliliği Kontrolü Yönetmeliği, kıtaiçi su kütleleri kalite kriterleri ışığında değerlendirildiğinde toplam fosfora göre Kocaavşar Deresinin III. sınıf, nitrat azotuna göre ise I. sınıf su kalitesinde olduğunu göstermiştir. Baskın fitoplankton türlerine göre ise ötrofik karakterli bir su kütlesidir.
Yazar isimleri: ['Kemal ÇELİK']
Yayın Yılı: 15 Aralık 2022
Dergi ismi: Journal of Advanced Research in Natural and Applied Sciences
Yayın sayfa url: https://dergipark.org.tr/tr/pub/jarnas/issue/73467/1086901
Yayın pdf linki: https://dergipark.org.tr/tr/download/article-file/2305965
