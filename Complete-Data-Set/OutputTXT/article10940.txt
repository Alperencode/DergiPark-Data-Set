Makale Başlığı: Lapseki İlçesi’ nin Tarım Potansiyeli
Özet: Lapseki Marmara Bölgesinde yer almaktadır. Sahip olduğu coğrafik yapı ve ekolojik koşullar sebebiyle ülkemizin tarım potansiyeli ve ürün çeşitliliği yüksek ilçeler arasında yer almaktadır. Topraklarının verimli olması, ikliminin çok sert geçmemesi ilçede tarımsal üretimin önemini daha da arttırmıştır. Lapseki, 361.788 dekar tarım arazisine sahiptir ve bu arazilerin; %32’sini tarla ziraati arazisi, %18’ ini meyve bahçesi, %3’ü sebze ziraatı arazisi olarak kullanılmaktadır. Ticari değerli ürünler ön plana çıkmıştır ve bölge halkının üretimini önemli ölçüde etkilemiştir. Bölgede özellikle yoğun olarak meyve yetiştirilmekte ve yüksek kalitede ürün elde edilebilmektedir. Lapseki şeftali, nektarin ve kiraz yetiştiriciliğinde marka haline gelmiştir. Yüksek gelir getiren şeftali yetiştiriciliği, tarım ile uğraşan nüfusun geçim kaynağını oluşturmaktadır. Türkiye şeftali üretiminin %11,10’ luk kısmını Lapseki İlçesinden karşılanmaktadır. Özellikle ihracat açısından önemli olan tür ve çeşitlerin yetiştiriciliğinin yapılması gerek bölge ve gerekse ülke ekonomisi açısından büyük önem taşımaktadır.
Yazar isimleri: ['Engin GÜR']
Yayın Yılı: 31 Aralık 2020
Dergi ismi: Lapseki Meslek Yüksekokulu Uygulamalı Araştırmalar Dergisi
Yayın sayfa url: https://dergipark.org.tr/tr/pub/ljar/issue/59169/826141
Yayın pdf linki: https://dergipark.org.tr/tr/download/article-file/1397847
