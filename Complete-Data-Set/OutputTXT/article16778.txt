Makale Başlığı: Ishiguro’nun Gömülü Dev Romaninda Bireysel ve Kolektif Hafıza
Özet: Kazuo Ishiguro’nun yedinci romanı Gömülü Dev (2015), Roma sonrası dönemin erken ortaçağ tarihinde fantastik bir hikâyede bellek kavramını ele almaktadır. Bir yolculuk modeli içinde gerçekleşen bu anlatıda ana karakterler görevlerini yerine getirmek için yola çıkarlar. Yaşlı bir çift olan Axl ve Beatrice için bu görev oğullarını bulmak ve kayıp anılarını hatırlamaktır. Bir Sakson savaşçısı olan Wiston için ise bu görev büyülü nefesi tüm ülkede bir unutkanlık sisine neden olan Querig ismindeki dişi ejderhayı yok etmektir. Bireysel ve toplumsal hafızanın birbirine bağlı olduğunun gösterildiği bir anlatıda yazar yitiriş, pişmanlık, unutuş ve hatırlayış üzerine düşünür. Metin boyunca bireysel ve kolektif anıların birbirine bağlılığı sunulurken, travmatik deneyimlerin ve yas sürecinin doğası da odak noktası haline getirilir. Romanın sonu, hatırlamanın hem birey hem de toplum veya ulus için bir nimet mi yoksa bir lanet mi olduğu sorusuna vurgu yapar. Bu nedenle bu makalede öncelikle Kazuo Ishiguro hakkında kısa biyografik bilgi verilecek ve ardından Maurice Halbwachs, Cathy Caruth ve Anne Whitehead gibi uzmanların yardımıyla bireysel ve kolektif hafızanın birbirine bağlılığı roman üzerinden örneklerle araştırılacaktır. Bireysel ve kolektif hatırlamanın sunduğu fırsatlar ve aynı zamanda neden olduğu açmazlar ve kısıtlamalar romandaki ana karakterler üzerinden örneklendirilecektir.
Yazar isimleri: ['Ercan GÜROVA']
Yayın Yılı: 30 Haziran 2022
Dergi ismi: Uluslararası İnsan Çalışmaları Dergisi
Yayın sayfa url: https://dergipark.org.tr/tr/pub/uicd/issue/70572/1000611
Yayın pdf linki: https://dergipark.org.tr/tr/download/article-file/1994138
