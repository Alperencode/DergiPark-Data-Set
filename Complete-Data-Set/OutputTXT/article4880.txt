Makale Başlığı: Birleşme ve Satın Alma Haberlerinin Borsa Getirisi Üzerine Etkisi: 2005-2017 Borsa İstanbul Örneği
Özet: Küreselleşmenin etkisi ile artan rekabet ortamında birleşme ve satın almalar, şirketlerin en fazla tercih ettiği büyüme stratejileri arasında önemli bir yer tutmaya başlamıştır. Bu nedenle şirketler piyasadaki konumlarını güçlendirmek ve piyasadan daha çok pay elde edebilmek için şirket birleşme ve satın alma yolunu tercih etmektedirler. Bu çalışmanın amacı birleşme ve satın alma işlemi gösteren şirketlerin, bu işlemi gerçekleştirmeden önce çıkan birleşeceklerine dair dedikodu tarihlerinde şirketlerin borsa getirileri üzerinde etkilerinin olup olmadığının araştırılmasıdır. Bu amaç doğrultusunda, 2005-2017 yılları arasında borsada işlem gören ve birleşme ve satın alma işlemi gösteren 20 şirketin verilerinden yararlanılarak hedef şirketlerin getirilerine etkisi araştırılmıştır. Çalışma da Olay Analizi (Event Study) yöntemi ve olay analizine bağlı Bağımlı Örneklem t-Testi (Paired Samples t-Test) kullanılmıştır. Yapılan araştırma sonucunda ele alınan dönemlerde satın alma ve birleşme dedikodu haberlerinin bazı hedef şirketlerin getirisine etkisinin anlamlı olduğu bulunurken, bazı şirketlerin ise bu olaya anlamsız tepki gösterdiği saptanmıştır. Bağımlı Örneklem t-Testi sonuçlarına bakıldığında (-3/+3) olay penceresinde CAAR değerleri üzerinde anlamlı etki tespit edilmiştir.
Yazar isimleri: ['Seden ERCAN', 'Özkan HAYKIR']
Yayın Yılı: 30 Eylül 2022
Dergi ismi: Ekonomi Politika ve Finans Araştırmaları Dergisi
Yayın sayfa url: https://dergipark.org.tr/tr/pub/epfad/issue/72853/1092300
Yayın pdf linki: https://dergipark.org.tr/tr/download/article-file/2328292
