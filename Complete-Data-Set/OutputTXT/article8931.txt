Makale Başlığı: Levrekten (Dicentrarchus labrax) İzole Edilen Lactococcus lactis'in Antibakteriyel Aktivitesi ve in vitro Probiyotik Özellikleri
Özet: Bu çalışmanın amacı, Lactococcus lactis’in seçilmiş patojenlere karşı antibakteriyel etkisini taramak ve probiyotik özelliklerini laboratuvar ortamında karakterize etmektir. Çalışmada, L. lactis’in tam-hücre ürünü ve hücresiz süpernatantı test edilmiştir ve tam hücreli bileşiğin antibakteriyel etkisinin, hücresiz süpernatantınkinden daha fazla olduğu tespit edilmiştir. L. lactis en büyük inhibitör etkiyi test edilen bakteriler arasında, aynı ortamdan izole edilen A. veronii’ye karşı göstermiştir. L. lactis, 4-37 °C, %1-4 NaCl, %0,3 oxgall ve pH 2-3'te gözlemlenebilir büyüme sergilemiştir. Hücreler %89,3 oranında hidrofobik özellik göstermiştir. API-ZYM sisteminde test edilen 19 enzimden sadece 7'sinin L. lactis için belirgin olduğu tespit edilmiştir. L. lactis’in, streptomisin ve sülfadiazin'e dirençli, su ürünleri yetiştiriciliğinde yaygın olarak kullanılan diğer 7 antibiyotiğe karşı ise duyarlı olduğu belirlenmiştir. İzolat γ-hemolitiktir. Sonuçlar, L. lactis’in geniş bir sıcaklık ve tuzluluk aralığında hayatta kalabilme, asidik ve safra tuzlu ortamlarda gelişebilme ve sindirimi destekleyebilen enzimler üretebilme gibi probiyotik özellikler sergilediğini göstermiştir. Bu bulgulara dayanarak L. lactis’in su ürünleri yetiştiriciliğinde probiyotik takviyesi olarak kullanılma potansiyeli olduğu öngörülmektedir.
Yazar isimleri: ['Ecren UZUN YAYLACI']
Yayın Yılı: 30 Eylül 2022
Dergi ismi: Journal of Anatolian Environmental and Animal Sciences
Yayın sayfa url: https://dergipark.org.tr/tr/pub/jaes/issue/72468/1119685
Yayın pdf linki: https://dergipark.org.tr/tr/download/article-file/2440635
