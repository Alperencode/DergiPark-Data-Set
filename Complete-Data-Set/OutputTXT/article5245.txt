Makale Başlığı: Erzincan’ da Maksillofasiyal Fraktür ve Tedavi Paternleri: Retrospektif Çalışma
Özet: Maksillofasiyal kırıkların epidemiyolojisi ülkeden ülkeye değişir. Nüfus yoğunluğu, yaşam tarzı, kültürel arka plan ve sosyoekonomik durum maksillofasiyal yaralanmaların prevalansını etkileyebilir. Bu nedenle bu çalışmada, yatan hastalarda maksillofasiyal kırıkların epidemiyolojisi ve tedavi planlarını daha iyi politika oluşturma stratejileri için faydalı olacak şekilde değerlendirdik. Bu retrospektif çalışmada, hastaneye yatış ve maksillofasiyal yaralanma nedeniyle opere edilen 50 hastanın tıbbi kayıtları değerlendirildi. Yaş, cinsiyet, kırık tipleri, nedenleri, tedavi planları ve tedavi sonrası komplikasyonlar kaydedildi. Hastaların çoğu erkekti (% 78). Olguların çoğu 21-30 yaş aralığındaydı. Kırıklara çoğunlukla düşme (% 40) ve kazalar (% 38), özellikle de motosiklet kazaları neden olmuştur ve en sık tutulum yeri, mandibula'nın parasemfiz bölgesidir. Tedavi planı olarak ORIF + IMF (% 63) tercih edildi. Çalışmamızın bulguları, maksillofasiyal kırıkların neden ve insidansının her ülkede farklı olduğu görüşünü desteklemektedir. Birçok gelişmiş ülkenin aksine, düşme ve trafik kazaları maksillofasiyal kırıkların en yaygın nedenidir.
Yazar isimleri: ['Yakup GÜLNAHAR', 'Tolga AKSAN', 'Fatih TAŞKESEN', 'İlke KÜPELİ', 'Mustafa AYDINOL']
Yayın Yılı: 31 Ağustos 2022
Dergi ismi: Erzincan Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/erzifbed/issue/72358/1114787
Yayın pdf linki: https://dergipark.org.tr/tr/download/article-file/2420143
