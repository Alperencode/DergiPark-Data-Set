Makale Başlığı: Eğitimde Bilgi İletişim Teknolojilerinin Kullanımı: Sınıf Öğretmenlerinin Görüşlerinin İncelenmesi (Bir Karma Yöntem Araştırması) / Using Information and Communication Technologies in Education: Exploring the Views of Classroom Teachers (A Mixed-Method Research)
Özet: Bu çalışmada ilkokullarda eğitimde bilgi iletişim teknolojilerinin kullanımının öğrenciler üzerindeki etkilerine yönelik sınıf öğretmenlerinin görüşleri incelenmiştir. Görüşlerin belirlenmesinde nitel ve nicel desenin bir arada kullanıldığı karma yöntem araştırma desenlerinden keşfedici sıralı desen kullanılmıştır. Çalışmada iki araştırma grubu bulunmaktadır. Odak grup araştırma grubunu alanında en az on yıl öğretmenlik deneyimi bulunan ve teknolojiyi etkin olarak kullanan 6 sınıf öğretmeni oluşturmaktadır. Anket maddelerini cevaplayan öğretmenlerin oluşturduğu araştırma grubunu ise 60 sınıf öğretmeni oluşturmaktadır. Araştırma, 2020 yılının başında Mersin'de bir devlet okulunda gerçekleştirilmiştir. Çalışmada veri toplama araçları olarak odak grup görüşmesi açık uçlu soru formu ve bilgi iletişim teknolojilerine yönelik öğretmen görüş anketi kullanılmıştır. Odak grup görüşmesinde tüm görüşme dijital yolla kayıt altına alınmış ve iki uzman tarafından analiz edilmiştir. Bulgular cümle temelli olarak tabloda verilmiştir. Anketten elde edilen bulgular ise analiz edilerek yüzde ve frekans olarak tabloda verilmiştir. Odak grup görüşmesinden ve anketten elde edilen bulgular harmanlanarak analiz edilmiş ve yorumlanmıştır. Elde edilen bulgulara göre eğitimde bilgi iletişim teknolojileri öğrenciler için eğitici ve eğlencelidir. Bunun yanında öğrencileri sosyallikten uzaklaştırması ve bazı durumlarda bağımlılık oluşturması olumsuz yönleridir. Öğretmenler günümüzde eğitimde bilgi iletişim teknolojilerini kullanmanın kaçınılmaz ve önemli olduğu görüşündedir.
Yazar isimleri: ['Mutlu UYGUR']
Yayın Yılı: 30 Ekim 2022
Dergi ismi: e-Uluslararası Eğitim Araştırmaları Dergisi
Yayın sayfa url: http://www.e-ijer.com/tr/pub/issue/73267/1145117
Yayın pdf linki: https://dergipark.org.tr/tr/download/article-file/2543536
