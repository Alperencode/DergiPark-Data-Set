Makale Başlığı: DENİZ YETKİ ALANLARININ SINIRLANDIRILMASINDA DOĞU AKDENİZ ADALARI
Özet: Denizlerden faydalanma imkanlarının gelişmesiyle, denizlerin kullanımı hususunda kıyıdaş devletler arasındaki ihtilaflar da artmıştır. İhtilaflar, devletlerin kendi aralarında yaptığı anlaşmalarla çözülmüştür. Devletlerin kendi aralarında geliştirdiği çözümler, zamanla, çok taraflı uluslararası sözleşmeler ve Uluslararası Adalet Divan’ınca kaynak olarak kullanılmıştır. Deniz alanlarının sınırlandırılması kriterleri, adaların varlığı halinde, önem kazanmaktadır. Uluslararası yargı mercilerince, deniz alanlarının sınırlandırılmasında, adalarının konumu ve yapısı dikkate alınarak, adalara tam etki verilmesi, sınırlı etki verilmesi, hiç etki verilmemesi yahut adaların çevrelenmesi durumları değerlendirilmektedir. Burada gözden kaçırılmaması gereken husus, adalara tanınacak etkilerin hakça ilkelere göre yapılmasıdır. Uluslararası Adalet Divanı ve diğer uluslararası mahkemeler, adalara verilecek etkiyi belirlerken; orantılılık, açık denizlere erişimin kesilmemesi ve ilgili koşulların önemleri nispetinde ele alınması ilkelerini sıklıkla kullanmaktadır. Çalışmamızda, deniz yetki alanlarının sınırlandırılmasında genel yaklaşımlar ile adaların sınırlandırmada etkisi ele alınmış ve Doğu Akdeniz’deki Yunanistan'a ait adalardan kaynaklanan Türkiye/Yunanistan ihtilafı, bu ilkeler çerçevesinde değerlendirilmiştir.
Yazar isimleri: ['Ömer Miraç SALİ']
Yayın Yılı: 30 Mart 2022
Dergi ismi: Uluslararası İlişkiler ve Diplomasi
Yayın sayfa url: https://dergipark.org.tr/tr/pub/uid/issue/69215/1093257
Yayın pdf linki: https://dergipark.org.tr/tr/download/article-file/2331997
