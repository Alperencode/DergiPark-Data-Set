Makale Başlığı: Kuzey Irak’taki sera sebzelerinde kök-ur nematodu türlerinin dağılımı ve yaygınlığı
Özet: Bu çalışmanın amacı, Kuzey Irak’ın Süleymaniye, Erbil ve Duhok illerindeki sera sebzelerinde kök-ur nematodlarının (Meloidogyne spp.) dağılımının ve yaygınlığının belirlenmesidir. Yüz seksen yedi serada 2018 yılı Kasım ve Aralık aylarında sürvey yapılmıştır. Meloidogyne spp., perineal patternler ve esteraz fenotipi kullanılarak teşhis edilmiştir. Sürvey yapılan seraların %37’sinde Meloidogyne varlığı tespit edilmiş ve yaygınlık Süleymaniye’de %40, Duhok’da %38 ve Erbil’de %34’dür. Meloidogyne ile bulaşık seraların %64’ünde Meloidogyne javanica (Treub, 1885) ve %36’sında Meloidogyne incognita (Kofoid & White, 1919) (Tylenchida: Meloidogynidae) bulunmuştur. Sürvey yapılan ile göre, M. incognita ve M. javanica, sırasıyla Duhok’da seraların %23 ve %15’de, Erbil’de seraların %12 ve %22’de, Süleymaniye’de seraların %10 ve %30’da tespit edilmiştir. Meloidogyne spp., roka, karnabahar, hıyar, patlıcan, marul, domates ve kabakta bulunmuştur. Meloidogyne spp.’nin en yüksek yaygınlığı, çalışma alanındaki seralarda en yoğun yetiştirilen sebzeler olan hıyar (%58) ve domates (%33)’de tespit edilmiştir.
Yazar isimleri: ['Hoshang HAMAD', 'Gökhan AYDINLI', 'Sevilhan MENNAN']
Yayın Yılı: 30 Eylül 2022
Dergi ismi: Türkiye Entomoloji Dergisi
Yayın sayfa url: https://dergipark.org.tr/tr/pub/entoted/issue/71123/1141029
Yayın pdf linki: https://dergipark.org.tr/tr/download/article-file/2527339
