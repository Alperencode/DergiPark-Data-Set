Makale Başlığı: Trafik Kazası Sonrasında Düzenlenen Maluliyet Raporlarında Çözülemeyen Problem: Yönetmelik Sorunu
Özet: Amaç: Trafik kazalarına bağlı yaralanmalarda maluliyet raporu düzenlenirken hangi yönetmeliğin kullanılacağı büyük bir problem olarak karşımıza çıkmaktadır. Çalışmamızda; Trafik kazalarından kaynaklanan tazminat davalarında temyiz merci olan Yargıtay 17 Hukuk Dairesi’nin ve bu daire kapandıktan sonra görevini devrettiği Yargıtay 4. Hukuk Dairesi’nin kararları, Anayasa Mahkemesi’nin iptal kararı ve Karayolları Motorlu Araçlar Zorunlu Mali Sorumluluk Sigortası Genel Şartları (KZMSS Genel Şartları) incelenerek çözüm önerileri sunulması amaçlandı. Gereç ve Yöntemler: Çalışmamızda; Yargıtay 17 Hukuk Dairesi’nin 01.01.2020 - 25.03.2021 ve Yargıtay 4. Hukuk Dairesi’nin 24.05.2021-01.12.2021 tarihleri arası kararları “https://karararama.yargıtay.gov.tr/” adresinden, Anayasa Mahkemesi’nin iptal kararı ile KZMSS Genel Şartları “https://www.resmigazete.gov.tr/” adresinden taranarak elde edilen veriler Excel 2016 Microsoft programına kaydedildi. Maluliyet oranı tespiti için hangi tarihler arasında hangi yönetmelik kapsamında rapor düzenlenmesi gerektiği araştırıldı. Bulgular: Yargıtay 17. Hukuk Dairesi’nin 01.01.2020 ile 25.03.2021 tarihleri arasında çalışmamız koşullarını kapsayan 129 kararına, Yargıtay 4. Hukuk Dairesi’nin 24.05.2021 ile 01.12.2021 tarihleri arasında 220 kararına, KZMSS Genel Şartları ve Değişiklik Yapılmasına Dair Genel Şartlar kapsamında 14.05.2015 - 04.12.2021 resmi gazete tarihleri arası çalışmamız koşullarını kapsayan 4 (dört) tebliğ kararına, Anayasa Mahkemesi’nin Esas Sayısı: 2019/40, Karar Sayısı: 2020/40, Karar Tarihi: 17/7/2020 olan iptal kararına ulaşıldı.  Sonuç: Çalışmamız kapsamında; Trafik kazasına bağlı maluliyet raporlarında hangi yönetmeliğin kullanılacağı hususunda Yargıtay 17. Hukuk Dairesi’nin ve bu daire kapandıktan sonraki süreç için görevini devrettiği Yargıtay 4. Hukuk Dairesi’nin içtihatları ve KZMSS Genel Şartları birbiri ile uyumlu olduğu, ancak Anayasa Mahkemesi’nin iptal kararının 01.09.2013 ile 20.02.2019 tarihleri arasında meydana gelen trafik kazalarında kullanılması gereken yönetmelik açısından çelişki oluşturduğu ortaya çıkmaktadır.
Yazar isimleri: ['Talip VURAL']
Yayın Yılı: 14 Aralık 2022
Dergi ismi: Adli Tıp Dergisi
Yayın sayfa url: http://www.adlitipdergisi.com/tr/pub/issue/73759/1153526
Yayın pdf linki: https://dergipark.org.tr/tr/download/article-file/2573574
