Makale Başlığı: Biberde (Capsicum annuum L. cv. Oskar F1) Farklı Muhafaza Sürelerinin Verim ve Kalite Özelliklerine Etkisi
Özet: Biber, özellikle yüksek C vitamini içeriği ile beslenme açısından önemli bir yere sahip sebzelerdendir. Muhafaza süresince meyve ve sebzelerin kalite özellikleri düşmekte, özellikle yeni çeşitlerde bu kalite özelliklerinin ve bu özelliklerin muhafaza süresince nasıl değiştiğinin belirlenmesi önem arz etmektedir. Bu çalışma Çanakkale Onsekiz Mart Üniversitesi Dardanos Üretim Çiftliğinde 2018 yılı yaz döneminde yetiştirilen Oskar F1 biber çeşidinin kalite ve muhafaza özelliklerinin belirlenmesi amacı ile yapılmıştır. Hasat edilen biberlerde +10 ± 1 °C sıcaklık, %85-90 oransal nem koşullarında 10, 20, 30 gün sonundaki depolama sonrasında renk (L-Parlaklık, a-Kırmızı/yeşil, b-Sarı/mavi, Hue), suda çözünür kuru madde (S.Ç.K.M.), pH, titre edilebilir toplam asitlik (T.E.T.A.), toplam karotenoid miktarı (μg/ml), ağırlık kaybı (%), askorbik asit içeriği (mg/100g), toplam fenolik bileşik miktarı (GAE mg/100 g) parametreleri belirlenmiştir. Çalışma sonucunda muhafazanın ilk 20 gününde L (parlaklık) renk, b (sarı-mavi) renk, karotenoid ve titre edilebilir toplam asitlik değerlerinde istatistiksel anlamda önemli miktarda bir düşüş olmadığı görülmekle birlikte, 30 gün sonunda ürünün kalitesinde düşüş görülse de halen tüketilebilir olduğu belirlenmiştir.
Yazar isimleri: ['Tolga SARIYER', 'Hatice Nihan ÇİFTCİ']
Yayın Yılı: 25 Temmuz 2022
Dergi ismi: ÇOMÜ Ziraat Fakültesi Dergisi
Yayın sayfa url: https://dergipark.org.tr/tr/pub/comuagri/issue/71399/963212
Yayın pdf linki: https://dergipark.org.tr/tr/download/article-file/1862579
