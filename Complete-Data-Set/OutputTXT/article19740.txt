Makale Başlığı: Acil Servise Başvuran Psikiyatrik Olgular ve Konsültasyon-Liyezon Psikiyatrisi: Bir Derleme
Özet: Psikiyatrik acil durumlar, bir hastanın, tedavi edilmediği takdirde kendisine veya çevredeki diğer kişilere zarar verebilecek akut bir davranış, düşünce veya ruh hali bozukluğu olarak tanımlanabilir. Psikiyatrik aciller hasta ve yakınlarında gerilime neden olur. Bu kriz durumlarının yönetimi, iyi bir organizasyon, etkin bir donanım ve profesyonel yaklaşımlar gerektirir. Acil servis personeli stresle etkin bir şekilde baş edebilme, olayları değerlendirip doğru ve hızlı karar verebilme, sabırlı ve sakin olma özelliklerine sahip olmalıdır. Psikiyatrik aciller üç grupta toplanır: Bireyin yaşamını tehdit eden durumlar (intihar, entoksikasyon vb), başkalarının yaşamını tehdit eden durumlar (saldırganlık) ve yaşamın akışını tehdit eden durumlar (psikotik atak, yas reaksiyonu, istismar vb). Psikiyatrik acillerde amaç hasta ve yakınlarının stresini azaltmak, krizi kontrol altına almak ve genel olarak acil durumu yatıştırmaktır. Antipsikotikler ve anksiyolitikler tedavide en sık kullanılan farmakolojik ajanlardır.
Yazar isimleri: ['Mehmet Hamdi ÖRÜM']
Yayın Yılı: 31 Ağustos 2020
Dergi ismi: Journal of ADEM
Yayın sayfa url: https://dergipark.org.tr/tr/pub/jadem/issue/60478/795119
Yayın pdf linki: https://dergipark.org.tr/tr/download/article-file/1291197
