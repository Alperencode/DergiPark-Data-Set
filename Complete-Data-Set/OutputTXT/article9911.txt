Makale Başlığı: Âtike bint Abdülmuttalib
Özet: Hz. Muhammed’in altı halasından biri olan Âtike bint Abdülmuttalib, Mekke’de doğmuş ve Hz. Peygamber’in vefatından sonra ölmüştür. Babası Abdülmuttalib b. Haşim, annesi ise Fatma bint Amr b. Aiz b. İmran b. Mahzûm’dur. Âtike, Hz. Peygamber’in babası Abdullah’la ana baba bir kardeş olması bakımından onun öz halası olmaktadır. Âtike, hayatında Ebû Ümeyye b. Muğire el-Mahzumî dışında kimse ile evlenmemiş ve bu evlilikten Abdullah b. Ebî Ümeyye, Züheyr b. Ebî Ümeyye ve Kureybe bint Ebî Ümeyye adında üç çocuk dünyaya getirmiştir. Âtike, Bedir savaşından önce içeriği çok detaylı olan bir rüya görmüş ve bunu kardeşi Abbas’a anlatmıştır. O bununla İslam Tarihi’nde üne kavuşmuş ve Mekkelilerin de güvenini kazanmıştır. Onun Mekke’de İslamiyet’i kabul ettiği ve sonrasında da Medine’ye hicret ettiği yönünde gerçeği tartışmalı olan bilgiler bulunmaktadır. Bu çalışmada eldeki kaynaklar çerçevesinde Hz. Peygamber’in halası Âtike’nin hayatı ele alınacaktır. Spesifik olarak onun hayatı ile ilgili detaylı akademik çalışmalar pek bulunmamaktadır. Bu nedenle onunla ilgili yapılacak olan çalışmalara katkı sunmayı amaçladık.
Yazar isimleri: ['Osman ADIGÜZEL']
Yayın Yılı: 28 Temmuz 2022
Dergi ismi: Kafkas Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/kafkasilahiyat/issue/68762/1107369
Yayın pdf linki: https://dergipark.org.tr/tr/download/article-file/2390156
