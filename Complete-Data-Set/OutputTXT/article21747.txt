Makale Başlığı: Öğretmenlerin Sınıf Ortamında Dijital Oyunlardan Yararlanmaları ve Dijital Veri Güvenliği Farkındalıkları
Özet: Araştırmanın amacı öğretmenlerin sınıf ortamında dijital oyunlardan yararlanmaları ile dijital veri güvenliği farkındalıkları arasındaki ilişkinin incelenmesidir. Çalışmada veri toplama aracı olarak “Dijital Oyunlardan Yararlanma Ölçeği” ve “Dijital Veri Güvenliği Farkındalığı Ölçeği” kullanılmıştır. Çalışmaya 199 kadın ve 54 erkek toplam 253 öğretmen katılmıştır. Çalışma nicel araştırma yöntemlerinden ilişkisel tarama yöntemi ile yürütülmüştür. Katılımcılardan elde edilen veriler SPSS istatistik paket programı ile betimsel analizler, bağımsız örneklem t testi, anova ve korelasyon testleri kullanılarak analiz edilmiştir. Çalışma sonuçlarına göre, öğretmenlerin dijital oyunlardan yararlanmaları ve dijital veri güvenliği farkındalıkları yüksek düzeyde bulunmuştur. Dijital oyunlardan yararlanmada cinsiyet ve çalışılan kurum değişkenleri açısından farklılık bulunmazken yaş, çalışma yılı ve günlük internet kullanım süresi değişkenlerine göre farklılık görülmüştür. Dijital veri güvenliği farkındalığında ise cinsiyet ve yaş değişkenleri açısından fark bulunmazken çalıştığı kurum, çalışma yılı ve günlük internet kullanım sürelerine göre farklılık bulunmuştur. Öğretmenlerin dijital oyunlardan yararlanma ve dijital veri güvenliği farkındalıkları arasında pozitif yönlü anlamlı bir ilişki bulunmuştur. Elde edilen bulgular ışığında, öğretmenlere dijital oyunların eğitim ortamlarında kullanımı konusunda bilgilendirici eğitimler düzenlenebileceği ve öğretmenlerin kullandıkları teknolojik araçlarla ilgili veri güvenliklerini sağlayıcı bilgilendirmeler yapılabileceği yönünde önerilerde bulunulabilir.
Yazar isimleri: ['İmren ÖZTÜRK', 'Recep ÇAKIR']
Yayın Yılı: 28 Mayıs 2022
Dergi ismi: Türkiye Bilimsel Araştırmalar Dergisi
Yayın sayfa url: https://dergipark.org.tr/tr/pub/tubad/issue/70039/1099253
Yayın pdf linki: https://dergipark.org.tr/tr/download/article-file/2356743
