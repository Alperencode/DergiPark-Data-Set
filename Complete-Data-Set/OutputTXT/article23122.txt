Makale Başlığı: Haber Değerinin Değişimi, Dijitalleşme ve Tabloidleşme: Rusya-Ukrayna Savaşı ve TV Haberleri
Özet: Türkiye’de televizyon yayıncılığının tarihi sürecini üç ayrı bölümde özetlemek mümkündür: Kamusal yayıncılık, özel televizyonlar ve bugün yaşanılan dijital süreç. Kamusal yayın döneminde kamuoyunu bilgilendirme sorumluluğu ön planda iken özel televizyon kanallarının ortaya çıkmasıyla eğlence içerikli programlar, sansasyonel habercilik, yanı sıra giden haberin tabloidleşmesi bu dönemi belirleyen tarz olmuştur. 24 Şubat 2022 tarihinde Rusya’nın Ukrayna’ya başlattığı işgal harekâtı, ana haber bültenlerinde haberin tabloidleşmesi örneklerini sunmaktadır. Bu çalışmanın öndeyisi, kamuyu etkileyen bir haber söz konusu olduğunda kamu yayıncılığı ile özel yayıncılıkta haberin çerçevelenmesinin birbirinden farklı olduğudur. Dijitalleşmenin ön plana çıktığı günümüzde haber değeri değişime uğramış ve tabloidleşme artmıştır. Haber değerinin değişimi ve dijitalleşmeyle artan tabloidleşme araştırılmaya, sorgulamaya ve bilimsel çıkarımlarda bulunmaya olanak veren bir vakadır. Show TV, FOX TV ve TRT 1 ana haber bültenleri niteliksel bir içerik analizine tabi tutulmuş, dijitalleşmenin haber değerinde de değişime neden olduğu sonucuna ulaşılmıştır. Özel televizyonların olağan dışı gelişmelerin olduğu dönemlerde dahi tabloid habercilikten vazgeçmediği kamu yayıncılığında ise tabloid haberlerin daha az tercih edildiği tespit edilmiştir. Dijitalleşmenin kavga, çatışma, sömürü, eğlence, istismar gibi içeriklerin üretilmesini hızlandırdığı, yurttaş gazeteciliğinin devreye girmesiyle vatandaşların da tabloidleşmeye katkı sunduğu görülmüştür.
Yazar isimleri: ['Mehmet Armağan KASAP']
Yayın Yılı: 30 Eylül 2022
Dergi ismi: İletişim ve Toplum Araştırmaları Dergisi
Yayın sayfa url: https://dergipark.org.tr/tr/pub/jcss/issue/72807/1137125
Yayın pdf linki: https://dergipark.org.tr/tr/download/article-file/2512543
