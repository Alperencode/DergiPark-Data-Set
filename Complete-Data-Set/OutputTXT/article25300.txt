Makale Başlığı: Sosyal Sorumluluk Projelerinin Uygulanmasında Toplumsal Duyarlılık Projesi Dersinin Önemi:   Gaziantep Üniversitesi Örneği
Özet: Sosyal sorumluluk kavramı günümüzde işletmeler açısından önemi artan ve kuruluşların varlıklarını devam ettirmelerini sağlayan bir değer olarak karşımıza çıkmaktadır. Toplumu oluşturan kişi veya gruplara ürün ya da hizmet sağlayarak yaşamını devam ettiren işletmelerin, kurumsal açıdan değerlendirildiğinde içinde doğup geliştikleri topluma karşı önemli görev ve yükümlülükleri bulunmaktadır.   Kuruluşların özellikle toplumun yaşadığı kriz zamanları başta olmak üzere üyesi oldukları ve içinde faaliyet yürüttükleri çevrelerin istek ve ihtiyaçlarına duyarsız kalmaları mümkün değildir. İşletmelerin iç hedef kitlesi olan çalışanlar başta olmak kaydıyla faaliyetlerinden etkilenen herkes aynı zamanda toplumu oluşturan bir üyedir. Bundan dolayı işletmelerin toplumun sorunlarını, ihtiyaç ve isteklerini yok sayma, onlara çözüm üretmede isteksiz ve yetersiz kalma gibi bir lüksleriolamaz. Çünkü hedef kitleler başta olmak üzere kurumun varlığından haberdar olan ve faaliyetlerini takip eden herkes kurumların duyarlılığı ve sosyal sorumluluk faaliyetlerini yerine getirip getirmedikleri ile daha önce olmadıkları kadar ilgilidir. Dolayısıyla toplumu ilgilendiren sorunlara karşı duyarlı, yürüttüğü tüm faaliyetlerde toplumu odak noktaya yerleştiren ve sosyal sorumluluğunu yerine getiren kurumlar toplum nezdinde olumlu karşılanacak ve bu olumlu bakış kurumların kârlılıklarına da yansıyacaktır.   Toplumun gelişimine ve değişimine her anlamda katkı sağlaması beklenen üniversiteler ise topluma karşı sosyal sorumluluklarını farklı etkinliklerle yerine getirmektedir. Bir yandan okutulan sosyal sorumluluk dersleri ile sorumluluk bilinci yüksek bireyler yetiştiren üniversiteler diğer yandan sosyal sorumluluk projelerini hayata geçirerek toplumsal sorunların çözümüne doğrudan destek sağlanmaktadırlar.
Yazar isimleri: []
Yayın Yılı: 1 Mart 2016
Dergi ismi: ISGUC The Journal of Industrial Relations and Human Resources
Yayın sayfa url: https://dergipark.org.tr/tr/pub/isguc/issue/25443/268468
Yayın pdf linki: https://dergipark.org.tr/tr/download/article-file/235103
