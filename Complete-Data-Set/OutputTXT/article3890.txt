Makale Başlığı: Dirençli Gram Pozitif  Bakteri Enfeksiyonları
Özet: Gelişen teknoloji ile birlikte immünsüpresif ve yaşlı hastalar gibi kişilerin yaşam beklentisi uzamış ancak yaşla birlikte uygulanan tedaviler ve invaziv işlemler uzamıştır. Böylece bu bireylerde sağlık hizmeti ilişkili, hastane kaynaklı enfeksiyonların ortaya çıkması kaçınılmaz bir sonuç olarak ortaya çıkmıştır. Hastane enfeksiyonlarında ve salgınlarda etkenin belirlenmesi, antibiyotik direnç profilinin belirlenmesi, kaynağın belirlenmesi ve gerekli önlemlerin alınması açısından mikrobiyoloji laboratuvarının önemi ve katkısı büyüktür. Dirençli Gram-pozitif bakteriyel enfeksiyonlar, bu bireylerde sık görülen enfeksiyonlardır ve yıllar içinde antibiyotiğe dirençli tedavi başarısızlıklarının ve hatta ölümlerin artmasına neden olmuştur. Bu derlemede dirençli Gram pozitif bakteriyel enfeksiyonları sınıflandırmayı, literatür ışığında gözden geçirmeyi ve önlemek için neler yapılabileceğini tartışmayı planladık.
Yazar isimleri: ['Emine Kübra DİNDAR DEMİRAY', 'Serpil MIZRAKÇI']
Yayın Yılı: 31 Ekim 2022
Dergi ismi: Dental and Medical Journal - Review
Yayın sayfa url: https://dergipark.org.tr/tr/pub/dmj/issue/73308/1093645
Yayın pdf linki: https://dergipark.org.tr/tr/download/article-file/2333522
