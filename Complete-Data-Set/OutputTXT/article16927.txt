Makale Başlığı: Optisyenlik Bölümü Öğrencilerinin Bir Teknik Gezi Sonrası Deneyimleri: MTA Şehit Cuma Dağ Tabiat Tarihi Müzesi ve Enerji Parkı Örneği
Özet: Bu araştırmanın amacı, Optisyenlik bölümü öğrencilerinin (n=16;( f=9, m=7)), bir teknik gezi sonrası deneyimlerinin,  bilimsel motivasyon, epizodik bellek, semantik bellek üzerindeki etkilerini ve duyuşsal davranış değişiklikleri üzerinde etkisini ortaya çıkarabilmektir. Ön lisans düzeyinde gerçekleşen bu araştırma, Fizik dersi almış öğrencilerin, bilimin doğasının değişken olmasının tecrübe edilmesi, araştırma, sorgulama, somutlaştırma, gibi bazı bilgi, beceri ve olumlu davranış geliştirilmesi amacıyla gerçekleştirilmiştir. Araştırmanın yöntemini, nitel araştırma yöntemlerinden olgu bilim çalışması (fenomoloji) oluşturmaktadır. Araştırmanın çalışma grubunu, yaşları (19-53) arasında heterojen olarak değişen ve yaş ortalaması (25) olan, deneyimlerini gönüllü olarak paylaşan optisyenlik bölümü,  2021-2022 eğitim öğretim dönemi 1. sınıf öğrencileri oluşturmaktadır. Grubun yaş ortalaması, yetişkin eğitimi kapsamına girmektedir. Çalışmanın birinci aşamasında, öğrencilerin deneyimlerine ilişkin açık uçlu sorular olan bir form yöneltilmiştir. Bu form oluşturulurken ilgili alan yazında bulunan sorular dikkate alınmış ve literatür taraması ve uzman görüşüyle forma son şekil verilmiştir. Formun demografik bilgiler kısmında, doğum tarihi ve yeri bilgilerine yer verilmiştir. Açık uçlu soru maddesi (n=5)’tir. İkinci aşamada ise gönüllü katılımla gerçekleşen bir mülakat gerçekleştirilmiş, öğrencilerin cevapları ses kaydı ile kayıt altına alınmış, veriler kodlanarak analiz edilmiştir. Araştırmanın sonuçlarına göre, öğrencilerin, %18, 75’i ‘u daha önce herhangi bir müzede bulunmadıkları, , diğer müzelerden farklı olduğunu düşünen öğrencilerin çoğunun ise, diğer müzelere göre ‘geçmişe uzanma yönünün’ baskın olduğunu ifade ettikleri, epizodik bellekte çağrışım etkisinin fazla olduğu gözlenmiştir. Mülakatta bir öğrencinin maden ocağı simülatöründe klostrofobisini yendiği gibi duyuşsal değişikliklerin meydana geldiği, ayrıca, öğrencilerin Ankara’da daha önce deniz olabileceği fikrinin onları şaşırttığını, öğrencilerin %87,5’inin, teknik geziden sonra herhangi bir konuyu araştırdığı ve merak duygularının geliştiği gözlenmiştir.
Yazar isimleri: ['Havva Sibel KURT']
Yayın Yılı: 30 Kasım 2022
Dergi ismi: Uluslararası Müze Eğitimi Dergisi
Yayın sayfa url: https://dergipark.org.tr/tr/pub/jimuseumed/issue/68259/1168810
Yayın pdf linki: https://dergipark.org.tr/tr/download/article-file/2623673
