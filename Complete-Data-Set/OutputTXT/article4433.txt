Makale Başlığı: Soyut ile Somut, İhsan İslamcılığı ile Demokrasi Arasında: İsmet Özel’in 1980’lerdeki Görüşlerinin Değerlendirilmesi
Özet: İsmet Özel 1978 yılında yayımlanan Üç Mesele kitabından sonra şair kimliğinin yanında gittikçe gelişen bir şekilde bir siyasi deneme yazarı kişiliği kazanmıştır. Özellikle 1980’li yıllarda Milli Gazete bünyesinde yayımladığı fıkraları gündelik siyasetin arka planına bakan bir fikir inşası geliştirmeye çalışan yazılar olmuştur. Bu makalede İsmet Özel’in 1980’li yıllarda gazete yazılarından derlediği kronolojik olarak sırasıyla Zor Zamanda Konuşmak, Taşları Yemek Yasak, İrtica Elden Gidiyor, Bakanlar ve Görenler, Faydasız Yazılar, Surat Asmak Hakkımız ve Tehdit Değil Teklif kitaplarında ele aldığı temel meselenin ne olduğu araştırılmıştır. Bu araştırma, Özel fikriyatında belirli temaların araştırılması olarak değil Özel’in ana düşüncesinin izlediği yolun araştırılması yöntemiyle tümevarımcı bir metodolojiyle gerçekleştirilmiştir. Özel, çağımızda hakim tek medeniyet olarak Batı medeniyetine karşı mücadele verebilecek öznenin somut olarak Türkiye vatanında araştırılması gerektiğini savunmuştur. Ancak Özel’in önüne Türkiye’nin somut durumuyla ilgili laik yönetim-Müslüman halk ayrışması ve mevcut Müslüman halkın özne olabilme yetkinliği olarak iki büyük mesele çıkmıştır. Özel’in görüşleri bir yerden sonra soyut prensipler ile Türkiye somutluğu arasındaki gerilimin çözülmesine yönelmiştir. Ütopyacı-devrimci İslamcılığa karşı eleştiriler getiren İsmet Özel başka bir evrenselciliği benim ihsan/kulluk İslamcılığı olarak adlandırdığım İslamcılığı geliştirmiş ve demokrasi yoluyla söz konusu İslamcılığın Türkiye siyasetinde zemin kazanabilme ihtimalini araştırmıştır.
Yazar isimleri: ['Ertuğrul ZENGİN']
Yayın Yılı: 26 Ekim 2022
Dergi ismi: Dumlupınar Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/dpusbe/issue/73190/1162453
Yayın pdf linki: https://dergipark.org.tr/tr/download/article-file/2597985
