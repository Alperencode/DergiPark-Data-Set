Makale Başlığı: Farklı çimlenme sürelerinde adzuki fasulyesi (Vigna angularis) filizlerinin antioksidan aktivite ve biyokimyasal parametreleri üzerine çözücü konsantrasyonlarının etkisi
Özet: Bu çalışmada, farklı çimlenme sürelerinde (0, 24, 48, 72, 96 ve 120 saat) elde edilen adzuki fasulyesi (Vigna angularis) filizlerinin, su ve çeşitli organik çözücülerde (aseton, n-heksan ve etanol) ve farklı konsantrasyonlarda (% 50, 70 ve 90) ekstrakte edilerek DPPH radikal süpürme gücü, metal-iyon şelatlama aktivitesi, gama aminobütirik asit ve fitik asit düzeyleri, toplam fenolik madde içeriği belirlenmiştir.  Ekstraksiyon verimi %11.47 (H3) ila %28.55 (E1) arasında değişmiştir. En yüksek DPPH radikal süpürme kapasitesi, 120 saat boyunca E2 konsantrasyonunda (2.978 µmol/g DW) belirlendi (P<0.05). E3 (1.744 mg EDTA eşdeğeri/100 g) ve A3 (1.145 mg EDTA eşdeğeri/100 g), 48 saatlik çimlenmeden sonra en yüksek metal şelatlama aktivitesini gösterdi. Bu aktivite, çimlenme periyodunda 48 saatten 120 saate düştü (P<0.05). Farklı çözücü konsantrasyonları karşılaştırıldığında, 0, 24 ve 48 saatlik analizlerde gama aminobütirik asit ve fitik asit içeriklerinde önemli bir değişiklik (P>0.05) olmadı. En yüksek gama aminobütirik asit içeriği, 120. saatte A1 (67.29 mg/100 g DW) ve H1 (69.17 mg/100 g DW) konsantrasyonlarında tespit edildi (P<0.05). 48 saatte tüm solvent konsantrasyonlarında toplam fenol içeriğinde önemli bir değişiklik bulunmadı (P>0.05). 120 saat sonunda, toplam fenolik bileşenler su ekstraksiyonunda en düşük seviyelerde ve E2'de en yüksek konsantrasyonlarda belirlendi (P<0.05). Bu sonuçlar, çimlenme süresinin artmasıyla birlikte biyoaktif bileşenlerin aktivitelerindeki artışa, anti-besinsel faktörlerin azalmasına, su ve sulu organik çözücülerdeki konsantrasyona bağlı olarak adzuki fasulyesi tohumlarının belirlenen parametrelerde daha etkili olabileceğini göstermiştir.
Yazar isimleri: ['Mehmet Fuat GÜLHAN']
Yayın Yılı: 8 Temmuz 2022
Dergi ismi: Balıkesir Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/baunfbed/issue/70370/1055853
Yayın pdf linki: https://dergipark.org.tr/tr/download/article-file/2184115
