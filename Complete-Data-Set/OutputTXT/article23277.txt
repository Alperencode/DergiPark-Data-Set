Makale Başlığı: KOAH hastalarının 35 yaş ve üzeri yakınlarında KOAH prevalansının araştırılması
Özet: Amaç: Kronik Obstrüktif Akciğer Hastalığı (KOAH) tanısı konularak takip ve tedavileri yapılan olguların yakınlarında (kardeş, anne-baba, çocuklar) KOAH prevalansının araştırılması amaçlanmıştır.Materyal ve Metod: Çalışmaya anemnez, fizik muayene, solunum fonksiyon testi (SFT) ve grafi bulguları ile KOAH tanısı konulmuş 78 hasta ve bunların 35 yaş ve üzeri 139 yakını alındı. Hasta ve hasta yakınlarının sosyodemografik kayıtları alındı. Hasta yakınlarına SFT yapıldı ve alfa-1 antitripsin (AAT) enzim düzeyi ölçüldü.Bulgular: Çalışmaya alınan, SFT yapılabilen hasta yakınlarının 24’ünde (%18,6) FEV1/FVC<0,7 saptandı. Hasta yakınlarından FEV1/FVC<0,7 saptananların 7/24 (%29,2) kadın idi ve %90’ında sigara öyküsü vardı. KOAH hastalarının ve hasta yakınlarının büyük çoğunluğunda biyomas maruziyeti ve sigara hikayesi vardı. Tüm hasta yakınlarının AAT enzim düzeyi normal sınırlarda saptandı (1,23±0,64 gr/L). Çalışma sonucunda; 35 yaş ve üzeri hasta yakınları arasında SFT ile saptanan KOAH prevalansı %18,6 idi. Hasta yakınlarından 40 yaş ve üzeri ve sigara öyküsü bulunanlardan oluşan subgrup analizinde ise KOAH prevalansı %25,4 bulundu. Sonuç: Çalışma sonucunda KOAH hastasının birinci derece yakınlarında 40 yaşından sonra %25,4 oranında KOAH gelişebileceğini gösterdi. Bu nedenle muayeneye gelen her hasta ve yakını hastalık ve risk faktörleri açısından bilgilendirilmeli ve sigara kullanım durumları mutlaka değerlendirilmelidir.
Yazar isimleri: ['Sinan TÜRKKAN', 'Ayşegül ALTINTOP GEÇKİL', 'Müge KARADAĞ', 'Hilal ERMİŞ']
Yayın Yılı: 16 Ağustos 2022
Dergi ismi: Journal of Medical Topics and Updates
Yayın sayfa url: https://dergipark.org.tr/tr/pub/jomtu/issue/71642/1150377
Yayın pdf linki: https://dergipark.org.tr/tr/download/article-file/2563406
