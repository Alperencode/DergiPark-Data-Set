Makale Başlığı: İSTANBUL ULAŞIMINDA BİSİKLET KULLANIMI VE GELECEĞE YÖNELİK ÖNERİLER
Özet: Bir yerleşim alanının içini tıpkı insan vücudundaki kan damarları gibi saran ulaşım ağının genel fonksiyonu; insanların, her türlü hizmetin, üretilen ürün ve malların çevreyle uyumlu, verimli ve güvenli bir şekilde taşınmasıdır. Bunu sağlamak için iyi bir şekilde tasarlanmış olması, toplum için üst seviyede yarar sağlayan ve yapımı sırasında henüz oluşmamış ancak ileride ortaya çıkabilecek olası sorunları da dikkate alınarak yapılması gerekmektedir. Hızlı ve plansız kentleşmenin ortaya çıkarmış olduğu ulaşım sorunları sadece motorlu taşıtlarla aşılmamakta, alternatif olarak bisiklet gibi ulaşım alternatifleri kullanılmakta, yollar ve ulaşım ağları buna göre dizayn edilmektedir. Bisiklet kullanımını sadece trafiğe bir çözüm olarak düşünmemeli aynı zamanda bir sağlığı destekleyici ve çevre sorunlarına çözüm olabilecek bir yöntem gözüyle de bakmalıdır. Bu uygulamalar trafiği hafiflemiş, daha sağlıklı ve temiz bir çevrede yaşamanın bir anahtarı olarak düşünülmeli ve gelecek açısından daha uzun vadeli çalışmalar yapılmalıdır. Dünyada bulunan sayılı metropollerden birisi olan İstanbul aynı zamanda ülkenin en kalabalık nüfusuna da sahiptir. Bu kadar nüfusun güvenli ve konforlu bir şekilde ulaşım sağlayabilmesi için sadece motorlu taşıtlar ve toplu taşıma yeterli olmayacaktır. Yollardaki bu kalabalığın ve günün her saatine dağılmış olan trafik sorunlarının çözülebilmesi için aynı zamanda motorsuz taşıtlarla desteklenmesi gerekmektedir. Bu sayede hem yolların yükü azalacak hem de trafik sıkışıklığına alternatif bir çözüm olacaktır
Yazar isimleri: ['Fatih CEYLAN', 'Mustafa ILICALI']
Yayın Yılı: 30 Ağustos 2022
Dergi ismi: İstanbul Ticaret Üniversitesi Teknoloji ve Uygulamalı Bilimler Dergisi
Yayın sayfa url: https://dergipark.org.tr/tr/pub/icujtas/issue/68686/988014
Yayın pdf linki: https://dergipark.org.tr/tr/download/article-file/1945646
