Makale Başlığı: Bingöl Üniversitesi Diş Hekimliği Fakültesi Öğrencilerinin Ağız ve Diş Sağlığı İle İlgili Davranış ve Düşüncelerinin İncelenmesi
Özet: Bu araştırmanın amacı,  Türk diş hekimi öğrencilerinden belirli bir grubun ağız sağlığı davranış ve tutumlarını Hiroshima University-Dental Behavioural Inventory (HU-DBI) ile değerlendirmesini yapmaktır. Tanımlayıcı desende tasarlanan araştırmaya, Bingöl Üniversitesi Diş Hekimliği Fakültesi’nde 2021-2022 eğitim-öğretim yılında okumaya devam eden 1., 2., ve 3. sınıf öğrencilerinden  110 öğrenci katıldı. Araştırmaya dahil edilme kriteri tüm soruların cevaplandırılmış olmasıydı. Araştırmada öğrencilerin ağız hijyeni ile ilgili alışkanlıklarının ve davranışlarının incelenmesi için 20 ifadeden oluşan HU-DBI kullanıldı. Analizlerde sayı, yüzde ve ki-kare testleri kullanıldı. Anlamlılık p<0.05 düzeyinde kabul edildi. Katılımcıların %63.6’sını kadınlar, %36.4’ünü erkekler oluşturmuştur.  Katılımcı öğrencilerin %47.3’ü birinci sınıf, %30’u ikinci sınıf ve % 22.7’si üçüncü sınıftır. Araştırmaya katılan öğrencilerin HU-DBI skor ortalaması 5.96±1.64 olarak belirlendi. Sınıf düzeyinin diş ipi kullanımı ile istatistiksel olarak anlamlı olduğu belirlendi. Ayrıca diş hekimliği öğrencilerinin sigara içme durumu ile cinsiyetin ve sınıf düzeyinin istatistiksel olarak önemli olduğu saptandı. Diş hekimliği öğrencilerinin ağız sağlığı hijyeni ile ilgili olumlu davranış ve düşüncelerinin orta düzeyde olduğu belirlendi.
Yazar isimleri: ['Esra BALTACIOĞLU', 'Rukiye DEMİR DİKMEN', 'Elif Ayfer BALTACI YILDIZ']
Yayın Yılı: 17 Haziran 2022
Dergi ismi: Bingöl Üniversitesi Sağlık Dergisi
Yayın sayfa url: https://dergipark.org.tr/tr/pub/bingolsaglik/issue/70319/1100062
Yayın pdf linki: https://dergipark.org.tr/tr/download/article-file/2360136
