Makale Başlığı: Öğrenci Hemşireler Tarafından Ruh Sağlığı ve Hastalıkları Hakkında Çekilen Kısa Filmlerin Psikiyatri Hastalarına Yönelik Tutumlarına Etkisi
Özet: Amaç: Araştırmanın amacı, ruh sağlığı ve hastalıkları hakkında öğrenci hemşireler tarafından çekilen kısa filmlerin öğrencilerin psikiyatri hastalarına yönelik tutumlarına etkisini değerlendirmektir.Gereç ve Yöntem: Ön test-son test deseninde yarı deneysel olan araştırmanın evrenini, dördüncü sınıfta öğrenim gören 196 hemşirelik öğrencisi oluşturmuştur. Örneklem seçim yöntemi kullanılmamış olup, verilerin toplandığı tarihlerde okulda olan ve araştırmaya katılmaya gönüllü olan 126 öğrenci ile araştırma gerçekleştirilmiştir. Bu sayı aynı zamanda araştırmanın örneklemidir. Veriler, Bilgi Formu ve Akıl Hastalarına Yönelik Tutum Ölçeği ile toplanmıştır. Veriler sayı, yüzde ve t-testi kullanılarak analiz edildi.Bulgular: Öğrenciler eğitim öğretim yılının ilk yarıyılında 11 film, ikinci yarıyılında dokuz film çekimi yapmışlardır. Filmlerin çoğu psikopatoloji ile ilgilidir. Çalışmada öğrencilerin Akıl Hastalarına Yönelik Tutum Ölçeği ön test toplam puan ortalaması 64.50 ± 13.77, son test toplam puan ortalaması ise 72.50±14.72 olarak belirlenmiştir. Öğrencilerin ön test ve son test ölçek puan ortalamaları arasındaki farkın anlamlı olduğu belirlenmiştirSonuç: Ruh sağlığı ve hastalıkları hakkındaki kısa film çekme uygulamasının, öğrenci hemşirelerin psikiyatrik hastalara yönelik tutumlarını olumlu yönde etkilediği bulunmuştur.
Yazar isimleri: ['Nihan DURGU', 'Sevgi NEHİR', 'Ömer AYDEMİR']
Yayın Yılı: 28 Ağustos 2022
Dergi ismi: Bandırma Onyedi Eylül Üniversitesi Sağlık Bilimleri ve Araştırmaları Dergisi
Yayın sayfa url: https://dergipark.org.tr/tr/pub/boneyusbad/issue/72348/1079251
Yayın pdf linki: https://dergipark.org.tr/tr/download/article-file/2275677
