Makale Başlığı: Yetişkin Bireylerde Bağırsak Hastalıkları Sıklığının Belirlenmesi
Özet: Giriş: Yetişkin bireylerin Roma IV tanı kriterlerine göre bağırsak hastalıklarının demografik özellikleri ve bazı sağlık/hastalık özelliklerinin belirlenmesi, bağırsak hastalıklarının temel özelliklerini değerlendirmektir. Yöntem: Tanımlayıcı türdeki araştırmaya 18 yaş ve üzeri olan, en az 6 aydır gastrointestinal semptomları devam eden 333 birey katılmıştır. Veriler google form aracılığıyla Haziran 2020- Şubat 2021 tarihleri arasında toplanmıştır. Araştırmanın yürütülmesi için etik izin ve katılımcı onayları alınmıştır. Bulgular: Çalışmaya katılan bireylerin yaş ortalaması 37.0±11.5; %62.2’si kadındır. Katılımcıların günlük 1-2 porsiyon meyve tüketenlerin oranı %69.7’dir. Bireylerin %41.1’i en az bir kronik hastalığa sahipken, %30’unun sürekli kullandığı en az bir adet ilacı vardır. Düzenli fiziksel aktivite yapanların oranı %23.4 iken, %67.3’ünün kullandığı tuvalet şekli alafrangadır. Sonuç: Roma IV tanı kriterlerine göre en fazla görülen bağırsak hastalığının fonksiyonel abdominal şişlik/gerginlik (%43.8) olduğu; bağırsak semptom sayısının bağırsak hastalıkları, günlük meyve tüketimi ve ekonomik durumla ilişkili olduğu tespit edilmiştir.
Yazar isimleri: ['Kübra Sultan DENGİZ', 'Filiz HİSAR', 'Dilek CİNGİL', 'Zeynep SAÇIKARA']
Yayın Yılı: 18 Temmuz 2022
Dergi ismi: Hemşirelik Bilimi Dergisi
Yayın sayfa url: https://dergipark.org.tr/tr/pub/hbd/issue/71294/1113658
Yayın pdf linki: https://dergipark.org.tr/tr/download/article-file/2415638
