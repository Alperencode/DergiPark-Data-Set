Makale Başlığı: Dönemin Ruhunun Türk Milli Eğitim Şûralarına (1939-2014) Etkileri: Hermenötik Bir Analiz
Özet: ÖzBu çalışmada Türk Milli Eğitim Şûraları (1939-2014) taranarak, dönemin ruhunun şûralarda alınan kararlar üzerindeki etkisi incelenmiştir. Araştırma nitel araştırma yöntemlerinden doküman analizi ve hermenötik yöntem birlikte kullanılarak yapılmıştır. Araştırmanın nitel olarak seçilmesinin nedeni, Türk Milli Eğitim Şûraları kararlarının resmi belge olarak yayınlanmış olması ve bu nedenle geçerli ve güvenilir bilgi sunmasıdır. Doküman analizi ile elde edilen verilerdeki temalar ve kategoriler seçici kodlamaya göre belirlenmiş ve hermenötik yönteme göre analiz edilmiştir. Bu bağlamda, şûralarda alınan kararların dönemin ruhuna göre değiştiği gözlemlenmiştir. Şûralarda belirli zamanlarda kararların hepsi ya da bazıları uygulanırken, belirli zamanlarda kararlar neredeyse hiç uygulanmamıştır. Şûra kararlarında dönemin ruhunu belirleyen faktörlerin politik, sosyo-ekonomik/konjonktürel ve askeri darbe/müdahale temelli olduğu görülmüştür. Bu çalışmanın özgün değeri, alanda yapılan diğer çalışmalardan farklı olarak, doküman analizi ve hermenötik yöntemin birlikte kullanılmasıyla Türk Milli Eğitim Şûralarını dönemin ruhu bağlamında karşılaştırmalı bir analizinin yapılmasıdır.
Yazar isimleri: ['Serkan ŞEN', 'Sadegül AKBABA ALTUN']
Yayın Yılı: 28 Haziran 2022
Dergi ismi: Muş Alparslan Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/maunef/issue/70625/1069710
Yayın pdf linki: https://dergipark.org.tr/tr/download/article-file/2238834
