Makale Başlığı: Uluslararası Lisans Öğrencilerinin Durum Analizi Karşılaştırması
Özet: Araştırmanın amacı, uluslararası lisans öğrencilerinin mevcut durumlarının analizinin gerçekleştirilmesi ve 2015-2016 öğretim yılı verileriyle karşılaştırılmasıdır. Araştırma Karabük Üniversitesi’nde farklı fakültelerde ve sınıflarda 2021-2022 öğretim yılında eğitim gören uluslararası öğrencileri kapsamaktadır. Uluslararası öğrencilerin, demografik ve sosyo-ekonomik özellikleri, Türkiye’yi tercih nedenleri ve Türkiye ile ilgili görüşleri, Karabük Üniversitesi’ni tercih nedenleri ve görüşleri tespit edilmiştir. Araştırmada anket yöntemi ile Karabük Üniversitesi’nde eğitim gören 385 uluslararası öğrenciden veriler toplanmıştır. Araştırma sonucunda, 29 farklı ülkeden öğrencinin katılımı sağlanmış olup, katılımcıların yarısından çoğunun aileleri tarafından geçimlerinin sağlandığı, farklı ülkelerden arkadaş çevreleri olduğu, katılımcıların yarısından çoğunun Türkiye’de eğitime devam etmek istedikleri ve aynı şekilde yaşamak için de Türkiye’yi tercih ettikleri; başkalarına da hem eğitim hem de yaşamak için Türkiye’yi önereceklerini belirtmektedirler. 2016 yılındaki araştırma sonuçları ile paralellik gösterdiği belirtilmelidir. Karabük Üniversitesi’ni tercih nedenlerinin eğitim kalitesi olduğu görülmektedir. Katılımcılarının çoğunun Karabük ilinde sorun yaşamadığı görülürken, sırası ile pahalılık ve konaklama gibi konuların öncelikli olduğu da dikkati çekmektedir.
Yazar isimleri: ['Ozan BÜYÜKYILMAZ', 'Canan YILDIRAN', 'Duygu ÖZKAN']
Yayın Yılı: 30 Haziran 2022
Dergi ismi: Ekonomi İşletme ve Yönetim Dergisi
Yayın sayfa url: https://dergipark.org.tr/tr/pub/jebm/issue/70872/1118825
Yayın pdf linki: https://dergipark.org.tr/tr/download/article-file/2437122
