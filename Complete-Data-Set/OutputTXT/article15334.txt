Makale Başlığı: Demografik faktörler ve davranışsal finans: Bireysel yatırımcılar üzerine bir araştırma
Özet: Davranışsal finans, bireysel yatırımcıların finansal yatırım kararlarında rasyonel davranmaktan uzak ve insan ön yargılarının etkisinde olduğu gerçeğine odaklanan bir alandır. Geleneksel finanstan farklı olarak, insanların irrasyonel veya sınırlı rasyonel olduğu varsayımına dayanmaktadır. Davranışsal finans, yatırımcılar tarafından düzenli olarak yapılan mantık hatalarına odaklanır. Araştırma, bireysel yatırımcıların demografik özelliklerinin davranışsal eğilimler ve önyargılar üzerindeki etkisini araştırmak amacıyla yapılmıştır. Bireysel yatırımcılar Demografik özelliklerin davranışsal eğilimler ve önyargılar üzerindeki etkisini belirlemek amacıyla Kayseri'de ikamet eden 420 bireysel yatırımcıya anket uygulanmıştır. 1 Eylül / 31 Ekim 2019 tarihlerinde yapılan anketler sonucunda 408 kişinin anketleri değerlendirilmiştir. Verilerin analizinde SPSS Statistics 22 programı kullanılmıştır. Bireysel yatırımcılardan toplanan anket verilerinin analiz edilebilmesi için öncelikle davranışsal finansın alt boyutları olan psikolojik faktörler, güvenilirlik ve geçerlilik testleri ile açıklayıcı faktör analizlerine tabi tutulmuştur. Ardından Bağımsız Örneklem T Testleri ve Tek Yönlü Varyans (ANOVA) analizleri yapılmıştır. Çalışmanın sonucunda Kayseri'deki bireysel finans yatırımcılarının demografik özelliklerinin, demirleme eğilimi, geçmiş görüş önyargısı eğilimi, sürü eğilimi, aşırı güven eğilimi, doğrulama eğilimi ve pişmanlık eğilimi olan davranışsal finans eğilimleri ve önyargıları üzerinde etkili olduğu tespit edilmiştir.
Yazar isimleri: ['Emre ARSLAN', 'Derviş BOZTOSUN']
Yayın Yılı: 30 Haziran 2022
Dergi ismi: Turizm Ekonomi ve İşletme Araştırmaları Dergisi
Yayın sayfa url: https://dergipark.org.tr/tr/pub/turek/issue/70925/1130178
Yayın pdf linki: https://dergipark.org.tr/tr/download/article-file/2484094
