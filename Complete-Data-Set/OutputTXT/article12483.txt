Makale Başlığı: Okul Psikolojik Danışmanlarının Mutluluk Kavramına İlişkin Bilişsel Kurgularının Belirlenmesi
Özet: Bu araştırmada okul psikolojik danışmanlarının “mutluluk” kavramına ilişkin bilişsel kurgularının belirlenmesi amaçlanmıştır. Bu amaç doğrultusunda 2019 – 2020 eğitim öğretim yılında Muş il sınırları içerisinde bulunan farklı okul kademelerindeki (anaokulu, ilkokul, ortaokul ve lise) devlet okullarında görev yapan 5’i kadın, 5’i erkek olmak üzere toplam 10 okul psikolojik danışmanından veri toplanmıştır. Araştırmanın odağı, kişide var olanı ortaya çıkarmak olduğundan nitel araştırma yöntemlerinden fenomenolojik desen kullanılmıştır. Çalışma grubundan elde edilen veriler yapılandırılmış görüşme tekniklerinden biri olan “Repertory Grid Formu” ile elde edilmiştir. Verilerin çözümlenmesi sonucunda katılımcılara ait 5 adet farklı bilişsel kurgu grubu oluşturulmuştur (“Aile”, “Başarı ve Ekonomik Durumla İlişkili Faktörler”, “Sağlık, Huzur ve Ruhsal Tatminler”, “Aşk, Sevgi ve Sosyal İlişkiler” ve “Eğlence Aktiviteleri ve Bir Hobiye Sahip Olma”). Elde edilen bulgulardan oluşturulan bilişsel kurguların önem derecesi dikkate alındığında kadın ve erkek okul psikolojik danışmanlarının mutluluk kavramına ilişkin ilk kurguları aynı olurken diğer bilişsel kurgular farklılık göstermiştir. Kadın ve erkek okul psikolojik danışmanlarının mutluluğa ilişkin ilk bilişsel kurguları “Aile” olurken bu bilişsel kurgu grubundan sonra yer alan dört bilişsel kurgu grupları farklılaşmaktadır. Elde edilen bulgular benzer araştırma sonuçları ve alanyazın kapsamında tartışılmış, uygulayıcı ve araştırmacılara öneriler sunulmuştur.
Yazar isimleri: ['Selami TANRIVERDİ', 'Fuat AYDOĞDU']
Yayın Yılı: 29 Haziran 2022
Dergi ismi: Okul Psikolojik Danışmanlığı Dergisi
Yayın sayfa url: https://dergipark.org.tr/tr/pub/opdd/issue/70744/1034065
Yayın pdf linki: https://dergipark.org.tr/tr/download/article-file/2121501
