Makale Başlığı: Dirençli Şehirler Tasarlamak: Uygulama Kılavuzu Arayışı İzmir-Torbalı Örneği
Özet: Kentsel sistemler, yapılar, altyapı ve enerji tesisleri, suyolları, ulaşım ve açık ve yeşil sirkülasyon sistemlerinden oluşmaktadır. Uyum sağlamak ve kent sistemindeki değişikliklere cevap vermeyi ifade eden kentsel direnç kavramı mekânsal çalışmaların güncel araştırma konularındandır. Kentsel sistemlerin dirençli olmaması kentin afetlere karşı aşırı kırılgan olması ile sonuçlanmaktadır. Kriz dönemlerinde kentsel sistemlerin hayatta kalması ve baskı altında fonksiyonlarını sürdürebilmesi önem taşımaktadır. Sürdürülebilir kalkınma amaçları kent planlarında dirençli bir kent yaratmayı önemli kılmaktadır. Kentlerin dirençli olma durumu sadece afet riskleri, iklim değişikliği, kontrolsüz nüfus artışına değil aynı zamanda bölgesel yığılmalar, salgın hastalıklar, kentlerin krizlere karşı dayanıklılık ve reaksiyon verme esnekliklerinin sorgulaması temeline oturmaktadır.Bu çalışma kentsel planlama araçları kullanılarak dirençli bir kent planlamanın mümkün olabileceği hipotezine dayanmaktadır. Bu amaçla literatür taraması sonucu elde edilen dirençli kent ölçütleri, imar kanunu ve mekânsal plan yapım yönetmeliği, nazım imar planı çerçevesinde Torbalı ilçesinde uygulanarak deprem ve kentsel sıcak hava dalgalarına dirençli bir kent kurgusu oluşturulması hedeflenmiştir. Bu doğrultuda iki farklı “Dirençli Kent Torbalı” mekânsal planı sunulmuştur. Dirençli kentler kaynakların yanlış kullanımı ve aşırı tüketimi ile sistemde meydana gelen olumsuz etkileri en az seviyeye düşürürken, doğalyapılı çevre, sağlık, ekonomi, toplum gibi kavramları geliştirerek yaşam kalitesinin arttırılmasına katkıda bulunmaktadır. Çalışmanın karar vericilere, Torbalı ilçesi ve dirençli kent konusunda çalışan araştırmacılara katkı sunacağı düşünülmektedir. 
Yazar isimleri: ['Gizem ERDOĞAN', 'Serdar SİMSAR', 'Sinem Dudu SAKAL', 'Ömer KOR', 'Gamze KARDOĞAN', 'Ceren PARILTI', 'Yaşar Doğukan KAYA', 'Begüm GÜNDOĞDU']
Yayın Yılı: 12 Ağustos 2022
Dergi ismi: Çevre Şehir ve İklim Dergisi
Yayın sayfa url: https://dergipark.org.tr/tr/pub/csid/issue/72150/1125570
Yayın pdf linki: https://dergipark.org.tr/tr/download/article-file/2464665
