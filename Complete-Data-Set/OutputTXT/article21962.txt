Makale Başlığı: ÇALIŞAN KADINLARIN KİŞİLİK ÖZELLİKLERİNİN VE YAŞ, EĞİTİM DURUMU, GELİR DÜZEYİ GİBİ ETKENLERİN PSİKOLOJİK DAYANIKLILIK DÜZEYLERİNE ETKİSİ
Özet: Kişilik bireyin kendisinden kaynaklanan tutarlı davranış kalıpları ve kişilik içi süreçler” olarak tanımlanabilir. Psikolojik sağlamlık ya da dayanıklılık ise, tehdit, travma, trajedi,ciddi sağlık problemleri veya ailesel ve ilişkisel sorunlar, işyeri ve maddi sıkıntılar gibi strese sebep olan durumlara karşı, bireyin uyum sağlama süreci veya değişimin/felâketlerin başarılı biçimde aşma yeteneği olarak tanımlanır. Bu çalışma Çalışan kadınların psikolojik sağlamlıkları ile kişilik özelliklerini incelemek için yapılmıştır. Araştırmada nominal ve ordinal veriler frekans analiziyle, ölçek puanları ortalama ve standart sapma değerleri ile tanımlanmıştır. Ölçek geçerliliği için Cronbach Alpha iç tutarlılık analizi yapılmıştır. Ölçek boyutlarının normallik dağılımlarının analizinde Kolmogorov Smirnov testi kullanılmıştır. Fark analizlerinde, ölçek boyutlarının normal dağılıma uyması nedeniyle, One Way ANOVA testi kullanılmıştır. ANOVA testinde varyans homojenliği için Levene’s testi, Post Hoc kıyaslamalarda Tukey testi kullanılmıştır. Korelasyon analizinde Pearson’s korelasyon analizi, regresyon analizinde Genel Lineer Model (GLM) analizi yapılmıştır. Araştırmaya Mersin Üniversitesinde çalışan 278 kadın katılmıştır. Yapılan analizler sonucunda kişilik boyutları ile psikolojik sağlamlık arasında bir ilişki olduğu aynı şekilde yaş, medeni durum gelir gibi demografik değişkenlerin psikolojik sağlamlığa etki edebileceği sonucuna ulaşılmıştır.
Yazar isimleri: ['Musa EROĞLU']
Yayın Yılı: 1 Haziran 2022
Dergi ismi: Uluslararası Temel Eğitim Çalışmaları Dergisi
Yayın sayfa url: https://dergipark.org.tr/tr/pub/ijpes/issue/70020/1048503
Yayın pdf linki: https://dergipark.org.tr/tr/download/article-file/2159644
