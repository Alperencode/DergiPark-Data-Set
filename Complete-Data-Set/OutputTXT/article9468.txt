Makale Başlığı: Ankilozan spondilitte iş engelliliği ve iş verimliliği kaybı ile ilişkili faktörler
Özet: Amaç: Ankilozan spondilitte (AS) çalışma durumunu ve iş verimliliği kaybıyla ilişkili faktörleri değerlendirmek.Gereç ve Yöntem: Bu kesitsel çalışmaya 70 AS tanılı hasta dahil edildi.Yorgunluk, sabah tutukluğu ve ağrı visual analog skala (VAS) kullanılarak değerlendirildi. Hastalık aktivitesi, fiziksel fonksiyon, yaşam kalitesi, anksiyete ve depresyon sırasıyla Bath Ankilozan Spondilit Hastalık Aktivite İndeksi (BASDAI), Bath Ankilozan Spondilit Fonksiyonel İndeksi (BASFI), Ankilozan Spondilit Yaşam Kalitesi (ASQoL), Hastane Anksiyete ve Depresyonu (HAD) ölçeği kullanılarak değerlendirildi. AS’nin iş verimliliği üzerindeki etkisini belirlemek için İş Verimliliği ve Faaliyet Bozulması Anketini (WPAI) kullanıldı. Çalışan ve çalışmayan hastaların klinik ve demografik özellikleri karşılaştırıldı. Absenteeism ve presenteeism ile ilişkili faktörler, sırasıyla univariable lojistik ve doğrusal regresyon analizi kullanılarak değerlendirildi.Bulgular: AS’li 70 hastanın (24 kadın, 46 erkek) yaş ortalaması 42,96 ± 7,83 yıl idi. Çalışan hasta oranı %65,7 idi. Presenteeism ve absenteeism oranları sırasıyla %60,21 ve %37’dir. Çalışan ve çalışmayan hastaların klinik ve demografik özellikleri farklı değildi (p>0.05). Absenteeism, düşük eğitim seviyesi (odds ratio [OR]=7,636; 95% confidence interval [CI]=1,782-32,723; p=0,006), sabah tutukluğu (OR=1,545; 95% CI=1,118-2,134; p=0,008), BASDAI (OR=1,645; 95% CI=1,088-2,489; p=0,018), ve ASQoL (OR=1,392; 95% CI=1,094-1,772; p=0,007) ile ilişkiliydi. Univariable linear regression modelinde, presenteeism BASDAI (β=8,394; 95% CI=5,570-11,217; p<0,001), yorgunluk (β=6,656; 95% CI=3,015-10,298; p=0,001), ağrı (β=6,011; 95% CI=2,669-9,352; p=0,001), sabah tutukluğu (β=6,108; 95% CI=3,949-8,268; p<0,001), BASFI (β=5,703; 95% CI=2,701-8,705; p< 0,001), ASQoL (β=3,209; 95% CI=1,781-4,637; p<0,001), ve anksiyete (β=2,095; 95% CI=0,243-3,947; p=0,027) ile ilişkili bulundu.Sonuç: Çalışan AS hastalarında absenteeism ve presenteeism yüzdesi yüksekti. Absenteeism, düşük eğitim düzeyi, sabah tutukluğu, hastalık aktivitesi ile ilişkiliydi. Presenteeism, yorgunluk, ağrı, sabah tutukluğu, fonksiyon, anksiyete, yaşam kalitesi ve hastalık aktivitesi dahil olmak üzere hasta tarafından bildirilen sonuçlarla ilişkiliydi.
Yazar isimleri: ['Didem ERDEM GÜRSOY', 'Mehmet Tuncay DURUÖZ']
Yayın Yılı: 26 Eylül 2022
Dergi ismi: Journal of Medicine and Palliative Care
Yayın sayfa url: https://dergipark.org.tr/tr/pub/jompac/issue/72702/1146348
Yayın pdf linki: https://dergipark.org.tr/tr/download/article-file/2548783
