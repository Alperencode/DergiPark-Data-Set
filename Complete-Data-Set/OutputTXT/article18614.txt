Makale Başlığı: Ergenlerde Cinsiyet Hoşnutsuzluğu
Özet: Doğumda genetik ve biyolojik olarak belirlenmiş cinsiyet ile cinsiyet kimliğinin uyuşmaması cinsiyet disforisi (cinsiyet hoşnutsuzluğu) olarak tanımlanmaktadır. Çocukluk yaşlarından itibaren görülmekle beraber sekonder seks karakterlerinin geliştiği ergenlik döneminde bu tablo ağırlaşmaktadır. Bu nedenle DSM-V tanı kriterleri ile birey değerlendirilmeli gerekli tıbbi onamlar alındıktan sonra geri dönüşümlü bir tedavi olan GnRH agonistleri ile önce puberte baskılanmalı ve tıbbi endikasyon konulan hastalarda bir sonraki aşama olan istenen cinsiyet yönünde puberte indüksiyonu uygulanmalıdır. Daha sonraki aşamada ise uygun vakalarda cinsiyet değiştirici ameliyatlar yapılmaktadır. Bu ameliyatlar tam olarak geri dönüşümsüz olup uygun endikasyonlar açısından çok titiz davranılmalı ve operasyon kararı için acele edilmemelidir. Bu konuda tam bir konsensus sağlanmalıdır. Ameliyat kararı alınan hastalar için operasyon öncesinde doğurganlık ile ilgili tüm seçenekler ayrıntıları ile sunulmalıdır. Tüm bunların yanında sağlıklı nesillerin devamı açısından cinsel disforisi olan ergenleri yaftalamaktan kaçınılmalı ve bu bireylere tedavinin her aşamasında eşlik eden psikopatolojik durumlar nedeniyle psikolojik destek sağlanmalıdır.
Yazar isimleri: ['Hüseyin DAĞ', 'Firdevs BAŞ']
Yayın Yılı: 9 Eylül 2022
Dergi ismi: Çocuk Dergisi
Yayın sayfa url: https://dergipark.org.tr/tr/pub/jchild/issue/72791/830652
Yayın pdf linki: https://dergipark.org.tr/tr/download/article-file/1412984
