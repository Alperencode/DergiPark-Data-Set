Makale Başlığı: Standart Karayolu Köprüsünün Geometri ve Malzeme Yönünden Belirsizlikleri Dikkate Alarak Doğrusal Olmayan Statik Analizi
Özet: Yapısal kapasitenin belirlenmesinde ilk ve en önemli aşamalardan biri malzeme dayanımlarının belirlenmesidir. Bu kısımda bir çok bilinmeyenin yer almasına karşılık, olasılıksal yaklaşımlardan faydalanılarak malzeme özellikleri deterministik olarak elde edilebilmektedir. Bununla birlikte geliştirilen olasılık modellerinde kullanılan yaklaşımlar ilave belirsizliklerin ortaya çıkmasına neden olmaktadır. Günümüzde gelişen bilişim ve bilgisayar teknolojileri yardımı ile malzeme yönünden belirsizliklerin yapısal tasarımlarda dikkate alınması mümkün hale gelmektedir. Bu nedenle geçmişte yönetmelikler tamamen deterministik yaklaşımları içerirken, günümüzde yarı-deterministik yaklaşımları içermekte ve tam olasılıksal yaklaşımların geliştirilebilmesi için çalışmalar yürütülmektedir. Bütün bunlar yapının performansının belirlenmesinde, yukarıda bahsi geçen belirsizliklerin dikkate alınmasını gerekli kılmaktadır. Ancak halen pratik ve güncel bir hesap yöntemi geliştirilebilmiş değildir. Bu çalışma kapsamında Türkiye karayolu hatlarında yer alan tipik bir köprü türü ele alınmış. Köprü ayağının moment-eğrilik ilişkisi malzeme belirsizlikleri dikkate alınarak modellenmiştir. Ayrıca kolon yükseklikleri ve köprü açıklıklarındaki belirsizlikler de Monte-Carlo yaklaşımı ile modellenmiş, köprünün yatay yük taşıma kapasitesinin belirlenebilmesi için artımsal statik itme analizi gerçekleştirilmiştir.
Yazar isimleri: ['Mehmet Fatih YİLMAZ']
Yayın Yılı: 30 Eylül 2022
Dergi ismi: Fırat Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/fufbd/issue/72741/1127791
Yayın pdf linki: https://dergipark.org.tr/tr/download/article-file/2474048
