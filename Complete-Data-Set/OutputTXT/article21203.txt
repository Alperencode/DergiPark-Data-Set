Makale Başlığı: Harmful and Benefical Insects Species Determined in Sugar Beet Areas in Çayırlı District of Erzincan Province and Short Biology of Spodoptera exigua (Hbn.) (Lepidoptera: Noctuidae)
Özet: Bu çalışma 2019-2020 yılları arasında Erzincan İli Çayırlı İlçesi şeker pancarı ekim alanlarında faydalı ve zararlı böcek türleri ile önemli bir zararlı olan Spodoptera exigua (Hbn.) (Lepidoptera: Noctuidae)’nın kısa biyolojisini ortaya koymak için yapılmıştır. “Erzincan Çayırlı Pancar Üretim Alanı” (EÇPÜA), olarak belirlenen çalışma bölgesi pek çok pancar ekim alanına sahiptir. Bu pancar alanlarından yıllara göre değişmekle birlikte elde edilen pancar üretimi de hem bölge hem de ülkemiz için kayda değer durumdadır. Bu bölgede şeker pancarı, çiftçileri tarlalarına ve köylerine bağlamakla kalmayıp, tüm aile bireylerine iş ve istihdam olanağı sağlayan, aynı zamanda tamamı işlenebilir yan ürünleriyle de değerli bir bitki durumundadır. Çalışma sonucunda, pancar bitkisinde Orthoptera, Hemiptera, Coleoptera ve Lepidoptera takımlarına ait beş zararlı, Neuroptera, Coleoptera, Diptera ve Hymenoptera takımlarına ait 22 yararlı tür [Coccinella septempunctata Linnaeus, Hippodamia variegata (Goeze), Psyllobora vigintiduopunctata (Linnaeus), Srypus sp., Sphaerophoria scripta (Linnaeus), Sphaerophoria turkmenica Bankowska, Eristalinus aeneus (Scopoli), Tipula sp., Cotesia glomerata (Linnaeus), Exeristes roborator (Fabricius), Endromopoda phragmitidis (Perkins), Enicospilus merdarius (Gravenhorst), Exetastes laevigator (Villers), Itoplectis viduata (Gravenhorst), Exetastes laevigator (Villers), Itoplectis viduata (Gravenhorst), Lissonota (Loxonota) histrio (Fabricius,) Lissonota (Loxonota) flavovariegata Lucas, Ophion pteridis Kriechbaumer, Pimpla spuria (Gravenhorst), Scambus nigricans (Thomson), Scambus brevicornis (Gravenhorst), Sinophorus nitidus (Brischke) and Chrysoperla carnea (Stephens)] tespit edilmiştir. Zararlı türlerin arasında halk arasında “karadrina” olarak bilinen Spodoptera exigua (Hbn.)’nın bölgedeki biyoloji ile ilgili gözlemler yapılmış, sekonder zararlı durumunda olan Agrotis segetum (Schiff.)’un biyolojik dönemleri takip edilmiştir. Tespit edilen diğer zararlıların (Cassida nebulosa Linnaeus, Aphis fabae (Scopoli) ve Gryllotalpa gryllotalpa (Linnaeus) da zarar şekilleri ve yoğunlukları belirlenmeye çalışılmıştır. Çalışma alanından atrapla toplanan yararlı türlerden Ichneumonidae familyasına ait Sinophorus nitidus (Brischke) türü çalışma bölgesi için yeni kayıttır.
Yazar isimleri: ['Saliha ÇORUH']
Yayın Yılı: 13 Eylül 2022
Dergi ismi: Tekirdağ Ziraat Fakültesi Dergisi
Yayın sayfa url: https://dergipark.org.tr/tr/pub/jotaf/issue/72560/976126
Yayın pdf linki: https://dergipark.org.tr/tr/download/article-file/1898481
