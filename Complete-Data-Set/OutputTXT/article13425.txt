Makale Başlığı: COVID-19 PANDEMİSİ SÜRECİNDE SPORCU SAĞLIĞI ve SPOR DİŞ HEKİMLİĞİ YAKLAŞIMI
Özet: 31 Aralık 2019 tarihinde Çin’in Hubei eyaleti Wuhan şehrinde ortaya çıkan ve hızlı bir şekilde yüzlerce ülkeye yayılan SARS-CoV-2 virüsünün sebep olduğu Coronavirus Hastalığı 2019 (COVID-19), ülkemizde 11 Mart 2020 tarihinde ilk pozitif vakanın tanımlanmasıyla başlamıştır. O zamandan beri, COVID-19 nedeniyle spor aktivitelerinde oluşan duraklama, erteleme ve iptaller sonrasında spora güvenli bir dönüş için en iyi uygulamaları seçme konusu spor hekimleri, antrenörler ve eğitmenler için  zorluk teşkil etmektedir. Spor hekimliği sporcuların sağlık problemlerinin önlenmesinde farklı tıbbi uzmanlıkların teşhis ve tedavi sırasında birlikte çalıştığı multidisipliner bir yaklaşımdır. Spor diş hekimliğinin spor hekimliğine entegrasyonu ile diş çürükleri, dental erozyonlar, dişeti hastalıkları maloklüzyonlar ve temporomandibular bozukluklar ve diğer yaralanmaların önlenmesinin yanında bu bozuklukların takip ve tedavilerine de katkıda bulunulacaktır. Bu derlemede spor dünyasında COVID-19'un genel etkilerine, pandemi sırasında sporcuların ağız-diş sağlığının genel sağlığa ve sporcu performansı üzerine etkilerine, buna karşı alınması gereken önlemlere ve bu sürecin sonunda spora dönüş için tavsiye edilebilecek önerilere yer verilmiştir.
Yazar isimleri: ['Sühan GÜRBÜZ', 'Osman HAMAMCILAR', 'Beste İLASLAN HALLAÇ', 'Ayşen BODUR']
Yayın Yılı: 11 Ağustos 2022
Dergi ismi: Sağlık Bilimleri Dergisi
Yayın sayfa url: https://dergipark.org.tr/tr/pub/eujhs/issue/71449/1018625
Yayın pdf linki: https://dergipark.org.tr/tr/download/article-file/2061762
