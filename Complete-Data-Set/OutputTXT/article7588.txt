Makale Başlığı: PROSPER MÉRİMÉE’NİN KALEMİNDE MİTLEŞEN BİR KADIN KARAKTER: CARMEN
Özet: XIX. yüzyıl Fransız romantik yazarlarından Prosper Mérimée (1803-1870), arkeolog olduğu için çok seyahat eden bir yazardır ve bu nedenle de birçok ülkeyi görme fırsatı bulur. Bunlardan biri de İspanya’dır, o dönemde seyahat etmek pahalı olduğu için Fransız toplumunun yabancı ülkelere ve yabancıya olan ilgisi büyüktür. Bu çalışmamızda edebî bir modern mit olan Carmen’nin hangi Yunan ve Roma mitlerinin özelliklerini taşıdığı irdelenecektir. Carmen isimli çingenenin hikâyedeki karakteristik özelliklerine bakarak bu mitlerle ilişkisini bulmaya çalışacağız. Ayrıca devlet ideolojisine bağlı bir yazar olan Mérimée’nin o dönemdeki erkeklerin “femme fatale” korkusunun bu hikâyede nasıl ele alındığı işlenecektir. Carmen hikâyesinde öne çıkan bazı ana temaları da inceleyerek, köklere bağlılık ve köklerden kopuş gibi o dönemin yazarlarından olan Maurice Barrès gibi milliyetçi yazarların Mérimée’nin yazını üzerindeki etkilerini ve bu temaları Carmen’de inleyeceğiz. Dominique Maingueneau’nun Carmen: Les racines d’un mythe isimli kitabını göz önünde bulundurarak, Carmen mitinin opera ile nasıl mit hâline dönüştüğü incelenecektir.
Yazar isimleri: ['Mustafa KOL']
Yayın Yılı: 30 Haziran 2022
Dergi ismi: International Journal of Filologia
Yayın sayfa url: https://dergipark.org.tr/tr/pub/ijof/issue/70483/1031901
Yayın pdf linki: https://dergipark.org.tr/tr/download/article-file/2113171
