Makale Başlığı: SÜRDÜRÜLEBİLİR ÇEVRE ÖRNEĞİ: TÜRKİYE’DE YAVAŞ ŞEHİRLER (CİTTASLOW)
Özet: Küreselleşme ile insanlar daha hızlı yaşamaya ve daha hızlı tüketmeye başlamışlardır. Bu durum çevresel değerlere de zarar vermiştir. Çevreyi devamlı korumak adına sürdürülebilir bir çevre oluşturmak önemlidir. Kentlerde sürdürülebilirliği sağlamanın yollarından biri de Yavaş Şehir (Cittaslow) Hareketi’dir. Bu hareket, kentlerdeki ve yaşam biçimlerindeki aynılaşma etkisini kaldırarak kentlerin doğal dokusunu ve yerel özelliklerini korumayı amaçlamaktadır. Fakat sürdürülebilir çevre çerçevesinde Türkiye’de yavaş şehir hareketi yeterli düzeyde gerçekleştirilememektedir. Bu çalışmanın amacı kentlerde sürdürülebilir çevrenin sağlanmasına yönelik olarak yavaş şehirleri incelemektir. Çalışmada ele alınan konu ile ilgili internet siteleri incelenmiştir ve içerik analizi yapılmıştır. Çalışmada Yavaş Şehir (Cittaslow) üyesi İzmir/Seferihisar ile Ankara/Güdül’ün çevre ile ilgili olan proje ve çalışmalarına yer verilmiştir. Türkiye’de yavaş şehir üyesi olan ilçelerin belediyelerine ait resmi web siteleri incelenerek paylaşılan projeler çevre açısından değerlendirilmiştir.
Yazar isimleri: ['Aziz BELLİ', 'Zeliha Eda ÇELİK']
Yayın Yılı: 1 Temmuz 2022
Dergi ismi: Birey ve Toplum Sosyal Bilimler Dergisi
Yayın sayfa url: https://dergipark.org.tr/tr/pub/birtop/issue/71097/1082260
Yayın pdf linki: https://dergipark.org.tr/tr/download/article-file/2287548
