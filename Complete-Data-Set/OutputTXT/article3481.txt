Makale Başlığı: COVID-19 pnömonili hastalarda yaşa bağımlı bir prognostik faktör olarak CRP/albümin oranı
Özet: Amaç: Çalışmamızın amacı, Covid-19 pnömonisinde C-reaktif protein/albüminin yaşa bağlı bir belirteç olup olmadığını belirlemekti.Gereç ve Yöntem: Covid-19 pnömonisi olan 296 (166 erkek/ 130 kadın) hasta üzerinde retrospektif bir araştırma yaptık. Katılımcılar <65 ve ≥65 yaş olmak üzere iki gruba ayrıldı. Yoğun bakım yatışı, pulse steroid ihtiyacı ve ölüm oranları C-Reaktif protein/albümin oranı kullanılarak karşılaştırıldı.Bulgular: CRP/albümin oranı; yoğun bakım ünitesi ve kliniğe alınan 65 yaş üstü ve 65 yaş altı hastalarda istatistiksel olarak yüksekti ve 65 yaş ve üzeri hastalarda mortaliteyi göstermede anlamlı bulundu. Tek değişkenli regresyon analizine göre C-reaktif protein/albümin oranı hem 65 yaş altı hem de 65 yaş üstü hastalarda yoğun bakıma yatış riski için istatistiksel olarak anlamlı idi (sırasıyla OR:1.515 ve OR:1,357). Çok değişkenli analize göre ise CRP/albümin oranı 65 yaş üstü hastalarda istatistiksel olarak anlamlı bulundu (OR: 1.209). Sonuç: Artmış CRP/albümin oranının Covid-19 ciddiyeti, hastanede kalış süresi ve ölüm oranlarını tahmin etmede faydalı olduğu düşünülmektedir. Bu değişken kolay hesaplanabilir ve yaştan bağımsız olarak Covid-19 hastalarının klinik seyrini tahmin etmek için kullanılabilir.
Yazar isimleri: ['Tuğçe ŞAHİN ÖZDEMİREL', 'Esma Sevil AKKURT', 'Özlem ERTAN', 'Derya YENİBERTİZ', 'Berna AKINCI ÖZYÜREK']
Yayın Yılı: 30 Eylül 2022
Dergi ismi: Cukurova Medical Journal
Yayın sayfa url: https://dergipark.org.tr/tr/pub/cumj/issue/72549/1133756
Yayın pdf linki: https://dergipark.org.tr/tr/download/article-file/2498893
