Makale Başlığı: Sahte Ne Kadar Derin? Derin Sahte (Deepfake) Kavramının İzini Youtube Üzerinden Sürmek
Özet: Teknolojik ilerlemenin gelişmesi ile birlikte internet üzerinden yayılan sahte dijital içerikler ve bu tür içeriklerin yarattığı belirsizlik ortamı, bireylerin gerçeğe olan bakış açısını ve güvenini zedelemektedir. Artık bireyler gerçeğin kendisinden çok, inanmak istediği ya da kendi yarattığı gerçekliklerle sıkı sıkıya bağlanmaktadır.Sentetik medya ürünlerinin en bilenen türü olan deepfake içerikler, yapay zeka (AI) uygulamalarının bir ürünüdür. Yapay zeka (AI)’nın derin öğrenme özellikleri sayesinde, üzerlerinde oynanmış görsel-işitsel içerikler oluşturmak mümkündür. Deepfake içeriklerin oluşturulabilmesi için yazılım programları, geliştirdikleri algoritmalar sayesinde gerçekte var olan ya da olmayan sentetik medya içerikleri yaratabilmektedir. Gerçeklerin çarpıtılma ya da yeniden üretilme potansiyeli birçok alan için tehdit oluşturmaktadır. Bu makale, 2021 yılı boyunca Youtube sosyal ağı aracılığıyla yayınlanan deepfake içeriklerin, hangi konular üzerine odaklandığını tespit ederek, bu tür içerikler ile mücadele konusunda genel bir bakış açısı sunmayı hedeflenmektedir. Çalışmada, deepfake içeriklerin genel olarak eğlence, deepfake tasarım süreçleri ve sanat alanlarında üretildiği tespit edilmiştir.
Yazar isimleri: ['Akın YILDIRIM', 'Ergün YOLCU']
Yayın Yılı: 28 Haziran 2022
Dergi ismi: Elektronik Cumhuriyet İletişim Dergisi
Yayın sayfa url: http://ecider.cumhuriyet.edu.tr/tr/pub/issue/70624/1110865
Yayın pdf linki: https://dergipark.org.tr/tr/download/article-file/2404810
