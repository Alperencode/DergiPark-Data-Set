Makale Başlığı: Suriyeli Mültecilerin, Suriye ve Suriyelilerin Türk Haber Medyasındaki Temsillerine İlişkin Algıları
Özet: Suriye, 2011'de başlamış olan iç savaştan bu yana en büyük mülteci üreticisi haline gelmiş ve bu mültecilerin üç milyondan fazlasını Türkiye misafir etmektedir. Bu sayı, kaçınılmaz olarak mültecilerin her gün kamuoyunun ve haber medyasının gündemine girmesine neden olmaktadır. Bu bağlamda, bu makale, nitel bir çalışma yoluyla Suriyeli mültecilerin Suriye ve Suriyelilerin Türk haber medyasındaki tasvirlerine ilişkin algılarını ortaya koymayı amaçlamaktadır. Türkiye'de yaşayan 22 Suriyeli göçmenle görüşmeler yapılmıştır. Türkçeyi anlayabilecek ve medyayı takip edebilecek kadar iyi Türkçe bildiklerinden emin olmak için örneklem Türkiye'de üç yıldan fazla bir süredir yaşıyor olan katılımcılar arasından seçilmiştir. Veriler yarı yapılandırılmış görüşmeler yoluyla toplanmış ve nitel olarak analiz edilmiştir. Bulgular, Suriyeli mültecilerin çoğunun Türk haber medyasında ülkelerinin ve kendi imajlarının olumsuz olarak yansıtıldığını düşündüklerini göstermektedir. Katılımcılar, medyanın onları gerçekte olmadıkları gibi gösterdiğini ve genellikle kendilerini sorun yaratıcı insanlar olarak yansıttığını ifade etmişlerdir Ayrıca, katılımcılar medya tasvirlerinin kasıtlı olarak Suriye ve Suriyelilere karşı güçlü bir olumsuz kamuoyu oluşturmak için oluşturulduğunu ve bu amaca ulaşmak için haber, görüntü ve hikayelerin en uçlardan özenle seçildiğini düşündüklerini söylemişlerdir. Bu kamuoyu görüşünü en iyi sosyal medya aracılığıyla gözlemlediklerini ve bunun rahatsız edici olduğunu belirtmişlerdir. Katılımcıların çoğu bir noktadan sonra daha fazla rahatsız olmamak için sosyal medyayı kullanmayı ve ana akım medyayı takip etmeyi bıraktıklarını ifade etmişlerdir.
Yazar isimleri: ['Engin DAĞDEVİREN']
Yayın Yılı: 29 Haziran 2022
Dergi ismi: Medya ve Kültür
Yayın sayfa url: https://dergipark.org.tr/tr/pub/medkul/issue/70767/1102927
Yayın pdf linki: https://dergipark.org.tr/tr/download/article-file/2372094
