Makale Başlığı: Matematik Öğrenme Güçlüğü ve Sayı Hissi
Özet: Sayı hissi, bir kişinin sayı ve işlemlere ilişkin genel anlayışının yanı sıra bu anlayışı esnek yollarla matematiksel yargılarda bulunmak ve sayılar ve işlemlerle başa çıkmak için yararlı stratejiler geliştirmek için kullanma yeteneği ve eğilimini ifade eder. Matematik öğrenme güçlüğü (Diskalkuli), normal ve normalüstü zekâya, duygusal istikrara, eğitsel fırsatlara ve motivasyona rağmen aritmetik becerilerin edinimini etkileyen, netice olarak bireyin başarısının beklenen performans düzeyinin altında kalması olarak kendini gösteren özel bir öğrenme güçlüğü olarak tanımlanabilir. Diskalkulik çocuklar matematiksel düşünmeyle meşgul olurken, sayı hissi kendini çeşitli şekillerde gösterir. Özellikle, çocukların yazılı hesaplama, zihinsel hesaplama, hesap makineleri ve tahmin dahil olmak üzere hesaplama yöntemlerini seçmesi, geliştirmesi ve kullanmasında önemli bir etkendir. Bu araştırma ile matematik öğrenme güçlüğü ile sayı hissi arasındaki ilişkiyi açıklamak amaçlanmıştır. Araştırma kapsamında 1-8. Sınıfa devam eden matematik öğrenme güçlüğü olan veya matematik öğrenme güçlüğü olma riski altında olan çocukların sayı hislerinin geliştirmesine yönelik müdahalelerin yer aldığı üç araştırma incelenmiştir.
Yazar isimleri: ['Sıla DOĞMAZ TUNALI', 'Vesile YILDIZ DEMİRTAŞ']
Yayın Yılı: 29 Temmuz 2022
Dergi ismi: Akdeniz Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/akuned/issue/71400/1076977
Yayın pdf linki: https://dergipark.org.tr/tr/download/article-file/2267047
