Makale Başlığı: Bazı Nohut Çeşitlerinin Verim ve Verim Unsurlarının İncelenmesi
Özet: Bu çalışma, 2017-2018 yetiştirme sezonunda Edirne ili Uzunköprü ilçesi koşullarında yürütülmüştür. Çalışmada 34 adet tescilli, 2 adet yerel nohut çeşidi kullanılmıştır. Deneme tesadüf blokları deneme desenine göre 3 tekerrürlü olarak kurulmuştur. Çalışmada yöreye uygun ümitvar nohut çeşitlerin belirlenmesi amaçlanmıştır. En yüksek tane verimi 326.97 kg/da ile Eser-87 çeşidinden, en düşük tane verimi 97.50 kg/da ile Küsmen-99 çeşidinden elde edilmiştir. Çiçeklenme gün sayısı 48.33 ile 62.07 gün arasında, ana dal sayısı 0.43 ile 9.17 (adet/bitki) arasında, yan dal sayısı 4.83 ile 49.23 (adet/bitki) arasında, ilk bakla yüksekliği 11.50 ile 30.90 cm arasında, bakla sayısı 25.03 ile 261.50 (adet/bitki) arasında, bitkide tane sayısı 33.63 ile 281.33 (adet) arasında, bitki boyu 38.50 ile 66.37 cm arasında, bitki genişliği 25.10 cm ile 83.83 cm arasında değişmiştir. Çalışma sonucunda elde edilen verilere göre Trakya bölgesi için Eser-87, Aziziye-94 ve İnci nohut çeşitlerinin ümitvar olduğu sonucuna ulaşılmıştır.
Yazar isimleri: ['Melis TOPÇU', 'Mevlüt AKÇURA']
Yayın Yılı: 25 Temmuz 2022
Dergi ismi: ÇOMÜ Ziraat Fakültesi Dergisi
Yayın sayfa url: https://dergipark.org.tr/tr/pub/comuagri/issue/71399/995293
Yayın pdf linki: https://dergipark.org.tr/tr/download/article-file/1973888
