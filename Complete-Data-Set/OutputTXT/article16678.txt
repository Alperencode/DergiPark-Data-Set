Makale Başlığı: DİJİTAL AKTİVİZM VE SOSYAL MEDYA AKTİVİZM KAVRAMLARINI AYIRMAK: KURAMSAL BİR DEĞERLENDİRME
Özet: Bu çalışma, “dijital alanda gerçekleşen her aktivizm hareketi, dijital aktivizm kavramı altında ele alınmalı mıdır?” sorusu üzerinden şekillenen bir derleme çalışmasıdır. Bu soru doğrultusunda, ilk ağ tecrübelerinden sosyal medya platformlarına kadar uzanan iletişim teknolojilerindeki gelişmeler incelenmiştir. Öncelikle yeni toplumsal hareketler doğrultusunda ortaya çıkan aktivizm kavramı üzerinde durulmuştur. Aktivizm kavramının internet ile yaşadığı değişim ele alınmıştır. Bu değişim ile ortaya çıkan dijital aktivizm kavramı ve sosyal medya aktivizm kavramları tanımlanmıştır. İletişim teknolojilerinin değişim sürecinde gerçekleşen aktivizm hareketleri, dijital aktivizm ve sosyal medya aktivizm kavramı ele alınarak değerlendirilmiştir. Bu değerlendirme sonucunda, sosyal medya aktivizmi ile dijital aktivizm kavramlarını ayırmanın önemi sorgulanıp tartışılmıştır. Yapılan değerlendirmeye göre dijital alanda gerçekleşen aktivizm hareketlerinin, topluma yansıma ve etkileme düzeyine göre kavramlar arası farklılaşmanın olabileceği sonucuna varılmıştır.
Yazar isimleri: ['Sezen GARİP']
Yayın Yılı: 24 Temmuz 2022
Dergi ismi: Uluslararası Ekonomi ve Siyaset Bilimleri Akademik Araştırmalar Dergisi
Yayın sayfa url: https://dergipark.org.tr/tr/pub/joecopol/issue/71381/1093050
Yayın pdf linki: https://dergipark.org.tr/tr/download/article-file/2331234
