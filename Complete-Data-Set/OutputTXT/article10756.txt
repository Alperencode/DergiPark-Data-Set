Makale Başlığı: Şeyh Gâlib’in III. Selîm’e Yazdığı Yayımlanmayan Bir Kasidesi
Özet: 18. yüzyılın en kudretli şairlerinin başında gelen Şeyh Gâlib, Es’ad-Gâlib mahlasını kullanarak yazdığı şiirlerle çok genç yaşlarında dîvânını tertip etmiş ve edebiyatımızda önemli bir yere sahip olmuştur. Dîvân’ını tamamladıktan sonra da şiirler yazmaya devam eden Şeyh Gâlib, özellikle Sultan III. Selîm ile kurduğu yakın münasebetler vesilesi ile padişah ve hanedan üyelerine yeni yıl tebrikleri, medhiyeler ve onların yaptırdığı tarihi eserler için manzumeler yazmıştır. Bu şiirlerin büyük bir kısmı dîvânında yer alsa da mecmua ve arşiv belgelerinde kalmış olan ve henüz gün yüzüne çıkmamış şiirlerinin de olduğu görülmektedir. Gerek matbu gerek Dîvân’ın tenkitli yapılan neşirlerinde şiir sayılarının farklılıklar arz etmesi Şeyh Gâlib’in Dîvân’ını tertip ettikten sonra da manzumeler yazdığının göstergesidir. Dönemin şair padişahı III. Selîm ile yakın ilişkilerde bulunan Gâlib, büyük bir teveccüh gördüğü padişaha Dîvân’ındakilerin haricinde de bir kaside sunmuştur. Şu ana kadar üzerine herhangi bir çalışma yapılmayan kaside, padişah ile Şeyh Gâlib’in yakın ilişkisini göstermesi açısından oldukça önemlidir.Bu makalede Şeyh Gâlib’in şiirleri üzerine yapılan çalışmalardan kısaca bahsedildikten sonra III. Selîm ile olan ilişkisine değinilecektir. Bu bilgilerden sonra Topkapı Sarayı Arşivi’nde bulunan Şeyh Gâlib’in III. Selîm yazdığı yayınlamamış bir kasidesinin metni verilecektir. 
Yazar isimleri: ['Müslüm YILMAZ']
Yayın Yılı: 30 Ağustos 2022
Dergi ismi: Korkut Ata Türkiyat Araştırmaları Dergisi
Yayın sayfa url: https://dergipark.org.tr/tr/pub/korkutataturkiyat/issue/72388/1145579
Yayın pdf linki: https://dergipark.org.tr/tr/download/article-file/2545598
