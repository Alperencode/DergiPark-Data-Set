Makale Başlığı: İlkokul Öğrencilerine Türkçenin Yabancı Dil Olarak  Öğretimi Üzerine
Özet: Göçmenler ve geçici koruma statüsündeki kişiler için yaşadıkları ülkenin dilini öğrenmek ve o dilde yeterliğe ulaşmak son derece önemlidir. Dilde belli bir yeterliliğe sahip olan kişiler yaşadıkları ülkeye daha kolay uyum sağlamakta, sağlık hizmetlerinden daha rahat faydalanmakta ve işgücüne daha kolay katılmaktadır. Farklı ülkelerden gelen çocuklar göç ettikleri ülkelerde ekonomi, sağlık ve eğitim alanlarında sorunlar yaşayabilmektedir. Çocukların dil becerilerinin gelişmesi onların toplumla bütünleşmelerini kolaylaştırmakta ve bu sorunların azalmasına yardımcı olmaktadır. Dil becerilerinin sınırlı ya da yetersiz olması ise çocukların okulda başarılı olmalarını olumsuz etkileyebilmektedir. Bu durum göz önünde bulundurulduğunda göçmenlere ve sığınmacı statüsündeki kişilere Türkçe öğretimi Türkiye için son derece önemli bir konudur. Yabancı uyruklu çocukların okullardaki farklı dersleri takip ederek akademik olarak başarılı olmaları ve akranlarıyla iletişim kurabilmeleri için Türkçe öğrenmeleri gerekmektedir. 2020 yılının haziran ayında Pegem Akademi Yayıncılık tarafından yayınlanan İlkokul Öğrencilerine Türkçenin Yabancı Dil Olarak Öğretimi isimli kitap yabancı uyruklu çocukların Türkçe öğretimindeki ihtiyaçlarına işaret ederek Türkçenin yabancı dil olarak öğretiminin tarihçesi, Avrupa Dilleri Ortak Öneriler Çerçevesi, dört temel becerinin geliştirilmesi, kelime öğretimi, internet tabanlı uygulamalar ve ölçme değerlendirme gibi farklı konu ve içeriklerde öğretmenlere rehberlik etmektedir. Harran Üniversitesi Eğitim Fakültesi Temel Eğitim Bölümü Öğretim Üyesi Doç Dr. Fatih Mehmet Ciğerci’nin editörü olduğu kitap on bölümden oluşmaktadır.
Yazar isimleri: ['İrem Damla ŞİMŞEK']
Yayın Yılı: 21 Ekim 2022
Dergi ismi: Dil ve Edebiyat Araştırmaları
Yayın sayfa url: https://dergipark.org.tr/tr/pub/diledeara/issue/73096/1036939
Yayın pdf linki: https://dergipark.org.tr/tr/download/article-file/2133562
