Makale Başlığı: Sinema Eserleri
Özet: Fikri Mülkiyet Hukuku açısından, fikir ve sanat eserlerinin korunmasına ilişkin 5846 sayılı Fikir ve Sanat Eserleri Kanunu, merkez kavram olarak “eser” kavramını benimsemiştir. Bu bağlamda eser, eserden doğan mali ve manevi hakların kaynağını teşkil etmektedir. Fikir ve Sanat Eserleri Kanunu m.1/B uyarınca eser, sahibinin hususiyetini taşımakta olan ilim-edebiyat, musiki, güzel sanat ve sinema eserlerinden birine dahil her çeşit fikir ve sanat ürünü olarak hüküm altına alınmıştır. Yine aynı Kanun’da sinema eserinin tanımına da yer verilmiştir. Çalışmamızda öncelikle eser kavramı ve unsurları ele alınmıştır. Daha sonra sinema eserleri kavramı, sinema eserlerinin unsurları ve türleri, koruma koşulları, zorunlu tescil ve sinema eserlerinden doğan hak sahipliği, hakların korunması ayrıntılı bir şekilde değerlendirilmiştir. Bu kapsamda sinema eserleriyle ilgili hukuki düzenlemelere de metin içinde yer verilmiştir. Hukuki düzenlemelerin de somut olaya nasıl yansıdığına ilişkin değerlendirmeler yapılmış yargı kararları ve doktrin görüşlerine de yer verilmeye çalışılmıştır.  Anahtar Kelimeler: Eser, Eser kavramının unsurları, Sinema eseri, Hak sahipliği, Sinema eserinin türleri
Yazar isimleri: ['Banu Bilge SARIHAN']
Yayın Yılı: 30 Haziran 2022
Dergi ismi: Necmettin Erbakan Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/neuhfd/issue/67892/1065636
Yayın pdf linki: https://dergipark.org.tr/tr/download/article-file/2222845
