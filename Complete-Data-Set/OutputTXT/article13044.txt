Makale Başlığı: 11-15 YAŞ ARASI FARKLI MALOKLUZYONLARA SAHİP ÇOCUKLARDA ORTODONTİK TEDAVİ İHTİYACI VE AĞIZ SAĞLIĞINA İLİŞKİN YAŞAM KALİTESİ ARASINDAKİ İLİŞKİNİN DEĞERLENDİRİLMESİ: KESİTSEL BİR ÇALIŞMA
Özet: ÖZAmaç: Bu kesitsel çalışmanın amacı 11-15 yaş arası çocuklarda ortodontik tedavi ihtiyacının ve ağız sağlığı ile ilgili yaşam kalitesinin (OHRQoL) belirlenmesi ve farklı malokluzyon gruplarında ortodontik tedavi ihtiyacının, OHRQoL üzerindeki etkisinin değerlendirilmesidir.Bireyler ve Yöntem: Ortodontik tedavi görme isteği bulunan 11-15 yaş arası (kızlarda ort. 13.03 ± 1.93 yıl, erkeklerde ort.  12.66 ± 1.75 yıl) 261 çocuk (158 kız, 103 erkek) çalışmanın gerecini oluşturmuştur. Bireyler dental malokluzyonlarına göre Angle Sınıf I, Sınıf II ve Sınıf III olarak 3 gruba ayrıldı. Veri toplama araçları; Ortodontik Tedavi İhtiyacı Diş Sağlığı Bileşeni indeksi (IOTN-DHC), IOTN Estetik Bileşeni indeksi (IOTN-AC), Ağız sağlığı etki profili (Oral Health Impact Profile-14 (OHIP-14)) ve Klinik Muayene Veri Formudur. OHRQoL'yi ölçmek için OHIP-14 kullanıldı. IOTN-DHC ve IOTN-AC (ortodontist & kendi algısı) ise ortodontik tedavi gereksinimini belirlemek amacıyla kullanıldı. Veriler anketler, kişisel görüşmeler ve intraoral muayeneler yoluyla toplandı. Verilerin değerlendirilmesinde Mann Whitney U testi, Kruskal-Wallis testi ve Kendall tau-b korelasyon testi kullanıldı ve anlamlılık düzeyi P<0.05 olarak belirlendi.Bulgular: Cinsiyetler arasında OHIP-14, IOTN-DHC ve IOTN-AC değişkenleri açısından farklılık bulunmadığı belirlendi (P>0.05). Malokluzyon grupları arasında OHRQoL ölçme verisi olan OHIP-14 skorları açısından anlamlı farklılık bulunmazken ortodontik tedavi gereksinimini belirten IOTN-DHC skorları Sınıf III malokluzyon grubunda anlamlı derecede yüksek olduğu bulundu (P<0.005). Sınıf II malokluzyona sahip çocukların dental durumlarını kendi estetik algılarına göre değerlendirdikleri IOTN-AC (kendi algısı) skorları ise anlamlı derecede yüksek bulundu. Tüm malokluzyon gruplarında IOTN-DHC ve IOTN-AC skorları yüksek korelasyon gösterirken, IOTN skorları ve OHIP-14 skorları arasındaki korelasyon istatistiksel olarak anlamlı değildi.Sonuç: Farklı malokluzyon gruplarında belirlenen ortodontik tedavi ihtiyacı, hastaların OHRQoL'sini etkilemeyebilir. 11-15 yaş arası çocuklarda OHRQoL indeksleri geleneksel teşhis metotlarına yardımcı olarak tedavi önceliğinin belirlenmesinde faydalı olabilir.
Yazar isimleri: ['Kevser KURT DEMİRSOY', 'S. Kutalmış BÜYÜK', 'Nursu BECET', 'Feridun ABAY']
Yayın Yılı: 1 Eylül 2022
Dergi ismi: Pediatric Practice and Research
Yayın sayfa url: https://dergipark.org.tr/tr/pub/pprjournal/issue/72478/1111250
Yayın pdf linki: https://dergipark.org.tr/tr/download/article-file/2406298
