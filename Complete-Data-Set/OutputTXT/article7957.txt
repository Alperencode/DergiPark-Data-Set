Makale Başlığı: FİNANSAL FAİR PLAY MALİ UYGULAMALARI VE BORSADA İŞLEM GÖREN TÜRK FUTBOL KULÜPLERİNİN PİYASA DEĞERİ ÜZERİNDEKİ ETKİSİ
Özet: Serbest ve yoğun rekabetçi piyasalarda aynı sektörde faaliyet gösteren herhangi bir şirketin finansal durumunun kötüye gitmesi bir diğer şirketi olumsuz etkilemeyebilir. Bu durum futbol endüstrisinde pek öyle değildir. Kulüplerin mali durumlarının bozulması, şampiyonaların, turnuvaların organize edilmesini zorlaştırabilir. Örneğin marka değeri yüksek birkaç kulübün turnuvalarda yer almaması TV yayın gelirlerini olumsuz etkileyebilir, dolayısıyla bu organizasyonlarda yer alan diğer kulüplerin havuzdan alacağı pay azalacağı için bu durum kulüpleri olumsuz etkileyebilir. Bu durum güvensiz bir futbol ortamı oluşturma potansiyeli de taşımaktadır. Futbolda kulüpler tek bir bedeni anlamlı kılan uzuvlar ve organlar gibidir. Takımlar güçlendikçe, futbolun seyir zevki de aynı oranda artar. UEFA'nın Finansal Fair Play kuralları da, futbol takımlarının birbirini olumsuz yönde etkileyecek bozulmaların önüne geçmek adına atılmış önemli bir adımdır. Çalışmamızda, BIST’de işlem gören dört futbol kulübü hisse senedi fiyat hareketlerinin,  UEFA FFP kuralları sonrasında nasıl etkilendiğini ortaya koymak adına Panel Veri analizinden yararlanılmıştır.
Yazar isimleri: ['Hakan KARA', 'Ayşe YERELİ']
Yayın Yılı: 30 Haziran 2022
Dergi ismi: Izmir Democracy University Social Sciences Journal
Yayın sayfa url: https://dergipark.org.tr/tr/pub/idusos/issue/70962/1083002
Yayın pdf linki: https://dergipark.org.tr/tr/download/article-file/2290683
