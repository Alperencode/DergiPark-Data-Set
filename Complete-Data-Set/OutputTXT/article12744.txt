Makale Başlığı: Geriatrik Kalça Kırıklarında Perioperatif Kan Transfüzyon İhtiyacına Etki Eden Faktörler
Özet: Kalça kırıkları geriatrik hastalarda hastaneye yatışların önemli bir nedenidir. Allojenik kan transfüzyonu (AKT) hasta sağlığını etkiler ve ayrıca ekonomik etkileri vardır. Bu nedenle, hasta sonuçlarını iyileştirmek ve kaynak kullanımını optimize etmek için kan yönetimi hakkında daha fazla veriye ihtiyaç vardır. Bu çalışmada birincil amacımız geriatrik kalça kırıkları sonrası AKT ihtiyacını etkileyen prediktif faktörleri belirlemekti.Yöntemler: Kliniğimizde 2011-2021 yılları arasında cerrahi olarak tedavi edilen toplam 596 kalça kırığı hastası analiz edildi. Yaş, cinsiyet, kırık tipi, ASA skoru, cerrahi gecikme süresi, anestezi tipi, ameliyat tipi, antiagregan veya antikoagülan kullanımı, komplikasyonlar ve başvuru anındaki hemoglobin (Hg), hematokrit (Hct), kreatinin ve INR değerleri belirlendi. Risk faktörlerini belirlemek için ikili lojistik regresyon kullanıldı. Uygun kesme noktasını belirlemek için ROC eğrisi kullanıldı. AKT uygulanan hastaların başvuru anında ortalama Hg değeri 10,6±1,2 g/dl iken (p<0,001), ortalama Hct değeri %31,6±3,7 (p<0,001) ve ortalama kreatinin değeri; 1,25±0,88mg/dl (p=0,007). Regresyon analizi sonuçları, preoperatif Hg seviyesinin (p<0,001, OR:0.113, CI:0.068-0.190) ve preoperatif Hct seviyesinin (p=0.016,OR:0.841, CI:0.730-0.968) AKT için prediktif faktörler olduğunu gösterdi. ROC analizi, preoperatif Hg için ≤11,9 g/dl ve preoperatif Hct için ≤35.5'lik bir cut-off değerinin bulunduğunu gösterdi.  Kan transfüzyonu ihtiyacını belirleyen ana faktörler başvuru anındaki Hg ve Hct değerleridir. ≤11,9 g/dl'lik bir Hg seviyesi ve ≤35.5'lik bir Hct seviyesi, cut-off değeri olarak güvenle kullanılabilir.
Yazar isimleri: ['Mustafa KAVAK', 'Cüneyd GÜNAY']
Yayın Yılı: 28 Kasım 2022
Dergi ismi: Osmangazi Tıp Dergisi
Yayın sayfa url: https://dergipark.org.tr/tr/pub/otd/issue/73231/1163135
Yayın pdf linki: https://dergipark.org.tr/tr/download/article-file/2600790
