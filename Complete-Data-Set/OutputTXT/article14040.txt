Makale Başlığı: Sekiz Haftalık Kor Egzersizlerinin Makaralı Okçuların Atış Performansına Etkisi
Özet: Çalışmamız makaralı okçuluk sporuyla uğraşan sporculara uygulanan 8 haftalık kor egzersizlerinin; pençe kuvveti, dikey sıçrama, denge, hareket genişliği seviyesi ile atış performansı üzerine etkisinin incelenmesi amacıyla yapılmıştır. Çalışmaya 11 elit düzey düzenli antrenman yapan bayan makaralı okçu dâhil edilmiştir. Sporcuların fiziksel ve antropometrik özellikleri iki kez ölçülmüştür; sporcuların boy uzunlukları (160,4±6,8), vücut ağırlıkları (57,97±8,4), beden kitle indeksleri (22,83±2,8), çift kol uzunlukları (159±7,4), pençe kuvveti, dikey sıçrama, denge stabilitesi, hareket genişliği seviyesi, kor gücü stabilitesi ve 18 metre atış performansı. İstatistiksel yöntem olarak, Verilerin normal dağılım gösterip göstermediğini belirlemek için Shapiro Wilk Testi kullanıldı. Verilerin normal dağılım gösterdiği tespit edildikten sonra katılımcılara independent T test uygulandı. Çalışma sonunda, sporcuların hareket genişliği seviyelerinin ikili karşılaştırmasında istatistiksel olarak anlamlı düzeyde farklılıklar bulunmuştur (p<0,05). Diğer alt-boyutlarda ise anlamlı düzeyde farklılıklara rastlanmamıştır (p>0,05). Çalışmamız daha sonra yapılacak çalışmalar için önemli bir dayanak olabileceği kanaatindeyiz.
Yazar isimleri: ['Sedat KAHYA']
Yayın Yılı: 28 Ekim 2022
Dergi ismi: Sivas Cumhuriyet Üniversitesi Spor Bilimleri Dergisi
Yayın sayfa url: http://cuspor.cumhuriyet.edu.tr/tr/pub/issue/73251/1142956
Yayın pdf linki: https://dergipark.org.tr/tr/download/article-file/2535057
