Makale Başlığı: Uluslararası Öğrenci Hareketliliği Rotalarında Coğrafi ve Tarihsel Bağların Etkisi: Seçili Bölgeler Üzerine Bir Değerlendirme
Özet: Uluslararası öğrenci hareketliliği, küreselleşmenin sonuçlarından biridir. Tıpkı işgücünün, malların ve finansın dolaşımı gibi, öğrenciler de yükseköğrenim için yurt dışına seyahat etmektedir. Bu süreç genellikle ABD’de ve İngiltere, Fransa ve Almanya gibi bazı Batı Avrupa ülkelerinde kaynak bulan Batılı yöntemlere atfedilir. Bu ülkeler tarafından yürütülen politikalar ve uygulamalar, ana akım küresel öğrenci hareketliliğini temsil etmekte ve Batılılaşmış bir uluslararasılaşma sürecini ortaya koymaktadır. Öte yandan, bu küresel süreç içinde, standartlaştırılmış Batılı süreçlerin dışında özgün yönler sergileyen, Batı dışı bölge ve ülkeler tarafından takip edilen ve literatürde ihmal edilmiş politika ve uygulamalar da bulunmaktadır. Bu çalışmada, uluslararası öğrenci hareketliliğinin tarihi, bölgesel ve kültürel arka planı uluslararası öğrenciler için itme ve çekme faktörleri olarak ele almamıza izin veren bu ihmal edilmiş yönü incelenmiştir. Bu bakış açısını desteklemek için Latin Amerika, Asya-Pasifik ve Türkiye’deki uluslararası öğrenci hareketliliği ve uluslararasılaşma politikaları ele alınmıştır. Bu araştırmada uluslararası öğrenci profilleri ve seçilen bölgelerin ulusötesi bölgesel uygulamaları tartışmaya açılmıştır.
Yazar isimleri: ['Ruhi Can ALKIN']
Yayın Yılı: 30 Haziran 2022
Dergi ismi: Olgu Sosyoloji Dergisi
Yayın sayfa url: https://dergipark.org.tr/tr/pub/olgusos/issue/70558/1113642
Yayın pdf linki: https://dergipark.org.tr/tr/download/article-file/2415575
