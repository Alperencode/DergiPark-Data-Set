Makale Başlığı: İstismar Mağduru Çocuklarla Adli Görüşmeler
Özet: Sosyal hizmet, yapısı ve hedef kitleleri gereği genelde sosyal sorunlarla ve sorunlu kesimlerle ilgilenmektedir. Buna göre sosyal hizmetin ilgi alanına çocuklar da doğrudan girmektedir. Aile, eğitim, sağlık, engellilik ya da yoksulluğa ilişkin çocukları birinci dereceden etkileyen konu ve problemlerin yanı sıra sosyal hizmetle çocukları kesiştiren bir diğer mesele suç ve istismar gerçeklikleridir. Öyle ki sosyal hizmet, istismar yaşayarak mağdur olmuş çocuklarla direkt olarak ilgilenmektedir. Bu bakımdan sosyal hizmet, yaşanan istismar olayının aydınlatılmasında, mağdur çocuğun ihtiyaç ve sorunlarının tespit edilip çözülmesinde önemli roller oynamaktadır. Böylece sosyal hizmet adli bir boyut da kazanmış olmaktadır. Çünkü söz konusu çalışmalara bazı durumlarda emniyet ve savcılık iştirak edebilmektedir. İstismar mağduru çocuklarla ilgili adli sosyal hizmet çalışmalarının temelinde ise görüşmeler yer almaktadır. İstismar mağduru çocuklarla yapılan adli sosyal hizmet görüşmeleri birtakım kayıtlar, işlemler, çeşitli prensipler ve adımlar çerçevesinde gerçekleştirilmektedir. Temelde adaletin sağlanmasını ve çocuğun korunup iyileştirilmesini hedefleyen bu görüşmeler kendi içinde bazı önemli noktalar ve sorunlar içerebilmektedir. Olası sorunlar; görüşmeleri gerçekleştiren uzmanlarla, görüşmeye alınan çocukların özellikleriyle ve istismara konu olan olaylarla bağlantılı olduğu gibi ülkenin hukuk ve eğitim sisteminden, aile yapısından ya da kültüründen de etkilenebilmektedir. Bu makale istismar mağduru çocuklarla gerçekleştirilen adli görüşmeleri genel hatlarıyla ele almakta; görüşmelerin önemine, içeriğine, temel rotasına ve sonuçlarına odaklanmaktadır.
Yazar isimleri: ['Orhan BİNGÖL', 'Birsen ALTIPARMAK']
Yayın Yılı: 30 Haziran 2022
Dergi ismi: Sosyal ve Beşeri Bilimler Dergisi
Yayın sayfa url: https://dergipark.org.tr/tr/pub/jssh/issue/70813/1087306
Yayın pdf linki: https://dergipark.org.tr/tr/download/article-file/2307607
