Makale Başlığı: FEN BİLGİSİ ÖĞRETMENLERİNİN NÖROFİZYOLOJİK ÖĞRENME ALGI DÜZEYLERİNİN İNCELENMESİ
Özet: Hızlı bir şekilde değişim ve yenileşme gösteren bilgi çağında, istenilen koşullarda birey yetiştirmek için bu değişim ve yenileşmeye uyum sağlayan kuramlar ön plana çıkmakta ve öğretim programlarında bu kuramlara yer verilmektedir. Bu kuramlardan biri de beyin temelli (nörofizyolojik) öğrenme kuramıdır. Bu bağlamda yapılan araştırmanın amacı Fen bilgisi öğretmenlerinin nörofizyolojik öğrenme algı düzeylerini incelemektir. Tarama modeli kullanılan çalışmanın örneklemi Ege bölgesinde bulunan bir ilin bir ilçesinde uygun örnekleme yoluyla belirlenen devlet/özel ortaokullarda görev yapan (n=51) Fen bilgisi öğretmenlerinden oluşmaktadır. Veriler 2019-2020 eğitim öğrenim yılı bahar döneminde toplanmıştır. Araştırmada “Kişisel Bilgi Formu” ile Sülün, Aydoğdu, Taşçı ve Yiğit (2014) tarafından oluşturulan Cronbach alpha(α) güvenirlik çalışması 0.95 olarak bulunan “Nörofizyolojik Öğrenme Algı Ölçeği” veri toplama araçları olarak kullanılmıştır. Toplanan verilere ilişkin yapılan t-testi ve Anova istatistiksel işlemleri, SPSS 26.0 paket programı ile analiz edilmiştir. Sonuç olarak, fen bilgisi öğretmenlerinin nörofizyojik öğrenme algı düzeylerinin “iyi düzeyde algı” olduğu, tüm alt boyutlarda cinsiyete göre erkek öğretmenler lehine, mesleki kıdemlerine göre “16-20 yıl” kıdem lehine, mezun olunan fakülte/yüksekokul/enstitü türüne göre “fen/edebiyat fakültesi” lehine anlamlı bir fark olduğu, mezun olunan bölüme göre “Zihinsel Süreçlerde Nöral Boyut” ve “Zihinsel Süreçlerde Beynin Yapısal İşlevleri” alt boyutlarında “fizik/kimya/biyoloji bölümü (fkb bölümü)” lehine, “Öğrenmede Beynin Rolü” alt boyutunda ise “biyoloji öğretmenliği” lehine anlamlı bir fark olduğu, çalışılan okul türüne göre “Öğrenmede Beynin Rolü” alt boyutunda “özel okul” lehine anlamlı bir fark olduğu, diğer alt boyutlarda anlamlı farklılık olmadığı, eğitim düzeyi, öğrenimleri sırasında nörofizyolojik öğrenme kuramı ile ilgili ders alma, öğrenimleri sırasında nörofizyolojik öğrenme kuramı ile ilgili bir etkinliğe katılma, fen bilgisi ders anlatımında nörofizyolojik öğrenme kuramını kullanma değişkenlerine göre tüm alt boyutlarda anlamlı farklılığın olmadığı tespit edilmiştir.
Yazar isimleri: ['Ali SÜLÜN', 'Funda ÇAPANOĞLU']
Yayın Yılı: 30 Haziran 2022
Dergi ismi: Anadolu Öğretmen Dergisi
Yayın sayfa url: https://dergipark.org.tr/tr/pub/aod/issue/69956/1089504
Yayın pdf linki: https://dergipark.org.tr/tr/download/article-file/2316569
