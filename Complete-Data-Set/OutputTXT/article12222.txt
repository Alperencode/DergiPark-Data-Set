Makale Başlığı: KONFEKSİYON ÜRETİMİNDE İŞGÜCÜ VERİMLİLİK ANALİZİNİN PANTOLON DİKİM HATTINDA UYGULANMASI
Özet: İşletmeler, sınırların ortadan kalktığı global pazarlarda sahip oldukları pazar paylarını kaybetmemek, yeni pazarlarda söz sahibi olabilmek, rekabet avantajı sağlamak ve karlılıklarını arttırabilmek için ellerinde bulundurdukları kıt kaynakları etkin bir şekilde kullanabilme özelliklerini gösteren verimlilik değerleri üzerine gösterdikleri önemi ve yaptıkları çalışmaları arttırmıştır. Günümüzde öneminden sıklıkla söz edilen küresel ekonomiler, küresel ekonomileri ulusal ekonomilerin, ulusal ekonomileri de o ulusta faaliyet gösteren işletmelerin ekonomilerinin oluşturduğu düşünüldüğünde, ne derece önemli oldukları ortaya çıkmaktadır. Ülkelerin ekonomileri içerisinde faaliyet gösteren işletmelerin ekonomilerinin iyileştirilmesi ise üretim aktiviteleri içerisindeki gereksiz faaliyetlerin çeşitli verimlilik çalışmaları ile minimize edilerek, üretim kaynaklı maliyetlerinin düşürülmesiyle mümkün olmaktadır. Bu çalışmada pantolon üretimi yapan bir konfeksiyon firmasındaki işgücü verimliliği analiz edilmiştir. Bu kapsamda İzmir’de pantolon üretimi üzerine faaliyet gösteren bir konfeksiyon firmasının dikim bandından veri toplanmış ve elde edilen veriler Kurosawa’nın verimlilik modellerinden oranlarla işgücü verimliliği modeli ile değerlendirilmiştir. Gerçekleştirilen bu araştırmanın sonucunda, ilgili ürünün üretimine alışıldıktan sonra tamamen ortadan kaldırılması beklenen kayıpların hala görüldüğü ve hatta olması gerekenden daha fazla olduğu tespit edilmiştir.
Yazar isimleri: ['Meral İŞLER', 'Mehmet KÜÇÜK']
Yayın Yılı: 30 Eylül 2022
Dergi ismi: Mühendislik Bilimleri ve Tasarım Dergisi
Yayın sayfa url: https://dergipark.org.tr/tr/pub/jesd/issue/72809/947773
Yayın pdf linki: https://dergipark.org.tr/tr/download/article-file/1806287
