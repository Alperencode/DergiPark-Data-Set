Makale Başlığı: İntörn Hemşirelerin Mesleki ve Akademik Yeterliliklerinin Türkiye Yükseköğretim Yeterlilikleri Çerçevesine Göre Öz Değerlendirilmesi
Özet: Amaç: İntörnlük uygulaması ile hemşirelik öğrencilerinin mesleki bilgi, beceri ve yetkinlik arasındaki ilişkiyi araştıran çalışmalar olsa da ülkemizde bu konuyla ilgili kanıtlar sınırlıdır. Bu nedenle çalışma bir devlet üniversitesinde aktif öğrenime devam eden intörn hemşirelik öğrencilerinin mesleki ve akademik yeterliliklerinin Türkiye Yükseköğretim Yeterlilikler Çerçevesine (TYYÇ) göre öz değerlendirmesini belirlemek amacıyla yapıldı.Yöntem: Araştırma tanımlayıcı tiptedir. Araştırma bir devlet üniversitesinde aktif öğrenime devam eden intörn hemşirelik öğrencileri ile 30 Mayıs-30 Haziran 2022 tarihleri arasında yürütüldü. Veriler, araştırmacılar tarafından TYYÇ göre hazırlanan anket formunun öğrencilerden yüz yüze görüşerek toplanmasıyla elde edildi. Verilerin değerlendirilmesinde tanımlayıcı istatistikler (yüzde, frekans, ortalama), bağımsız gruplarda t testi ve pearson korelasyon analizi kullanıldı.Bulgular: Katılımcıların TYYÇ’ye göre lisans düzeyi sağlık temel alanı mesleki ve akademik ağırlıklı yeterliliklerinin öz değerlendirmesi puanları incelendiğinde en fazla puanın alana özgü yetkinlikten alındığı görüldü. Katılımcıların cinsiyeti, hemşireliği isteyerek seçme ve mezuniyet sonrası yapma isteği ve gelecekteki kariyer planları değişkenlerinin TYYÇ ve alt boyutları kapsamında öz yeterliliklerini etkilemediği ve istatistiksel olarak anlamlı bir farklılık göstermediği belirlendi (p˃0.05). Öğrencilerin alan ders puanları ile TYYÇ ve alt boyutları kapsamında öz değerlendirme puanları karşılaştırıldığında “Halk Sağlığı Hemşireliği” dersi puanı dışında farklılık göstermediği ve istatistiksel olarak anlamlılık olmadığı bulundu (p˃0.05). Halk Sağlığı Hemşireliği dersinden alınan puan artıkça TYYÇ alt boyutlarından “Alana özgü yetkinlik” boyutundan alınan puanın artığı ve istatistiksel olarak anlamlı olduğu belirlendi (p˂0.05).Sonuç ve Öneriler: Hemşirelikte intörnlük uygulamasının bilgi, beceri ve yetkinliklerini artırılmasında etkilerinin olumlu yönde olduğu ancak istenilen düzeyde olmadığı bulundu. Mesleki açıdan kendisini ‘bilgi, beceri ve yerlilikler’ noktasında geliştirebilecekleri ulusal standart bir müfradatın ve değerlendirmekriterlerin geliştirilmesi önemli bir ihtiyaçtır.
Yazar isimleri: ['Ayten YILMAZ YAVUZ', 'Zeynep PEHLİVAN', 'Vacide AŞIK ÖZDEMİR']
Yayın Yılı: 29 Ağustos 2022
Dergi ismi: Samsun Sağlık Bilimleri Dergisi
Yayın sayfa url: https://dergipark.org.tr/tr/pub/jshs/issue/72266/1138814
Yayın pdf linki: https://dergipark.org.tr/tr/download/article-file/2518787
