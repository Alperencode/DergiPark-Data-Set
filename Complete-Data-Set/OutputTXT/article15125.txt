Makale Başlığı: SÜRDÜRÜLEBİLİR PAZARLAMADA EKONOMİK, SOSYAL VE ÇEVRESEL FAKTÖRLERİN ÖNEM DERECESİNİN BELİRLENMESİ:  SÜT ÜRÜNLERİ ÜRETİCİSİ FİRMA ÖRNEĞİ
Özet: Günümüzde tüketicinin değişen davranışları, istekleri, çevreye karşı artan hassasiyetleri işletme ve markaları bu değişimlere ayak uydurmaya ve faaliyetlerini sürdürülebilir bir pazarlama anlayışı ile gerçekleştirmeye zorlamaktadır. İşletmelerin yürüttükleri faaliyetlerde ekonomik, sosyal ve çevresel faktörleri göz ardı etmeden tüketicinin ihtiyaç ve isteklerini karşılaması beklenmektedir. Ancak, işletmelerin sektörleri ve ürünlerinin özellikleri açısından sürdürülebilir pazarlama faaliyetlerinde hangi faktör ve kriterleri önceledikleri farklılaşmaktadır. Bu bağlamda yapılan araştırmanın amacı, süt ürünleri üreten bir firmanın sürdürülebilir pazarlama kapsamında ekonomik, sosyal ve çevresel boyutların hangisine ne derecede önem verdiklerinin belirlenmesidir. Araştırmada çok kriterli karar verme tekniklerinden  (ÇKKV) faydalanılarak firma açısından önceliklendirilen kriterler ve önem dereceleri belirlenmiştir. Araştırmayla ilgili firmanın ekonomik faktörlere yönelik önem düzeyinin, sosyal ve çevresel faktörlere göre daha yüksek olduğu sonucuna ulaşılmıştır. Firmanın sürdürülebilir pazarlama anlayışını bütüncül açıdan ele almadığı, çevresel faktörler için henüz örgüt kültürü ve yapılanmalarının olmadığı, buna yönelik devlet destek ve teşvikleriyle birlikte ancak bu sürece dahil olabileceklerini belirlenmiştir.
Yazar isimleri: ['Zeynep ERDOĞAN', 'İsmail Çağrı KILIÇ', 'Yasin AFŞAR', 'Arzum BÜYÜKKEKLİK']
Yayın Yılı: 9 Aralık 2022
Dergi ismi: Toros Üniversitesi İİSBF Sosyal Bilimler Dergisi
Yayın sayfa url: https://dergipark.org.tr/tr/pub/iisbf/issue/73765/1149713
Yayın pdf linki: https://dergipark.org.tr/tr/download/article-file/2560980
