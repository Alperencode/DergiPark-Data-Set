Makale Başlığı: SAĞLIK BİLİMLERİ FAKÜLTESİ VE MÜHENDİSLİK FAKÜLTELERİNİN ÇEVRE MÜHENDİSLİĞİ BÖLÜMÜ ÖĞRENCİLERİNİN ÇEVREYE YÖNELİK TUTUM VE DAVRANIŞLARININ DEĞERLENDİRİLMESİ VE KARŞILAŞTIRILMASI
Özet: Araştırmanın amacı Sağlık Bilimleri Fakültelerinde okuyan öğrenciler ile Fakültelerin Çevre Mühendisliği Bölümünde okuyan öğrencilerin çevre sorunlarına ve problemlerine karşı tutum ve davranışlarını ölçmek ve karşılaştırmaktır. Bu amaçla Berberoğlu ve Tosun tarafından geliştirilen (1995) Çevresel Tutum Ölçeği ve sosyo -demografik anket kullanılarak, Covid-19 Pandemisinin en yoğun olduğu 1 Mart – 30 Mayıs 2021 tarihleri arasında, veriler öğrencilerden online yöntemle toplanmıştır. Bu araştırmaya toplam 203 öğrenci katılmıştır. Bu katılımcıların 127’si çeşitli Sağlık Bilimleri Fakültelerinden, 76’sı da çeşitli Fakültelerin Çevre Mühendisliği bölümünden öğrencilerdir. Veriler SPSS 24 paket programı kullanılarak analiz edilmiştir. Çalışmadan elde edilen bulgulara göre öğrencilerin Çevresel Tutum Ölçek ortalama puanı 86,25± 9.19 olarak saptanmıştır. Çevre Mühendisliğinde okuyan öğrencilerin Çevresel Tutum Ölçek puanının ortalaması Sağlık Bilimleri Fakülteleri öğrencilerinin ortalama puanından yüksek olmasına rağmen (88,13±8,09), Sağlık Bilimleri Fakülteleri öğrencilerinin Çevresel Tutum Ölçek ortalama puanı (85,90±9,73) ile karşılaştırıldığında aralarında istatiksel olarak anlamlı farklılık saptanmamıştır. Sonuçta öğrencilerin çevresel tutum puan ortalamaları yüksek olmasına rağmen, cinsiyet, yaş, sınıf düzeyi gibi sosyo-demografik faktörlerle ilişkilendirildiğinde Çevresel Tutum puan ortalamalarında istatiksel olarak anlamlı farklılık ortaya çıkmamıştır.
Yazar isimleri: ['Aydan KAYSERİLİ', 'Elif Burcu ATÇI']
Yayın Yılı: 20 Haziran 2022
Dergi ismi: Uluslararası İktisadi ve İdari Bilimler Dergisi
Yayın sayfa url: https://dergipark.org.tr/tr/pub/uiibd/issue/70202/1081674
Yayın pdf linki: https://dergipark.org.tr/tr/download/article-file/2285104
