Makale Başlığı: Liselerde Yaşanan Disiplin Problemlerinin Nedenlerine İlişkin Öğretmen Görüşleri
Özet: Bu çalışma ile liselerde yaşanılan disiplin problemlerinin nedenleri devlet liselerinde görev yapan öğretmenlerin görüşleri alınarak betimlenmeye çalışılmıştır. Veriler altı faktör ve 29 maddeden oluşan “Okullarda Yaşanılan Disiplin Problemlerinin Nedenleri Ölçeği” aracılığıyla toplanmıştır. Tarama modelinde betimsel ve nedensel karşılaştırmalı olarak gerçekleştirilen araştırma evrenini İstanbul ili sınırları içerisindeki devlet liselerinde görev yapan öğretmenler oluşturmaktadır. Uygun örnekleme yöntemi kullanılarak gönüllülük esasına dayalı olarak araştırmaya dahil edilen ve ölçme aracındaki tüm soruları yanıtlayan 3240 lise öğretmeni araştırmanın örneklemini oluşturmuştur. Araştırmada öğretmenlerin disiplin problemlerinin nedenlerine ilişkin görüşlerinin cinsiyet, okuldaki öğrenci sayısı, öğrencilerin okula giriş yöntemi, lise türü, öğretmenin okuldaki görev süresi ve öğretmenlerin mesleki kıdemi değişkenlerine göre görüşlerinin anlamlı farklılık gösterip göstermediğinin belirlenmesinde nedensel karşılaştırmalı desen kullanılmıştır. Araştırmada verilerin analizinde parametrik istatistiksel yöntemler kullanılmıştır. Bu doğrultuda çalışmada betimsel istatistikler hesaplanmış, bağımsız örneklemler için t-testi ve tek yönlü varyans analizi yapılmıştır. Araştırma sonucunda katılımcı öğretmenlerin liselerde disiplin problemlerinin nedenleri arasında aileden, öğrenciden, başarısızlıktan, yönetimden kaynaklanan nedenleri çoğunlukla etkili gördükleri belirlenmiştir. Öğretmenler okul disiplin sorunlarının nedenleri arasında öğretmen ve okuldan kaynaklı nedenlerin ise orta düzeyde etkili olduğunu düşünmektedir.
Yazar isimleri: ['Fidel ATEŞ', 'Baran Barış YILDIZ', 'Fatih PEHLİVAN']
Yayın Yılı: 30 Ağustos 2022
Dergi ismi: e-Kafkas Eğitim Araştırmaları Dergisi
Yayın sayfa url: https://dergipark.org.tr/tr/pub/kafkasegt/issue/69472/1003473
Yayın pdf linki: https://dergipark.org.tr/tr/download/article-file/2005042
