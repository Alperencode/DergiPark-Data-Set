Makale Başlığı: Uluslararası İlişkiler Disiplininde Aktör Kavramının Sınırlarını Yeniden Düşünmek: İklim Adaleti Hareketi Örneği
Özet: Uluslararası İlişkiler disiplininde uzun yıllar boyunca aktör kavramı belli teorik kabuller çerçevesinde ele alınsa da hangi siyasi unsurların aktör olarak nitelendirilebileceği konusu göz ardı edilmiştir. Fakat 21. yüzyılın kendisine has sorunları ve dinamikleri aktörlüğe dair söz konusu kabulleri yeniden değerlendirmeyi gerekli kılmaktadır. Bu çalışma, İklim Adaleti Hareketi’nin aktörlüğünü eleştirel gerçekçi bir zeminde postyapısalcı bir müdahale ile ele almaktadır. Bunun yanı sıra, merkezi olmayan (decentralized) aktörler için karar alma mekanizmasının noksanlığının söz konusu siyasi unsurların aktörlüğünün temel sebebi olabileceğini iddia eder. Çalışma dört temel bölüme ayrılmıştır. Öncelikle İklim Adaleti Hareketinin özgün nitelikleri incelenecektir. Ardından geridönüm (retroduction) metoduyla Hareket’in aktörlüğüne ilişkin bir varsayımsal mekanizma öne sürülecektir. Sonrasında Uluslararası İlişkiler’de aktörlük tartışması temel alınarak Hareket’in aktörlüğü irdelenecektir. Son olarak, öne sürülen varsayımsal mekanizma analiz düzeyi ve aktör-yapı sorunsalı çerçevesinde değerlendirilecektir. 
Yazar isimleri: ['Özgür AKTAŞ']
Yayın Yılı: 8 Kasım 2022
Dergi ismi: Siyasal: Journal of Political Sciences
Yayın sayfa url: https://dergipark.org.tr/tr/pub/siyasal/issue/72650/1066830
Yayın pdf linki: https://dergipark.org.tr/tr/download/article-file/2227365
