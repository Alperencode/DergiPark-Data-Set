Makale Başlığı: Lojistik Sektöründeki Teknolojik Değişimlerin Olumlu ve Olumsuz Yönlerinin Belirlenmesi
Özet: Lojistik sektöründeki teknolojik değişimler, lojistik işletmelerinin faaliyetlerini daha etkin ve verimli yerine getirmelerine olanak tanıdığı ve rekabette öne çıkılabilecek bir unsur olarak görüldüğü için önemli olmaktadır. Bu çalışmanın amacı da lojistik sektöründeki teknolojik değişimlerin, yarattığı olumlu ve olumsuz etkileri belirlemektir. Bu amaçla çalışmada nitel araştırma tekniği olan görüşme yöntemi kullanılarak veriler toplanmaya çalışılmıştır. Çalışmanın örneklemini lojistik işletmelerinde farklı pozisyonlarda çalışan 10 çalışan oluşturmaktadır. Örneklemde yer alan çalışanlara çalışmanın amacına uygun sorulardan oluşan açık uçlu 6 soru yöneltilmiştir. Çalışmada elde edilen veriler betimsel analiz yöntemi kullanılarak analiz edilmiştir. Çalışma sonuçlarına göre katılımcılar lojistik sektöründeki teknolojik değişimlerin yaşanmasının bir gereklilik olduğunu, hata oranlarını azaltması, verimlilik artışı sağlaması gibi olumlu yönlerinin bulunduğunu belirtmişlerdir. Bunun yanı sıra katılımcılar yanlış veri girişi nedeniyle yanlış adrese yanlış ürün teslimatlarının olması, bilgi güvenliğinin sağlanmasındaki zorluklar, lojistik işletmelerinde özellikle bazı pozisyonlarda makinelerin kullanılması nedeniyle insana ihtiyacın giderek azalması nedeniyle istihdam sorunu yaratabileceğini düşünmektedir.
Yazar isimleri: ['Engin TÜKENMEZ']
Yayın Yılı: 24 Haziran 2022
Dergi ismi: Anadolu Üniversitesi Mesleki Eğitim ve Uygulama Dergisi
Yayın sayfa url: https://dergipark.org.tr/tr/pub/anameud/issue/70499/1117117
Yayın pdf linki: https://dergipark.org.tr/tr/download/article-file/2429660
