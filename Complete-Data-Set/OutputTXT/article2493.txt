Makale Başlığı: Meme Kanseri Nedeniyle Cerrahi Operasyon Geçiren Kadınlarda Beden Algısı, Cinsel Yaşam Kalitesi Ve Evlilik Uyumu İlişkisi
Özet: Amaç: Bu çalışma, meme kanseri nedeniyle cerrahi operasyon geçiren kadınlarda beden algısı, cinsel yaşam kalitesi ve evlilik uyumu ilişkisini belirlemek amacıyla yapılmıştır. Gereç ve Yöntem: Tanımlayıcı ve kesitsel nitelikteki çalışmanın örneklemini, bir tıp fakültesi hastanesinin medikal onkoloji ve radyasyon onkolojisi kliniklerine Mayıs-Temmuz 2018 tarihleri arasında başvuran, meme kanseri nedeniyle cerrahi operasyon geçirmiş 106 kadın oluşturmuştur. Veriler, sosyodemografik veri formu, Beden İmajı Ölçeği, Cinsel Yaşam Kalitesi Ölçeği ve İlişkilerde Mutluluk Ölçeği ile elde edilmiştir. Verilerin değerlendirilmesinde, sayı-yüzdelik hesaplamaları, ortalama, standart sapma ve spearman korelasyon analizi kullanılmıştır.Bulgular: Kadınların %73.6’sına 1 yıldan az süre önce tanı konulduğu, %66’sının 1-6 ay önce ameliyat olduğu ve %51.9’una meme koruyucu cerrahi uygulandığı belirlenmiştir. Kadınların %71.7’si ameliyat sonrasında evlilik ilişkisinin ve %54.7’si cinsel yaşamının etkilenmediğini ifade etmiştir. Kadınların Beden İmajı Ölçeği puan ortalaması 110.76 ± 16.95, Cinsel Yaşam Kalitesi Ölçeği puan ortalaması 73.03 ± 14.36 ve İlişkilerde Mutluluk Ölçeği puan ortalaması 35.11 ± 7.18 olarak bulunmuştur. Sonuç: Araştırma sonucunda, meme kanserli kadınlarda cerrahi operasyon geçirmenin beden imajı, cinsel yaşam kalitesi ve evlilik uyumunu olumsuz yönde etkilediği belirlenmiştir.
Yazar isimleri: ['Zühal SEL', 'Kerime Derya BEYDAĞ']
Yayın Yılı: 28 Ağustos 2022
Dergi ismi: Bandırma Onyedi Eylül Üniversitesi Sağlık Bilimleri ve Araştırmaları Dergisi
Yayın sayfa url: https://dergipark.org.tr/tr/pub/boneyusbad/issue/72348/1076336
Yayın pdf linki: https://dergipark.org.tr/tr/download/article-file/2264500
