Makale Başlığı: Türkiye’de Solucan Gübresi Üreten İşletmelerin Ekonomik Analizi
Özet: Bu araştırma Türkiye genelinde solucan gübresi üretimi yapan işletmelerin sosyo-ekonomik analizini kapsamaktadır. Çalışmada kullanılan veriler Türkiye’nin değişik bölgelerinde faaliyet gösteren solucan gübresi üreticisi işletmelerden anket çalışmasına katılmayı kabul edenlerin tamamıyla online olarak anket çalışması yapılarak elde edilmiştir. İşletmelere internet üzerinden ulaşılmıştır. Bu yöntemle 79 işletme ile anket çalışması yapılmış ve örnekleme hacmi oluşturulmuştur. İnceleme sonucunda işletmelerin %68.35’inin üretimde yığın sistemini kullandığı, %98.73’ünün üretim izni bulunmadığı, aktif sermaye içerisinde %28.06 oranıyla en fazla hayvan sermayesinin bulunduğu belirlenmiştir. İşletme başına 216 000.00 TL GSÜD, 242 506.33 TL GSH ve 142 573.63 TL SH bulunmuştur. İşletme masrafları içerisinde en yüksek orana %53.07 ile işçilik masraflarının sahip olduğu bulunmuştur. İncelenen işletmelerde rantabilite ise 58.79 olarak bulunmuştur. İncelenen işletmelerin en önemli sorununun solucan gübresi bilinirliğinin ve kullanımının az olması nedeniyle pazarlama sorunu olduğu belirlenmiştir.
Yazar isimleri: ['Serkan BİRSİN', 'Halil KIZILASLAN']
Yayın Yılı: 11 Mayıs 2022
Dergi ismi: Gaziosmanpaşa Bilimsel Araştırma Dergisi
Yayın sayfa url: https://dergipark.org.tr/tr/pub/gbad/issue/69693/1069211
Yayın pdf linki: https://dergipark.org.tr/tr/download/article-file/2236678
