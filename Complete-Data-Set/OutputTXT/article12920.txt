Makale Başlığı: Tip 1 diyabetes mellituslu çocuklarda büyümenin değerlendirilmesi ve metabolik kontrolün büyüme hızına etkisi
Özet: Amaç: Tip 1 diyabetes mellitus hastalığının komplikasyonlarından biri de büyümenin bozulmasıdır. Bu çalışmada tip 1 diabetes mellitusta büyümenin değerlendirilmesi ve metabolik kontrolün büyüme hızına etkisinin değerlendirilmesi amaçlanmıştır.Gereç ve yöntem: Tip 1 diyabetli 100 olgu çalışmaya dahil edildi ve olguların yıllık büyüme hızları, metabolik kontrol durumları ve puberte evreleri değerlendirildi.Bulgular: Tanı anındaki boy SDS ile son boy SDS arasında anlamlı fark yoktu. Çocukların yüzde 43'ünün boyu genetik boy potansiyelinden daha düşüktü. Büyüme Hızı SDS ile HbA1c değerleri arasındaki ilişkinin yıllara göre değerlendirilmesinde üçüncü yılda negatif korelasyon görüldü. Final boya ulaşan 23 hastanın değerlendirilmesinde; tanıdaki boy SDS ile finaldeki boy SDS arasında anlamlı farklılık yoktu. Genetiğe göre değerlendirildiğinde ise %78 hastanın hedef boyu ile uyumlu, %22 hastanın hedef boyunun altında final boya ulaştığı görüldü. Metabolik kontroller arasında fark yoktu.Sonuçlar: Bu çalışmada iyi ve orta metabolik kontrollü olgularda büyüme hızı ve final boyların etkilenmediği, kötü metabolik kontrollü olgularda ise olumsuz yönde etkilendiği sonucuna varıldı.Anahtar kelimeler: Çocuklarda tip 1 diabetes mellitus, büyüme hızı, son boy.
Yazar isimleri: ['Neslihan GÜRCAN KAYA', 'Asan ÖNDER', 'Semra ÇETİNKAYA', 'Zehra AYCAN']
Yayın Yılı: 1 Ekim 2022
Dergi ismi: Pamukkale Tıp Dergisi
Yayın sayfa url: https://dergipark.org.tr/tr/pub/patd/issue/68710/1058848
Yayın pdf linki: https://dergipark.org.tr/tr/download/article-file/2196104
