Makale Başlığı: Şanlıurfa (Türkiye)’da Koyunlarda Babrik Bitkisi zehirlenmesi (Cionura erecta (L.) Griseb)
Özet: Apocynaceae familyasına ait Cionura erecta (L.) Griseb., Türkiye'de Akdeniz bölgesinde yaygın olarak yetiştirilen ve Babrik olarak bilinen zehirli bitkilerden biridir. Güneydoğu Anadolu'da bitkinin yerel adı Halava ve Kulf'tur. Şanlıurfa'nın Haliliye ilçesine bağlı Mello köyünde 300 koyunun olduğu sürüde bu bitkiden 120 koyunun zehirlendiği bildirildi. Ağır hasta olan 50 hayvanda; koordinasyon bozukluğu-halsizlik-nefes almada güçlük ve koma hali görülmüştür. İlk müdahale serbest veteriner hekim tarafından, elektrolit takviyesi ve toksikasyon sağaltımı için ilaçlı (antihistaminik) serum vermek suretiyle yapılmış, akut toksikasyon belirtileri gösteren bu hayvanlardan 37‘si telef olmuştur. Daha sonra il ve ilçe tarım müdürlüğüne bağlı veteriner hekimler müdahale edip geriye kalan hayvanlar kurtarılmıştır. Ölen hayvanlarda nekropsi yapılmış, rumen ve bağırsak mukozalarında yoğun deformasyonla birlikte mide bağırsak içeriğinde bu bitkiden büyük miktarda bulunduğunu görülmüştür. Bu vaka raporunda bitkinin toksikasyonunu tahmin etmek amacıyla fitokimyasal çalışmalar da derlenmiştir.
Yazar isimleri: ['Kasım TAKIM', 'Hasan AKAN', 'Hikmet DİNÇ', 'Abdullah GÖKMEN']
Yayın Yılı: 15 Mayıs 2022
Dergi ismi: Harran Üniversitesi Veteriner Fakültesi Dergisi
Yayın sayfa url: https://dergipark.org.tr/tr/pub/huvfd/issue/69895/1077126
Yayın pdf linki: https://dergipark.org.tr/tr/download/article-file/2267614
