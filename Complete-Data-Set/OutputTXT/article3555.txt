Makale Başlığı: ALGILANAN STRES VE DUYGUSAL YEME DAVRANIŞI ARASINDAKİ İLİŞKİDE STRESLE BAŞ ETME TARZLARININ ARACI ROLÜ
Özet: Bu çalışmanın amacı algılanan stres ve duygusal yeme arasındaki ilişkide stresle baş etme tarzlarının aracı rollerini incelemektir. Araştırmanın örneklemi 355 erkek, 846 kadın olmak üzere toplam 1201 kişiden oluşmaktadır ve katılımcıların yaşları 18 ile 50 arasında değişmektedir (Ort. = 26.38). Katılımcılara çalışmanın amaçları doğrultusunda Demografik Bilgi Formu, Algılanan Stres Ölçeği (ASÖ), Stresle Başa Çıkma Tarzları Ölçeği (SBTÖ) ve Hollanda Yeme Davranışı Anketi (HYDA) verilmiş, anketler kalem-kağıt testlerinin yanı sıra salgın nedeniyle çevrim içi olarak da sunulmuştur. Değişkenler arası ilişkiler Pearson korelasyon analizi ile, cinsiyet karşılaştırmaları bağımsız gruplar t-testi ile, aracılık analizleri ise SPSS PROCESS MACRO eklentisi ile yürütülmüş ve güven aralıkları bootstrap yöntemi ile belirlenmiştir. Araştırma sonucuna göre, algılanan stres duygusal yeme davranışını olumlu yönde yordamaktadır. Ayrıca, stresle baş etme tarzlarından kendine güvenli yaklaşımın, çaresiz yaklaşımın ve boyun eğici yaklaşımın algılanan stres ile duygusal yeme davranışı arasındaki ilişkiye aracılık ettiği bulunmuştur. Araştırmanın sonuçları klinik ortamlarda duygusal yeme davranışı ile çalışırken algılanan stres ve baş etme tarzlarının ele alınmasının önemini vurgulamaktadır.
Yazar isimleri: ['Feride Özlem ELAGÖZ', 'Gaye Zeynep ÇENESİZ']
Yayın Yılı: 16 Haziran 2022
Dergi ismi: Cumhuriyet Üniversitesi Fen-Edebiyat Fakültesi Sosyal Bilimler Dergisi
Yayın sayfa url: http://cujos.cumhuriyet.edu.tr/tr/pub/issue/70333/1110065
Yayın pdf linki: https://dergipark.org.tr/tr/download/article-file/2401664
