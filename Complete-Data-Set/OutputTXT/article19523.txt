Makale Başlığı: FİTNESS MERKEZLERİNE GİDEN BİREYLERİN ZAYIFLAMA HAPLARINA YÖNELİK TUTUMLARININ İNCELENMESİ
Özet: Modern insanın, beden imajı, sağlık, güzellik, formda kalmak, ince görünmek, gibi bireysel özellikler önem kazanmıştır. Medyada, magazin dergilerinde, dizi ve reklamlarda, kadın ve erkeklerin zayıf, fit güzel, çekici görünen bireyler dolayısıyla daha tercih edilir oldukları yönünde beklentiler oluşturduğu görülmüştür. Bu nedenle, kısa sürede ani kilo vermelerini sağlayacak, sağlığa zararlı kilo verme metotlarına başvurma zayıflama hapları kullanma, diyet yapma ve kendini kusturma gibi durumların insanların bedenlerine yönelik beklentileri karşılamak için arttığı görülmüştür. Araştırmada; Cihan ve Bozo (2012) tarafından geliştirilen “Zayıflama Haplarına Yönelik Tutum Ölçeği” kullanılmıştır. Bu çalışmanın amacı; Elazığ İlindeki Fitness Merkezlerine Giden Bireylerin; cinsiyet, yaş, medeni durum, eğitim durumu açısından zayıflama haplarına yönelik tutumlarının incelenmesidir. Araştırmaya toplam 200 birey katılmıştır. Araştırmaya katılan bireylerin zayıflama haplarına yönelik tutumları düşüktür sonucuna ulaşılmıştır (%47,31). Araştırmaya katılanların cinsiyet, medeni durum, eğitim ve yaş açısından incelendiğinde anlamlı bir farklılık olmamıştır (p>0.05). Katılımcıların gelir durumu açısından bakıldığında anlamlı bir farklılık görülmüştür ( p<0.05). Sonuç olarak; spor yapan bireylerin zayıflama hapları gibi sağlıksız zayıflama yöntemlerini tercih etmedikleri ancak gelir düzeyi düşük olan bireylerin bu ilaçları kullanmaya meyilli oldukları görülmüştür.
Yazar isimleri: ['Didem YAVUZ SÖYLER', 'M. Fatih KARAHÜSEYİNOĞLU', 'Eyüp NACAR']
Yayın Yılı: 23 Eylül 2022
Dergi ismi: İnönü Üniversitesi Beden Eğitimi ve Spor Bilimleri Dergisi
Yayın sayfa url: https://dergipark.org.tr/tr/pub/inubesyo/issue/71327/1141278
Yayın pdf linki: https://dergipark.org.tr/tr/download/article-file/2528369
