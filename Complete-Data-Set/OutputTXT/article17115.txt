Makale Başlığı: Üstün Zekâlılar Eğitimi Dergilerinde Yayınlanan Matematik Eğitimi Çalışmalarına Yönelik Bir Tematik Derleme Çalışması
Özet: Bu çalışmanın amacı; üstün zekâlıların eğitimi alanında yayın yapan ulusal ve uluslararası dergilerdeki matematik eğitimi araştırmalarının yöntemsel boyutlarını incelemek ve genel eğilimlerini ortaya çıkarmaktır. Bu amaçla, bu alanda yayın yapan sekiz dergi tespit edilmiştir. Araştırmanı sınırlılığı tespit edilen bu dergilerdeki 2000-2022 yılları arasında üstün zekalılarda matematik eğitimi alanında yayınlanmış 66 makaleden oluşmaktadır. Bu makaleler içerik analizi yöntemiyle incelenmiştir. İncelenen makalelerde matematiğe yönelik tutum ve motivasyon, öğretmenlerin ve ebeveynlerin tutumu, matematikte yaratıcı düşünme, problem çözme ve matematik başarıları, tanılama ve cinsiyet, etnomatematik ve kanıt, matematik öğretiminde zenginleştirilmiş öğretim,  etkinlikler ve matematik dersindeki ihtiyaçlar temaları tespit edilmiştir. Bu temalar başlıklar halinde ayrıntılı olarak incelenmiştir. İncelenen makalelerde çoğunlukla değinilen konuların; üstün zekâlı çocukların matematikte yaratıcı düşünme becerilerinin geliştirilmesi, matematiği anlama, açıklama ve rutin olmayan problemleri çözme fırsatlarının verilmesi ve zenginleştirilmiş matematik öğretimlerine yönelik ihtiyaçların olması yönünde olduğu görülmüştür. Bu durum yapılacak araştırmalara ışık tutmaktadır.
Yazar isimleri: ['Niymet DEMİRCİ']
Yayın Yılı: 30 Ekim 2022
Dergi ismi: Uluslararası Türk Eğitim Bilimleri Dergisi
Yayın sayfa url: https://dergipark.org.tr/tr/pub/goputeb/issue/73270/1110222
Yayın pdf linki: https://dergipark.org.tr/tr/download/article-file/2402359
