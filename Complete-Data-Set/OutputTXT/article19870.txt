Makale Başlığı: MAYMUN ÇİÇEĞİ VİRÜSÜ’NÜN REAL TİME (RT-PCR) İLE SAPTANMASI
Özet: Polimeraz Zincir Reaksiyonu (PCR), küçük DNA fragmanlarında belirli dizilerin hızlandırılmış amplifikasyonuna izin veren in vitro replikasyonudur. Hassas bir teknik olan PCR’nin, analiz edilecek kadar kopya üretmesi için yalnızca DNA izlerine ihtiyaç vardır. Moleküler tanı laboratuvarlarında, spesifik patojenlerin teşhisi için hedef RNA’ları bulmak için RT-PCR tekniği uygulanır. Bu teknik ile zoonoz olan Poxviridae ailesinden çift sarmallı bir DNA virüsü olan maymun çiçeği virüsü (MPXV) teşhisi sağlanabilir. RT-PCR tekniği ile analiz edilecek MPXV’nin yapısı nispeten büyüktür (200-250 nanometre). Poksvirüsler tuğla şeklindedir ve lineer çift sarmallı DNA genomuna sahip bir lipoprotein zarfı ile çevrilidir. mRNA translasyonu için konakçı ribozomlarının yanı sıra, poksvirüsler genomlarında gerekli tüm replikasyon, transkripsiyon, montaj ve çıkış proteinlerini içerir. Özgüllüğü yüksek ve duyarlılığı orta düzeyde olan rRT-PCR yöntemi MPXV için büyük bir umut kaynağı olabilir. MPXV teşhisi yapılırken real-time PCR (RTPCR) analizinin ve benzer enfeksiyonları hızlı bir şekilde ayırt etmek için yeterli olup olmadığı konusunda yeni geliştirilen benzersiz hızlı testler ile yapılacak yeni analiz yöntemlerine ve yeni RTPCR çalışmalarına ihtiyaç olduğu kanaatindeyiz.
Yazar isimleri: ['Veysel TAHİROĞLU', 'Naci Ömer ALAYUNT', 'Cihat ÖZTÜRK']
Yayın Yılı: 30 Kasım 2022
Dergi ismi: Journal of Immunology and Clinical Microbiology
Yayın sayfa url: https://dergipark.org.tr/tr/pub/jicm/issue/73620/1141566
Yayın pdf linki: https://dergipark.org.tr/tr/download/article-file/2529501
