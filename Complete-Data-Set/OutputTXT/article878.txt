Makale Başlığı: 15-16 Yaş Yıldızlar Kategorisi Güreşçilerinde Kilo Kaybının Reaksiyon Sürelerine Etkisi
Özet: Bu araştırma U17 kategori güreşçilerde kilo düşmenin basit reaksiyon sürelerine etkisinin araştırılması amacıyla yapıldı. Araştırma Malatya ilinde yapılan Büyük yıldızlar kategorisi grup müsabakasında yaş ortalaması 15.41±0.77, boy ortalaması 170.33±7.72 cm ve vücut ağırlığı ortalaması 66.04±16.79 kg olan 24 güreşçiden oluştu. Katılımcıların reaksiyon sürelerini ölçmek için Hubbard Scientific 6027 cihazı kullanıldı. Katılımcılardan boy uzunluğu, vücut ağırlığı, basit görsel ve işitsel reaksiyon süreleri alındıktan sonra kendi vücut ağırlıklarının %4’ü kadar kilo düşmeleri istendi. Ağırlıklarının %4’ü kadar kilo düştükten sonra tekrardan ölçümler alındı. Çalışma verileri SPSS 17.0 paket programı ile analiz edildi. Araştırmanın bulguları sonucunda katılımcı grubunun vücut ağırlığı ön test son test değerleri arasında istatiksel olarak anlamlı bir sonuç görüldü (p<0,05). Sağ el görsel, sağ el işitsel, sol el işitsel ön test son test değerlerinde anlamlı bir sonuç görülürken (p<0,05), sol el görsel ön test son test değerleri arasında herhangi bir anlamlı farklılık tespit edilmedi (p>0,05). Sonuç olarak, yıldızlar kategorisinde güreşen sporcuların vücut ağırlıklarının %4’ü kadar kilo düşmeleri sonucunda güreşçilerde sağ el görsel, sağ el işitsel, sol el işitsel reaksiyon süresi olumsuz yönde etkilenirken sol el görsel reaksiyon süresinde herhangi bir değişim olmadığı tespit edildi. Çalışma sonucunda hızlı kilo düşen sporcuların reaksiyon performansı olumsuz etkileneceğinden dolayı kilo kontrolünün sezon boyunca takip edilmesi sporcu performansı ve bilimsel açıdan önem arz etmektedir.
Yazar isimleri: ['Salih ÖNER', 'Mehmet TAŞÇI']
Yayın Yılı: 28 Eylül 2022
Dergi ismi: Akdeniz Spor Bilimleri Dergisi
Yayın sayfa url: https://dergipark.org.tr/tr/pub/asbid/issue/72735/1153270
Yayın pdf linki: https://dergipark.org.tr/tr/download/article-file/2572837
