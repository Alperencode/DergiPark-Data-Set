Makale Başlığı: Yabancı Dil Olarak Türkçe Öğretiminde Teknoloji Tabanlı Konular Üzerine Yapılan Lisansüstü Tezlerin İncelenmesi
Özet: Bu çalışmanın amacı 2011-2021 yılları arasında yabancı dil olarak Türkçe öğretiminde teknoloji tabanlı konuları ele alan lisansüstü çalışmaların;  türüne, yıllara, yapıldığı üniversitelere, araştırma yaklaşımlarına, araştırma desenlerine, araştırmanın yapıldığı dil seviyesine ve dil beceri alanına, araştırmanın yapıldığı teknoloji tabanına ve araştırılan teknolojiye göre sınıflandırarak değerlendirmektir. Araştırma için kaynak taramasında YÖK’ün Ulusal Tez Merkezi kullanılmıştır. Araştırma süresince tez taramaları “yabancı dil olarak türkçe öğretimi” ve “teknoloji tabanlı konular” üzerinde yoğunlaştırılmıştır. Yapılan tarama sonucunda 40 lisansüstü tez belirlenmiştir. Araştırma nitel araştırma yaklaşımlarından doküman incelemesi deseni ile yürütülmüştür. Verilerin analizinde ise içerik analizi yöntemi kullanılmıştır. Araştırma sonucunda; en fazla yüksek lisans türünde araştırmanın yapıldığı, araştırmaların 2019-2020 yıllarında yoğunlaştığı, araştırmalarda karma yaklaşımın ve deneysel desenin tercih edildiği, B1 ve B2 dil seviyelerinde ve dinleme beceri alanında daha fazla çalışmanın yapıldığı, web tabanlı olmayan araştırmaların tercih edildiği, dizi ve film ile ilgili araştırmaların diğer teknolojilere göre yabancı dil olarak Türkçe öğretiminde daha fazla kullanıldığı tespit edilmiştir.
Yazar isimleri: ['Furkan SALLABAŞ', 'Tuğçe POLAT']
Yayın Yılı: 29 Eylül 2022
Dergi ismi: Aydın Tömer Dil Dergisi
Yayın sayfa url: https://dergipark.org.tr/tr/pub/aydintdd/issue/72727/1080359
Yayın pdf linki: https://dergipark.org.tr/tr/download/article-file/2280021
