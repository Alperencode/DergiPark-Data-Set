Makale Başlığı: 1523 VE 1530 YILLARI TAHRİR KAYITLARINA GÖRE YANBOLU’DAKİ KIPTÎLERİN (ROMANLARIN) SOSYO-EKONOMİK DURUMLARI
Özet: Osmanlı maliye teşkilatında vergilerin ve bu vergileri verenlerin tespiti amacıyla yapılan sayımların kaydedildiği defterleri ifade eden tahrir, Kıptîlerin iktisadi yapıları hakkında bize temel bilgi sunan kaynaklar arasındadır. Kıptîlerle ilgili tutulan tahrir kayıtlarından hâne sayıları, ödedikleri cizyelerle birlikte bunların sosyo-ekonomik yapıları hakkında fikir edinebilmekteyiz. Çingenelerle ilgili ilk tahrir kayıtları 1523 tarihli Rumeli eyaletine ait tahrir defterinde yer almaktadır. 120 Numaralı Defter ayrıntılı tahrirlerini içeren mufassal, 370 Numaralı Defter ise gelir toplamlarını içeren icmal defterdir. Rumeli eyaletinde Kıptî nüfusunun yoğun olduğu kazalardan biri de Bulgaristan’ın güneydoğu kesiminde Tunca nehrinin kenarında verimli bir ovada yer alan Yanbolu’dur. Bu çalışma ile 120 ve 370 Numaralı Tapu Tahrir kayıtları esas alınarak XVI. yüzyılın başlarındaki Yanbolu’daki Kıptîler hakkında bilgi verilecektir. Bahsi geçen bu tapu tahrir kayıtları ve diğer arşiv kayıtlarından Yanbolu’daki Kıptîlerin nüfusu, uğraştıkları meslekler ile sosyo-ekonomik durumları ortaya konulacaktır.
Yazar isimleri: ['Hasan Ali CENGİZ']
Yayın Yılı: 17 Haziran 2022
Dergi ismi: Roman Dili ve Kültürü Araştırmaları Enstitüsü Dergisi
Yayın sayfa url: https://dergipark.org.tr/tr/pub/raedergisi/issue/70341/1079190
Yayın pdf linki: https://dergipark.org.tr/tr/download/article-file/2275470
