Makale Başlığı: 8. Sınıf Öğrencilerinin Uzaktan ve Yüz Yüze Matematik Derslerine Yönelik Algıları
Özet: COVID-19 salgın süreci ile birlikte eğitim kurumlarında, hem öğrenciler hem de öğretmenler açısından pratikte oldukça yeni sayılan uzaktan eğitim dersleri gündeme gelmiştir. Uzaktan eğitim ile birlikte öğrenciler alışık oldukları düzenin dışında yeni deneyimler kazanmış ve yüz yüze eğitim ile birlikte çevrim içi dersleri takip etmişlerdir. Eğitim sisteminde süregelen değişimlere ayak uydurabilmede ve yenilikleri takip edebilmede uygulamadan doğrudan etkilenen öğrencilerin ve öğretmenlerin algılarının etkili olduğu düşünülmektedir. Bu nedenle bu çalışma ile 8. sınıf öğrencilerinin uzaktan ve yüz yüze matematik derslerine yönelik algılarının incelenmesi amaçlanmıştır. Nitel araştırma yöntemlerinden durum çalışması olarak tasarlanan araştırmanın katılımcılarını Sakarya’da bir devlet okulunda 2019-2020 eğitim-öğretim yılı bahar döneminde öğrenim gören 35 öğrenci oluşturmaktadır. Veri toplama aracı olarak yarı yapılandırılmış görüşme formu kullanılmıştır. Araştırmadan elde edilen bulgulara göre öğrencilerin uzaktan ve yüz yüze yürütülen matematik derslerine yönelik hem olumlu hem de olumsuz yönde algılara sahip oldukları belirlenmiştir. Bu kapsamda öğrencilerin uzaktan matematik eğitimine yönelik algılarında olumsuz ifadelerin çoğunlukta olmasına rağmen yüz yüze matematik eğitimine yönelik algılarında ise daha olumlu ifadelerin yer aldığı tespit edilmiştir.
Yazar isimleri: ['Gülşah GEREZ CANTİMER']
Yayın Yılı: 30 Haziran 2022
Dergi ismi: Dokuz Eylül Üniversitesi Buca Eğitim Fakültesi Dergisi
Yayın sayfa url: https://dergipark.org.tr/tr/pub/deubefd/issue/70599/1072157
Yayın pdf linki: https://dergipark.org.tr/tr/download/article-file/2248254
