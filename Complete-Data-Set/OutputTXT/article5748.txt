Makale Başlığı: Elazığ İli Hal Köyü’nde Hayvan Yemi Olarak Kullanılan Farklı Tür Ağaç Yapraklarının (Gazellerin) Yem Kalite Özelliklerinin Karşılaştırılması
Özet: Bu çalışma; Elazığ Merkeze bağlı Hal Köyü’nde yetişen ağaçların sonbahar aylarında dökülen yapraklarının (gazel) yem kalitesini belirlemek amacıyla 2020 yılında yürütülmüştür. Araştırmada, deneme materyali olarak 9 farklı ağaç yaprağı (her bitkiden 3 örnek) kullanılmıştır. Yapılan analiz sonuçlarına göre ham protein (HP) %7.38-15.69, asit deterjan lif (ADF) %15.39-34.98, nötral deterjan lif (NDF) %19.22-43.49, sindirilebilir kuru madde (SKM) %61.65-76.92, kuru madde tüketimi (KMT) %2.77-6.25, nispi yem değeri (NYD) 149.79-372.39, toplam sindirilebilir besin maddeleri (TSBM) % 56.13-78.66, nispi yem kalitesi (NYK) 143.99- 399.37, potasyum (K) %0.35-1.68, magnezyum (Mg) %0.57-0.80, kalsiyum (Ca) %2.08- 2.69, fosfor (P) %0.21-0.52, kalsiyum/fosfor (Ca/P) 4.59-12.44, potasyum/kalsiyum+magnezyum (K/Ca+Mg) 0.11-0.52 ara- sında değişim göstermiştir. Farklı bitki yaprakları kalite standartları bakımından değerlendirildiğinde; HP bakımından kiraz, söğüt ve şeftali yaprakları 2. grupta yer alırken, asma ve elma 3. grupta, adi alıç ve armut 4. grupta, zerdali ve ceviz 5. grupta yer almıştır. ADF, NDF, SKM, KMT, NYD, TSBM ve NYK bakımından ise tüm bitki yaprakları genel olarak prime grupta yer almıştır.
Yazar isimleri: ['Halil KARAN', 'Mehmet BASBAG']
Yayın Yılı: 30 Eylül 2022
Dergi ismi: Fırat Üniversitesi Mühendislik Bilimleri Dergisi
Yayın sayfa url: https://dergipark.org.tr/tr/pub/fumbd/issue/72789/1100543
Yayın pdf linki: https://dergipark.org.tr/tr/download/article-file/2362249
