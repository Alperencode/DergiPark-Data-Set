Makale Başlığı: Hayat Bilgisi 3. Sınıf Ders Kitabında Yer Alan Ölçme ve Değerlendirme Araçlarının İncelenmesi
Özet: Yapılan bu çalışmada, Hayat Bilgisi 3. sınıf ders kitabında yer alan ölçme ve değerlendirme araçları incelenmiştir. Araştırmada tarama modellerinden doküman incelemesi kullanılmıştır. Çalışmanın verileri geliştirilen formlarla birlikte MEB Talim ve Terbiye Kurulu Başkanlığınca 2020-2021 Eğitim-Öğretim yılında ders kitabı olarak okutulan ilkokul Hayat Bilgisi 3. sınıf ders kitabından ve Hayat Bilgisi Dersi Öğretim Programından (İlkokul 1, 2 ve 3. Sınıflar)  elde edilmiştir. Elde edilen verilerin analizinde betimsel ve içerik analizi kullanılmıştır. Çalışma sonucunda, en fazla açık uçlu (uzun cevaplı), en az ise cümle tamamlama, eşleştirme ve kavram bulmaca türlerine, ölçme ve değerlendirme araçlarına en fazla 1. ünitede, en az ise 3. ünitede, tüm kazanımlara yönelik ölçme ve değerlendirme araçlarına, en fazla bilişsel alana yönelik ölçme ve değerlendirme araçlarına yer verildiği sonucuna ulaşılmıştır. Ayrıca ölçme ve değerlendirme araçlarının, Yenilenmiş Bloom Taksonomi basamaklarından en fazla hatırlama en az ise değerlendirme basamağına yönelik hazırlandığı tespit edilmiştir. Araştırma sonucunda elde edilen verilere dayalı olarak ilkokulda farklı ders kitaplarındaki ölçme ve değerlendirme araçlarının, hazırlık ve incelenmesine yönelik öneriler sunulmuştur.
Yazar isimleri: ['Meltem CEVAHİR BATMAZ', 'Hakan DÜNDAR']
Yayın Yılı: 30 Haziran 2022
Dergi ismi: International Journal of Social Science Research
Yayın sayfa url: https://dergipark.org.tr/tr/pub/ijssresearch/issue/71026/1099772
Yayın pdf linki: https://dergipark.org.tr/tr/download/article-file/2358890
