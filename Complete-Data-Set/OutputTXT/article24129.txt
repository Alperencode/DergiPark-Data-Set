Makale Başlığı: Teniste Performans Mükemmeliyetçiliğine İlişkin Farklılık Yaratan Değişkenlerin İncelenmesi
Özet: Bu çalışmada tenis sporcularının sporda performans mükemmeliyetçilik düzeylerinin çeşitli değişkenler açısından incelenmesi amaçlamaktadır. Çalışmanın araştırma grubunu 8-17 yaş arasındaki 220 tenis sporcusu oluşturmaktadır. İlişkisel tarama modelinde gerçekleştirilen araştırmada veri toplama aracı olarak araştırmacılar tarafından geliştirilen kişisel bilgi formu ile Hill, Appleton ve Mallinson (2016) tarafından geliştirilen, Esentaş, Güzel ve Tez (2020) tarafından geçerlik ve güvenirlik çalışması yapılarak hem yetişkin hem de çocuk sporcular için kısa bir formu oluşturulan sporda mükemmel performans ölçeği kullanılmıştır. Anketlerden elde edilen veriler SPSS 28.0 paket programı ile yapılmıştır istatistiksel anlamlılık düzeyi p<0,05 olarak kabul edilmiştir. Veri analizinde ikili grup karşılaştırmaları için bağımsız örnekler t testi kullanıldı. İkiden fazla grubun ortalamalarını karşılaştırmak için One Way ANOVA ve Post-hoc (Tukey) analizi kullanılmıştır. Araştırma bulgularına göre tenisçilerin performans mükemmeliyetçiliği düzeyleri ile cinsiyet arasında erkekler lehine anlamlı ilişki tespit edilmiştir (p0,05). Katılımcıların yaşı, haftalık antrenman yükü, kort puanları ve kazanılan turnuva sayısına göre performans mükemmeliyetçiliği arasında istatiksel bir farka rastlanmamıştır (p0,05). Sonuç olarak tenis sporcularında performans mükemmeliyetçiliğinin cinsiyet değişkeninden etkilediği söylenebilir.
Yazar isimleri: ['Mekki ABDİOĞLU', 'Nazlı YANAR', 'Melek GÜLER', 'Özge YAVAŞ TEZ']
Yayın Yılı: 27 Ekim 2022
Dergi ismi: Yalova Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/yalovaspor/issue/73210/1162238
Yayın pdf linki: https://dergipark.org.tr/tr/download/article-file/2597183
