Makale Başlığı: İMAM MUHAMMED eş-ŞEYBÂNÎ’NİN HADİSÇİLİĞİ ve el-ÂSÂR İSİMLİ ESERİNİN ÖNEMİ
Özet: Bu makalede İslâm hukukçularının önde gelenlerinden Muhammed b. el-Hasaneş-Şeybânî’nin hadisçilik yönü ve hadis sahasında yazmış olduğu el-Âsâr kitabıele alınacaktır. Çalışmada İmam Muhammed’in hadis ilmindeki yeri, hoca vetalebeleri, el-Âsâr üzerine yapılan çalışmalar, hadislerinin kaynağına göredurumu, Ebû Hanîfe dışında hadis rivâyet ettiği hocaları, Ebû Hanîfe’yemuhalefet ettiği konular ve diğer hocalarının tanıtılması ve değerlendirilmesiamaçlanmaktadır. Fıkıh ve nazar tarafı ağır basan ehl-i rey ile sadece nakil verivâyete önem veren ehl-i hadîs arasında tarih boyunca tartışmalar yaşanmıştır.İmam Ebû Hanîfe ve ashabını ehl-i rey olarak isimlendiren ehl-i hadîs hemimama hem de öğrencilerine birtakım ithamlarda bulunmuşlar, fıkıhdüşüncelerini anlayamadıkları için onların hadise muhalefet ettiklerini ilerisürmüşler, ehl-i rey olarak gördüklerinin çoğunluğunu cerh etmişlerdir. İmamMuhammed de sözü edilen eleştirilerden nasibini almış, yazdığı kitaplar sadeceHanefî mezhebinin değil bütün mezheplerin istifade ettiği kaynaklar olmasınarağmen cerh ve ta‘dîl âlimlerinin tenkitinden kurtulamamıştır. Makalenin birbölümünde fakîh ve muhaddislerin nazarında İmam Muhammeddeğerlendirilmiştir. İmam Muhammed, Kûfe gibi zamanın en büyük ilimmerkezlerinin birinde doğup büyümüştür. Hocaları Ebû Hanîfe, Ebû Yûsuf,Züfer b. Hüzeyl, Mâlik b. Enes, Süfyân es-Sevrî ve el-Evzâ‘î müctehid olduklarıgibi talebeleri Şâfiî, Yahyâ b. Ma‘în, Ebû ‘Ubeyd el-Kâsım b. Sellâm, Ebû Hafs el-Kebîr el-Buhârî, Ebû Süleyman Mûsâ b. Süleyman el-Cûzecânî de müctehiddir.İmam Muhammed, Hanefî mezhebinin kurucusu İmam Ebû Hanîfe’nin öndegelen müctehid talebelerinden biridir. Onun fıkha dair yazmış olduğukitaplardan altısı “Zâhiru’r-rivâye” olarak bilinmektedir ve bunlar Hanefîmezhebinin aslını oluşturmaktadır. Fıkha dair kitaplarına tarih boyunca çoksayıda şerh ve ihtisâr çalışmaları yapılmış, bu kitaplar güncelliklerini hiçbirzaman yitirmemişlerdir. İmam Muhammed, fıkıhta müctehid olmasının yanı sıraaynı zamanda bir muhaddistir. O, hadis tahsili için ilmî seyahatlerde bulunmuş,zamanının büyük muhaddislerinden hadis rivâyet etmiş, bu uğurda seferlereçıkmış, ondan hadis almak için uzun yolculuklara katlanılmış, hadisleriyorumlamış, râvîleri hakkında konuşmuş ve Kütüb-i Sitte’den çok önce el-Âsâr,el-Muvatta’ ve el-Hucce ‘alâ ehli’l-Medîne gibi eserleri kaleme almıştır. Bunarağmen onun hadis sahasında yazmış olduğu eserler üzerinde yeterince çalışmayapılmamıştır.Büyük çoğunluğu İmam Muhammed’in hocası Ebû Hanîfe’den yaptığırivâyetlerden oluştuğu için el-Âsâr, Ebû Hanîfe’nin Müsned’i mahiyetindedir.Çünkü İmam Muhammed el-Âsâr’da 913 hadisin 891’ini İmam Ebû Hanîfe’den22’sini de diğer 17 şeyhinden rivâyet etmiştir. Bu da %97 gibi büyük bir oranatekabül etmektedir. Diğer şeyhlerinin durumu ayrı bir başlık altındaincelenmiştir.el-Âsâr, Kütüb-i Sitte’nin yazılmasından yaklaşık elli sene önce, tâbiûn neslininyaşadığı ikinci asırda telif edilmiştir. İmam Muhammed bu kitabında hadislerisadece nakletmekle kalmamış onları yorumlamış ve hadislerden hükümleristinbât etmiştir. Rivâyet ettiği hadisleri yorumlamak ve onlardan hükümçıkarmak diğer hadis kitaplarının ekseriyetinde bulunmayan bir özelliktir.Bundan dolayı el-Âsâr hem rey ehlinin rivâyet tarzına hem de yazıldığı dönemeilişkin önemli bilgiler veren bir kitaptır. İmam Muhammed, rivâyet ettiği herhadiste hocası İmam Ebû Hanîfe’nin görüşüne katılmamış, ona muhalefet ettiğiyerler de olmuştur. Bir müctehid için bu normal bir durumdur. İmamMuhammed’in Hanefî olması Ebû Hanîfe’yi taklit etmesinden değil, ictihâdınınonun ictihâdına muvâfık düşmesindendir. İmam Muhammed’in el-Âsâr’dahocası ile görüş ayrılığına düştüğü yerler makalede ayrı bir başlık altındaincelenmiştir.
Yazar isimleri: ['Tunahan ERDOĞAN']
Yayın Yılı: 20 Haziran 2022
Dergi ismi: Burdur Mehmet Akif Ersoy Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/ifdmaku/issue/71299/1145397
Yayın pdf linki: https://dergipark.org.tr/tr/download/article-file/2544822
