Makale Başlığı: Altın ve Hisse Senedi Getirisi İlişkisi: Covid-19 Öncesi ve Sonrası Dönemleri
Özet: Amaç: Bu çalışma altın fiyatları ile Borsa Istanbul’da hisse senedi fiyatların arasındaki ilişkiyi 2000-2021 dönemi için incelemektedir. Çalışmanın zaman dilimi Covid-19 hastalığı göz önüne alınarak iki Covid-19 öncesi ve sonrası olarak iki ayrı döneme ayrılmıştır. Böylece Covid-19’un altın ve hisse senedi piyasası ilişkisini etkileyip etkilemediği gözlemlenebilecektir.Yöntem: Çalışmanın analizleri için basit doğrusal regresyon yöntemi kullanılmıştır. Ayrıca kredi temerrüt takası primleri ile piyasa getirisinin çarpımı ile elde edilen etkileşim terimi, ekonomik stressin arttığı zamandaki altın-hisse senedi ilişkisini gözlemlemek için ana modele eklenmiştir.Bulgular: Çalışmanın sonucunda her iki dönemde de altın ve hisse senedi arasında negatif ve anlamlı bir ilişki buluşmuştur. Ancak etkileşim değişkeni göz önüne alındığında, Covid-19 öncesi dönemde ekonomik belirsizliğin ve stresin arttığı dönemlerde hisse senedi piyasasındaki düşüşler altın fiyatlarında artışa neden olmaktadır. Covid-19 ve sonrası dönemde ise hisse senedi piyasasındaki düşüşler, ekonomik kaygının arttığı zamanlarda bile altın fiyatlarında artışa neden olmamaktadır. Sonuç: Covid-19 dönemi öncesinde ekonominin durgunlaştığı zamanlarda, altın yatırımcılar tarafından güvenli bir liman olarak görülürken, Covid-19 sonrası dönemde stresin arttığı zamanlarda bile artık hisse senedi çeşitlendirmesi için bir önlem aracı olarak değerlendirilemeyeceği gözlemlenmiştir.
Yazar isimleri: ['Bilge CANBALOĞLU']
Yayın Yılı: 12 Ekim 2022
Dergi ismi: Başkent Üniversitesi Ticari Bilimler Fakültesi Dergisi
Yayın sayfa url: https://dergipark.org.tr/tr/pub/jcsci/issue/72993/1158822
Yayın pdf linki: https://dergipark.org.tr/tr/download/article-file/2583514
