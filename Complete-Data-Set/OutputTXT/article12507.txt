Makale Başlığı: Sosyal Medyanın Bireylerin Kişisel Gelişimine Etkileri: Youtube Kanalı Barış Özcan İncelemesi
Özet: Bu araştırma sosyal medya kanallarından biri olan Youtube’da yayın yapan ve Türkiye özelinde en çok izlenen kanallardan biri olan ‘Barış Özcan’ Youtube kanalının, bu kanalı takip eden bireylerin kişisel gelişimlerine bir etkide bulunup bulunmadığını ortaya koymayı amaçlamıştır. Araştırmanın teorik alt yapısını Sebepli Davranış Teorisi oluşturmaktadır; bu bağlamda bireylerin Davranışsal Niyetlerinin Youtube kanalı içerikleri ile belirlenip belirlenmediği ortaya konmuştur. Gerçekleştirilen bu araştırmada veriler 110 katılımcıya uygulanmış olan online anket yöntemiyle elde edilmiştir. Anket ifadelerine verilen cevapların analizi sonucunda bireylerin Davranışa Yönelik Tutumları ile Youtube kanalını izleme/takip etme durumu arasında pozitif bir korelasyon bulunmuştur. Ayrıca kanalı izleyen/takip eden bireylerin Davranışsal Niyetlerinin Barış Özcan Youtube kanalı içerikleri tarafından belirlendiği tespit edilmiştir.
Yazar isimleri: ['Çiğdem ÇALAPKULU', 'Muhammed Oğuzhan ŞAHİN']
Yayın Yılı: 30 Eylül 2022
Dergi ismi: Oltu Beşeri ve Sosyal Bilimler Fakültesi Dergisi
Yayın sayfa url: https://dergipark.org.tr/tr/pub/oltu/issue/73230/1053805
Yayın pdf linki: https://dergipark.org.tr/tr/download/article-file/2176478
