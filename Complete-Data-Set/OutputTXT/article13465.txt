Makale Başlığı: Hastane Fiziki Yapısının Hasta Memnuniyetine Etkisi
Özet: Bu çalışmanın amacı, hastane fiziksel özelliklerinin hasta memnuniyeti üzerine etkisini belirlemektir. Hasta memnuniyeti, sağlık hizmet kalitesinin önemli bir ölçütüdür. Hastanelerde, hasta memnuniyetini etkileyen birçok faktör bulunmaktadır. Bu faktörlerin başlıcaları arasında hastane fiziksel koşulları gelmektedir. Hastanelerin fiziksel koşulları, hastaların hizmet almadan önce bile hasta beklentilerinin ne derece karşılanabileceği konusu hakkında bilgi sağlaması açısından oldukça önemli bir faktördür. Hem hastane çevresi hem de odaların fiziksel koşulları, hastaların önem verdikleri ve ilgilendikleri boyutlardandır. Araştırma, kesitsel ve tanımlayıcı tipte bir çalışmadır. Anket yöntemi kullanılmıştır. Araştırma evreni İstanbul ilinde hizmet alan hastalar, örneklem ise 387 kişiden oluşmaktadır. Çalışmaya katılanların %70’i kadın, %66,1’i evli, %35,9’u 31 ila 40 yaşları arasında, %35,7 Lisans mezunudur. Çalışmanın güvenilirliği 0,973 olarak bulunmuştur. Değişkenler arasındaki ilişki doğrusal, pozitif yönde ve yüksek derecededir (r=0,940). Hastane fiziksel ortamının hasta memnuniyeti üzerine etkisini %55 oranda açıklamaktadır. Yapılan çalışma sonucunda hastane fiziksel ortamı ile hasta memnuniyeti arasında pozitif yönlü ilişki bulunmaktadır. Fiziksel ortam hasta memnuniyetini etkilemektedir.
Yazar isimleri: ['Ali ARSLANOĞLU', 'Seçil VAROL']
Yayın Yılı: 30 Temmuz 2022
Dergi ismi: Sağlık ve Sosyal Refah Araştırmaları Dergisi
Yayın sayfa url: https://dergipark.org.tr/tr/pub/sarad/issue/70907/1142781
Yayın pdf linki: https://dergipark.org.tr/tr/download/article-file/2534336
