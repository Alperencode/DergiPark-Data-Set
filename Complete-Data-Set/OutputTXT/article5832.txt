Makale Başlığı: FELDMAN’IN MUTLULUKLA İLGİLİ TUTUMSAL HAZCILIK TEORİSİ
Özet: “Mutluluk” kavramı bazen bir zihin durumunu tasvir etmek için kullanılır. Bu kullanımıyla “mutluluk”, felsefenin konusu değil gibi görünse de onun nasıl tanımlanabileceği ya da doğası felsefi inceleme konusudur ve önemlidir. Onun doğasıyla ilgili farklı felsefi teoriler bulunmaktadır. Bunlar genel olarak hazcı teoriler, duygusal durum teorileri, hayat memnuniyeti teorileri ve arzu tatmini teorileri olarak adlandırılır. Bunlar arasında hazcı teoriler farklı düşünürler tarafından savunulmuştur. Yakın dönemli hazcı teorilerden biri, Fred Feldman tarafından ileri sürülen mutlulukla ilgili tutumsal hazcılıktır. Bu çalışmamızda bu görüşü incelemeyi ve değerlendirmeyi deneyeceğiz. Çalışmamızın ilk bölümünde mutlulukla ilgili temel teorilerin kimler tarafından savunulduğunu ve genel olarak ne iddia ettiklerini ele alacağız. Daha sonraki bölümde mutlulukla ilgili duyusal hazcı teorinin iddialarını, Feldman’ın bu teoriyi nasıl formüle ettiğini ve eleştirdiğini inceleyeceğiz. Üçüncü bölümde Feldman’ın mutlulukla ilgili tutumsal hazcılık görüşünü ortaya koymayı deneyeceğiz. Çalışmamızın son bölümünde ise bu görüşün temel eleştirilerini ve Feldman’ın onlara cevaplarını inceledikten sonra bu eleştiri ve cevapları değerlendireceğiz.
Yazar isimleri: ['Necati Murad OMAY']
Yayın Yılı: 10 Aralık 2022
Dergi ismi: FLSF Felsefe ve Sosyal Bilimler Dergisi
Yayın sayfa url: https://dergipark.org.tr/tr/pub/flsf/issue/73763/1166502
Yayın pdf linki: https://dergipark.org.tr/tr/download/article-file/2614047
