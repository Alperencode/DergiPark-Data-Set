Makale Başlığı: Almanya Sachunterricht ve Türkiye Hayat Bilgisi Dersi Öğretim Programlarının Çokkültürlü Eğitim Bağlamında Karşılaştırılması
Özet: Bu çalışma, Almanya (Bavyera) Sachunterricht ve Türkiye Hayat bilgisi öğetim progralarının çokkültürlü eğitim açısından incelemeyi amaçlamaktadır. Bu amaçla çalışma nitel araştırma yöntemlerinden doküman incelemesi ile gerçekleştirilmiştir. Araştırmanın veri seti, Almanya'nın Bavyera eyaleti Sachuterricht dersi (1/2 ve 3/4. sınıf) müfredatı ile Türkiye Hayat bilgisi (1,2 ve 3. sınıf) müfredatıdır. Araştırmanın veri kaynaklarına ilgili ülkelerin eğitim bakanlıklarının resmi internet sitelerinden ulaşılmıştır. Araştırmanın veri analizinde nitel araştırma veri analiz yöntemlerinden betimsel analiz kullanılmıştır. Araştırmanın sonuçları şu şekildedir; Türkiye Hayat bilgisi öğretim programında çokkültürlü eğitime ilişkin 15 kazanım yer alırken Almanya (Bavyera) Sachunterricht öğretim programında 17 kazanım yer almaktadır.) Çokkültürlü eğitim açısından her iki ülkenin kazanımları niceliksel olarak farklı olmakla birlikte benzer ünitelere dağıldığı gözlemlenmiştir. Her iki ülkenin hayat bilgisi öğretim programında çokkültür eğitime ilişkin kazanımların öğrencilerin vatandaşlık bilinci kazandığı ve toplumsallaştığı ünitelerde yoğunlaştığı görülmüştür. Bununla birlikte her iki ülkenin ilgili ders müfredatının çokkültürlü eğitim kazanımlarının “davranış ve değer, demokratik katılım, kültürel okuryazarlık” içeriğine sahip olduğu sonucuna varılmıştır. Almanya Sachunterricht dersi müfredatında yer alan “kültürel okuryazarlık” içerikli çokkültürlü eğitim kazanımlarının Türkiye hayat bilgisi müfredatına göre niceliksel olarak daha az olduğu görülmüştür.
Yazar isimleri: ['Derya BEKİROĞLU']
Yayın Yılı: 30 Ekim 2022
Dergi ismi: Uluslararası Türk Eğitim Bilimleri Dergisi
Yayın sayfa url: https://dergipark.org.tr/tr/pub/goputeb/issue/73270/1102635
Yayın pdf linki: https://dergipark.org.tr/tr/download/article-file/2370982
