Makale Başlığı: Orta Çağ Erzurum-Kafkasya Ticaret Yolları Üzerine Bir Değerlendirme
Özet: Roma İmparatoru’na izafeten ilk olarak Theodosiopolis adı alan Erzurum’a Ermeniler Karin derken Müslümanlar Kālîkalâ adını vermişlerdir. Emevî hilafet ordusunun ve Abbâsîlerin Doğu Roma ve Ermeni güçlerine karşı seferler düzenlediği bu mühim ticaret ve kültür şehri, Selçuklularla birlikte hızla Türkleşmiştir. İslâm tarihi kroniklerinin yanı sıra İslâm coğrafyacılarının da eserlerinde geniş yer verdiği Erzurum, tarihi yollar üzerinde bulunan Anadolu’nun gözde şehirlerindendir. Anadolu ticaret yolları için bir kavşak noktası olmaklabirlikte Karadeniz limanlarıyla olan bağlantıları sayesinde kuzey bölgelerinden geçen güzergâhlarla Kafkasya ticareti için de önemli hale gelmiştir. Trabzon’dan Erzurum ve Tebriz’e uzanan bilindik güzergâhtan başka Heraklios’un Ermenistan ve Azerbaycan’a gitmek için kullandığı yol da Erzurum’dan geçmekteydi. Bu özelliğine vurgu yapan Müslüman müellifler Erzurum’u Kafkasya’dan Rum’a geçiş kavşağı olarak nitelemişlerdir. Bu çalışmada Selçukluların gelişine kadar gerek doğu-batı gerekse kuzey-güney güzergâhları üzerindeki Erzurum’un Kafkasya’yla bağlantısı ve Çoruh Vadisi boyunca uzanıp Yalnızçam (Arsian) Dağları üzerinden Kafkasya’ya uzanan yolların Erzurum için önemi incelenecektir.
Yazar isimleri: []
Yayın Yılı: 30 Haziran 2022
Dergi ismi: Tarih ve Tarihçi
Yayın sayfa url: https://dergipark.org.tr/tr/pub/history/issue/71362/1194712
Yayın pdf linki: https://dergipark.org.tr/tr/download/article-file/2731440
