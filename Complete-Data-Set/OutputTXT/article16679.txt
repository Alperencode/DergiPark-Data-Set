Makale Başlığı: TÜKETİCİLERİN SOSYAL MEDYA FENOMENLERİNE HANGİ ÖLÇÜTLERE GÖRE GÜVENDİĞİNE DAİR BİR ARAŞTIRMA
Özet: İnternetin gelişmesi ile birlikte ortaya çıkan sosyal medya platformları, iki yönlü simetrik iletişim modelini de beraberinde getirmiştir. Bu platformlarda çok zaman geçiren bireyler için amaç sadece eğlenmek olmaktan çıkmıştır. Kullanıcıların, yalnızca eğlence amaçlı vakit geçirdikleri bir ortam olmaktan çıkan sosyal medya platformları tüketim tercihlerinin ve satın alma davranışlarının belirlendiği mecralara dönüşmüştür. Sosyal medya fenomenleri bu noktada etken olarak karşımıza çıkmaktadır. Bireylerin gözünde birer kanaat önderine dönüşen sosyal medya fenomenleri markalar için de önemli olmaktadır. Influencer Marketing olarak adlandırılan, bazı kaynaklarda dilimize “Hatırlı Pazarlama” olarak çevrilen bu kavram, sosyal ağlar üzerinden sosyal medya fenomenleri aracılığı ile gerçekleştirilen bir pazarlama faaliyetidir. Markalar ile satış ortaklığı, iş birliği gibi anlaşmalarda bulunarak takipçi kitlesine ulaşan etkileyiciler, tüketicilerin güvenini ve sevgisini kazanmıştır. Bu araştırmada, tüketicilerin sosyal medya fenomenlerine hangi ölçütlere göre güvendiği sorusunun cevapları araştırılmış, çevrimiçi anket yöntemi ile araştırma gerçekleştirilmiştir. Araştırma sonucunda tüketicilerin sosyal medya fenomenlerinin daha çok kişilik özelliklerine, takipçileri ile kurdukları interaktif iletişime ve kişisel içerik paylaşımlarına göre güvendikleri tespit edilmiştir.
Yazar isimleri: ['Murat SEZGİN', 'Halime ÇETİN']
Yayın Yılı: 24 Temmuz 2022
Dergi ismi: Uluslararası Ekonomi ve Siyaset Bilimleri Akademik Araştırmalar Dergisi
Yayın sayfa url: https://dergipark.org.tr/tr/pub/joecopol/issue/71381/1132667
Yayın pdf linki: https://dergipark.org.tr/tr/download/article-file/2494341
