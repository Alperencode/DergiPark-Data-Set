Makale Başlığı: Özgeci Değerin Sürdürülebilir Tüketici Tutum ve Davranışlarına Etkisi
Özet: Sürdürülemez tüketim kalıplarından artan bilincin doğrudan davranışa yansıdığı sürdürülebilir tüketim şekillerine giden süreçte değer, tutum, davranış arasındaki ilişkilerin derinleştirilmesi daha da kritik bir hal almaktadır. Bu araştırmanın amacı, tüketicilerin özgeci değer düzeylerinin, sürdürülebilir tüketici tutumuna ve sürdürülebilir tüketici davranışına etkisini incelemektir. Bu bağlamda kolayda yöntemi ile örnekleme yöntemi ile çevrimiçi anket aracılığı ile 520 katılımcıdan veri toplanılmıştır. Araştırmada kapsamında toplanan bu veriler, istatistiksel programlar aracılığıyla öncelikle normallik testine daha sonra da korelasyon, faktör ve regresyon analizine tabi tutulmuştur. Analiz bulgularına göre özgeci değer ile sürdürülebilir tüketici tutumu arasında yüksek düzeyde ve pozitif yönlü bir ilişki olduğu ve özgeci değer ile sürdürülebilir tüketici davranışı arasında orta düzeyde ve pozitif yönlü bir ilişkili olduğu bulgusuna ulaşılmıştır. Bunun yanında özgeci değer sürdürülebilir tüketici tutumunu ve sürdürülebilir tüketici davranışını pozitif olarak etkilediği ve bunun yanında özgeci değerin sürdürülebilir tüketici tutumunu ve sürdürülebilir tüketici davranışını arttırdığı sonucu da elde edilmiştir. Ayrıca analiz bulguları ışığında, tüketicilerin özgecil değer ile tutum arasındaki ilişki düzeyi yüksekken, özgecil değer ile sürdürülebilir davranış arasındaki ilişki düzeyinin orta düzeyde olduğu gözlemlenmiştir. Sonuçlarımız alan yazında addedilen “yeşil boşluğun” kapatılması adına değer, tutum, davranış şeklindeki üçlü yapı ve bağıntıları temelinde sürdürülebilir tüketici davranışları anlamak, engelleri öngörmek ve yorumlamak için kritik bir anlayış sunmaktadır.
Yazar isimleri: ['Filiz ÇAYIRAĞASI']
Yayın Yılı: 30 Eylül 2022
Dergi ismi: İnsan ve Toplum Bilimleri Araştırmaları Dergisi
Yayın sayfa url: https://dergipark.org.tr/tr/pub/itobiad/issue/72362/1114902
Yayın pdf linki: https://dergipark.org.tr/tr/download/article-file/2420590
