Makale Başlığı: Üniversite Öğrencilerinde Covid 19 Pandemi Sürecinde Anksiyete, Depresyon ve Fiziksel Aktivite Düzeylerinin İncelenmesi
Özet: Amaç: Bu çalışmanın amacı pandemi sürecinde üniversite öğrencilerinde anksiyete, depresyon ve fiziksel aktivite düzeylerini belirleyerek, aralarındaki ilişkiyi ortaya koymaktır.Gereç ve Yöntem: Çalışmaya Fizyoterapi ve Rehabilitasyon Bölümünde eğitim gören 18-25 yaş arasında 132 öğrenci dahil edildi. Katılımcılar Koronavirüs Anksiyete Ölçeği Kısa Formu, Beck Depresyon Ölçeği ve Uluslararası Fiziksel Aktivite Anketi Kısa Formu ile değerlendirildi.Bulgular: Değerlendirme sonuçlarından elde ettiğimiz verilere göre katılımcıların yaş ortalaması 21,20±0,15 idi. Katılımcıların %68,9’u (n=91) kadın, %31,1’i (n=41) erkekti. Katılımcıların koronavirus anksiyete ölçeği ortalaması 8,19±0,866  bulundu. Katılımcıların depresyon düzeyleri; %43,9’u minimal depresyon, %21,2’si hafif düzeyde depresyon, %25,8’i orta düzeyde depresyon, %9,1’i şiddetli depresyon sınıfındaydı. Katılımcıların %32,6’sı düzenli egzersiz yaptığını bildirirken, fiziksel aktivite düzeyleri %63,6’sının inaktif, %27,3’ünün minimal aktif, %9,1’inin çok aktif olduğu belirlendi. Düzenli egzersiz yapma ile koronavirüs anksiyetesinin azalması arasında pozitif yönde orta düzey (r=0,460, p<0,01), fiziksel aktivite düzeyinin artışı arasında zayıf korelasyon (r=0,182, p<0,05) bulundu. Kronik hastalık varlığı ile depresyon düzeyi arasında pozitif yönde orta düzeyde korelasyon bulundu (r=0,317, p<0,01).Sonuç: Covid 19 pandemi sürecinin üzerinden uzun bir süre geçmesine rağmen halen pandeminin anksiyete, depresyon ve fiziksel aktivite düzeylerinin olumsuz etkilerinin devam ettiğini düşünmekteyiz.
Yazar isimleri: ['Özden BASKAN', 'Zeynep SOY', 'Muammer ÇORUM', 'Emre BASKAN']
Yayın Yılı: 30 Eylül 2022
Dergi ismi: Türk Fen ve Sağlık Dergisi
Yayın sayfa url: https://dergipark.org.tr/tr/pub/tfsd/issue/72817/1084256
Yayın pdf linki: https://dergipark.org.tr/tr/download/article-file/2295658
