Makale Başlığı: 4. Sınıf Öğrencilerinin Kesir Sayı Duyularının Bazı Değişkenler  Açısından İncelenmesi
Özet: Bu araştırmanın amacı, ilkokul 4. sınıf öğrencilerinin kesir sayı duyularının, cinsiyet, okula başlama yaşı, okul öncesi  eğitimi süresi ve çocukların oynadıkları oyun türü açısından incelemektir. Araştırmada nicel araştırma yöntemlerinden  tarama modeli kullanılmıştır. Araştırma, 2020-2021 eğitim öğretim yılının bahar döneminde 301 ilkokul 4. sınıf öğrencisi  ile gerçekleştirilmiştir. Veri toplama aracı olarak ilk olarak 13 sorudan oluşan KDT (Kesir Duyusu Testi), Mcintosh vd.’den (1992) ilham alınarak araştırmacılar tarafından geliştirilmiştir. Testin pilot uygulaması 4. sınıfta öğrenim gören 83 öğrenciyle gerçekleştirilmiştir. Madde analizine göre (0.1930 olduğundan Shapiro Wilk testi uygulanmış, normallik varsayımları sağlanmadığı görülmüştür (p<.05). Bu nedenlerden dolayı nonparametrik testler kullanılmıştır. Verilerin analizinde,betimsel istatistikler, Mann- Whitney U testi ve Kruskal Wallis testi kullanılmıştır. Araştırma sonucunda öğrencilerin kesir sayı duyularının orta düzeyde oldukları görülmüştür. Öğrencilerin kesir sayı duyusu testine ait alt puanlarında da kesir kavrama bileşeninde (X̅= 2.06; ss= 1.27); çoklu temsil bileşeninde (X̅= 3.26; ss= 1.40); işlemin etkisi bileşeninde (X̅= 2.17; ss= 1.19) ortalama puan aldıkları görülmüştür. Ayrıca öğrencilerin kesir sayı duyularının, cinsiyet, okula başlama yaşı ve okul öncesi eğitimi süresi değişkenlerine göre anlamlı olarak farklılaşmadığı tespit edilmiştir (p> .05). Diğer yandan öğrencilerin kesir sayı duyularının (kesir kavrama alt boyutu) oynadıkları oyun türü değişkenine göre anlamlı olarak farklılaştığı belirlenmiştir (p<.05). Bu bulgulara göre dijital oyun türünü tercih eden öğrencilerin kesir kavrama puanlarının bireysel oyun tercih eden öğrencilere göre anlamlı olarak yüksek olduğu söylenebilir.
Yazar isimleri: ['Hakan ÇİTE']
Yayın Yılı: 30 Eylül 2022
Dergi ismi: Ahmet Keleşoğlu Eğitim Fakültesi Dergisi
Yayın sayfa url: https://dergipark.org.tr/tr/pub/akef/issue/72486/1179274
Yayın pdf linki: https://dergipark.org.tr/tr/download/article-file/2667396
