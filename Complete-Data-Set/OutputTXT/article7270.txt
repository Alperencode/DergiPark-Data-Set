Makale Başlığı: COVID-19 Pandemisi Sürecinde Kamu Hastanelerinin ve Özel Hastanelerin Instagram’da Dijital Sağlık İletişimi Çalışmaları Üzerine Bir İçerik Analizi
Özet: Dijital iletişim olanaklarının ve sosyal medyanın gelişimiyle birlikte, sağlık iletişimi uygulamaları da bir dönüşüm geçirmiştir ve farklı paydaşlar arasında etkileşimli bilgi akışının önemi artmıştır. Bu süreçte, merkez sağlık kuruluşları olarak hastaneler de sosyal medya platformlarını potansiyel hastalara erişim, bilgilendirme, hizmet tanıtımı ve kurumsal duyurumların paylaşımı gibi farklı amaçlarla kullanmaya başlamıştır. Ayrıca, Covid-19 salgını gibi belirsizliğin yükseldiği ve halkın bilgi arayışının arttığı dönemlerde, güvenilir bilgi kaynakları olarak hastanelerin hedef kitleleri ile çift yönlü bir iletişim kurabilmesi için sosyal medya platformlarını etkin kullanımı bir zorunluluk haline gelmiştir. Bu bağlamda, bu çalışmada Türkiye’de ilk Sars Cov-2 vakasının açıklandığı 11 Mart 2020 tarihi ile İç İşleri Bakanlığı’nın yeni normalleşme genelgesini yayınladığı 1 Haziran 2020 tarihleri arasında, İstanbul Üniversitesi Cerrahpaşa ve İstanbul Üniversitesi Tıp Fakültesi (Çapa), Yeditepe Üniversite Hastaneleri ve Medipol Sağlık Grubu’nun Instagram paylaşımları nitel ve nicel içerik analizi yöntemi ile analiz edilmiştir. Araştırmada, Instagram’da incelenen sağlık kuruluşlarının tamamının değişen düzeylerde, sağlık iletişimi faaliyetlerini Covid-19 salgını çerçevesinde şekillendirdiği; ancak topluma sürdürülebilir bir sağlık anlayışı kazandırılması için farklı konuları da kapsayan sağlık mesajlarının özel hastaneler tarafından verildiği saptanmıştır.
Yazar isimleri: ['Zeynep DONDURUCU', 'Ayşe Beynem URAN']
Yayın Yılı: 30 Haziran 2022
Dergi ismi: Intermedia International E-journal
Yayın sayfa url: https://dergipark.org.tr/tr/pub/intermedia/issue/70804/1022653
Yayın pdf linki: https://dergipark.org.tr/tr/download/article-file/2077735
