Makale Başlığı: Sürdürülebilirlik kapsamında yaşam kalitesi: Coğrafya bölümü öğrencilerine yönelik bir inceleme (Erzurum)
Özet: Dünya Sağlık Örgütü, yaşam kalitesini bireylerin kişisel ve toplumsal değer sistemleri kapsamındaki yaşam hedefleri, beklentileri, standartları ve kaygılarıyla ilgili olarak yaşamdaki konumlarına yönelik algıları olarak kabul etmektedir. Bu kapsamda insanların yaşam kaliteleri ile fiziksel, psikolojik durum, sosyal ilişkiler, çevre, ekonomik ve diğer faktörler arasında sıkı bir ilişki vardır. Bu çalışmada, Atatürk Üniversitesi, Edebiyat Fakültesi, Coğrafya Bölümü öğrencilerinin WHOQOL-BREF-TR ölçeğine göre yaşam kalitelerinin ölçülmesi amaçlanmıştır. Verilerin toplanmasında anket tekniği uygulanmış olup, ankette demografik özellikler ve yaşam kalitesi karakteristikleri dışında 26 sorudan oluşan WHOQOL-BREF-TR yaşam kalitesi ölçeği kullanılmıştır. Toplamda 302 öğrenciye anket yapılmıştır. Nicel araştırma yöntemi ile elde edilen verilerin analizi IBM SPSS 25 programı yardımıyla yapılmıştır. Verilerin analizinde tanımlayıcı frekans analizi, bağımsız örneklemler için T testi, bağımsız örneklemler için tek yönlü varyans (One Way Anova) ve korelasyon analizleri uygulanmıştır. Ayrıca yaşam kalitesi ile ilgili gerçekleştirilen çalışmalar VOSWeawer 1.18 programında WOS ve Scopus indekslerine göre incelenmiştir. Uygulanan bağımsız örneklemler için T testi analizi sonucuna göre öğrencilerin cinsiyet değişkeni ile fiziksel sağlık; öğrencilerin medeni durumları ile fiziksel sağlık, psikolojik durum, sosyal ilişkiler ve çevre alt boyutları arasında anlamlı bir fark olduğu tespit edilmiştir. Bunun yanı sıra bağımsız örneklemler için tek yönlü varyans (One Way Anova) analizi yapılmıştır. Buna göre ailenin aylık ortalama geliri ile fiziksel sağlık, öğrencilerin yaşları ve okudukları sınıf ile sosyal ilişkiler; ailenin aylık ortalama geliri ve aile ile birlikte ikamet edilen idari birimle çevre arasında anlamlı fark olduğu tespit edilmiştir. Yapılan Spearman korelasyon analizi sonuçlarına göre, değişkenler arasında büyük br bölümünde zayıf ve orta düzeyde pozitif veya negatif yönde doğrusal bir ilişki olduğu tespit edilmiştir.
Yazar isimleri: ['Çağlar Kıvanç KAYMAZ', 'Yusuf KIZILKAN', 'Salih BİRİNCİ']
Yayın Yılı: 30 Eylül 2022
Dergi ismi: lnternational Journal of Geography and Geography Education
Yayın sayfa url: https://dergipark.org.tr/tr/pub/igge/issue/72781/1098628
Yayın pdf linki: https://dergipark.org.tr/tr/download/article-file/2353868
