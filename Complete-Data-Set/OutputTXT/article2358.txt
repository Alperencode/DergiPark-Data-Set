Makale Başlığı: Dorr Tip B Morfolojili Proksimal Femur Kırıklarında Çimentosuz ve Çimentolu Bipolar Hemiartroplasti Sonuçları
Özet: Amaç: Bipolar hemiartroplasti ile kalça kırığı nedeniyle ameliyat edilen Dorr tip B femur morfolojisine sahip hastaların cerrahi sonuçları karşılaştırıldı. Gereç ve Yöntem: Bu retrospektif çalışmada, en az 5-yıllık takibi olan 255 hasta değerlendirildi. Hastalar iki gruba ayrıldı: sementsiz (Grup 1; n=87) ve sementli (Grup 2; n=168). Çalışma şu parametrelere odaklandı: yatış maliyetleri, kırık tipi, cinsiyet, kan transfüzyonu ihtiyacı, Harris hip skoru (HHS), ek kırık, çimento kullanımı, ölüm oranı, revizyon cerrahisi, travma ile cerrahi arasındaki süre, hastanede kalış süresi ve ameliyat süresi. Bulgular: Gruplarda yer alan hastaların yaş ortalaması benzer idi. Grup 2, Grup 1'e göre anlamlı olarak daha uzun ameliyat süresine ve daha yüksek kan transfüzyonu oranına sahipti. Ortalama hemoglobina değerleri her iki grupta benzerdi. Grup 2'de pertrokanterik femur kırıkları, femur boyun kırıklarından daha yaygındı. Travma ve ameliyat arasındaki süre, ölüm oranı, revizyon cerrahisi, hastanede kalış süresi, yatış maliyet ve ek kırık açısından iki grup arasında anlamlı bir fark yoktu. Sonuç: 75 yaş veya üzeri Dorr tip B femur morfolojisine sahip kalça kırığı olan hastalar çimentolu bipolar hemiartroplasti planlanıyorsa ameliyat öncesi mutlaka eritrosit süspansiyonu hazırlığı yapılmalıdır.
Yazar isimleri: ['Muhammed Çağatay ENGİN', 'Serdar TOY', 'Kemal ZENCİRLİ', 'Mehmet Cenk TURGUT']
Yayın Yılı: 4 Ekim 2022
Dergi ismi: Balıkesir Sağlık Bilimleri Dergisi
Yayın sayfa url: https://dergipark.org.tr/tr/pub/balikesirsbd/issue/72912/1029509
Yayın pdf linki: https://dergipark.org.tr/tr/download/article-file/2103439
