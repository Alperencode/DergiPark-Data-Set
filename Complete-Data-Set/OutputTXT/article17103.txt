Makale Başlığı: Sağlık Turistlerinin Talepleri Doğrultusunda Türkiye’nin Medikal Turizm Pazarındaki Durumunun Saptanması
Özet: Medikal turizm, cerrahi müdahaleye ihtiyaç duyan insanların, daha profesyonel ve daha ucuz sağlık hizmetleri alma isteği üzerine, bulundukları bölgeden başka bir bölgeye seyahat etmeleridir. Araştırmanın temel amacı, medikal turizm pazarındaki tüketici talebinin daha iyi anlaşılmasını sağlamak ve bu çıkarımlar doğrultusunda Türkiye’nin medikal turizm pazarında rekabet avantajı elde etmesi için neler yapılabileceğini ortaya koymaktır. Bu amaç doğrultusunda dünyadaki ve Türkiye’deki medikal turizm uygulamaları incelenmiş olup karşılaştırmalar yapılmıştır. Araştırmada ikincil veriler derlenerek Türkiye’nin mevcut durumunu ortaya koymak amacıyla SWOT analizinden yararlanılmıştır. Araştırma sonuçları bir bütün olarak değerlendirildiğinde Türkiye’nin medikal turizm pazarında henüz istediği payı alamadığı görülmüştür. Türkiye, sağlık turizminde teknolojik gelişmelere ayak uydurmakla birlikte sağlık turizmi konusunda yeni yatırımlar da yapılmaktadır. Aynı zamanda kalkınma planlarında sağlık turizmine yer verilerek geliştirilmesi yönünde çalışmalar vardır. Bu çalışmalar sağlık turizminin kurumsallaşmasını ve koordineli bir şekilde planlanmasını sağlayacaktır. Türkiye’nin alternatif turizm bakımından zenginliği göz önüne alınarak sağlık turizmi konusunda yatırımların çoğalması, sağlık turistlerinin taleplerinin araştırılması rekabet avantajını beraberinde getirecektir. Bu bağlamda araştırma Türkiye’nin gelecekte medikal turizme yapacağı yatırımların doğru yönlendirilmesi açısından önem taşımaktadır.
Yazar isimleri: ['Doğa KURÇER', 'Makbule CİVELEK']
Yayın Yılı: 17 Haziran 2022
Dergi ismi: Uluslararası Türk Dünyası Turizm Araştırmaları Dergisi
Yayın sayfa url: https://dergipark.org.tr/tr/pub/tdtad/issue/70343/1030560
Yayın pdf linki: https://dergipark.org.tr/tr/download/article-file/2107788
