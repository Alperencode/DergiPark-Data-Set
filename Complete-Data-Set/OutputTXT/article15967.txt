Makale Başlığı: TARİHTEN GÜNÜMÜZE BİR MANİPÜLASYON VE KİTLE ALDATMA ARACI OLARAK SİYASİ MİT
Özet: Çağdaş dünyanın mityaratma yollarından biri olan siyasi mitler uzun tarihi geçmişine bakmaksızın, XX. yüzyılda, özellikle Birinci ve İkinci Cihan savaşlarından sonra daha da gelişerek yeni mazmun kazanmıştır. Siyasi mitlerin temelinde duran mitle tarihin veya mittarihin paradigmatik değerini yakın ve uzak geçmişte aramak lazımdır. Ayrıca her bir siyasi mitin gerçek tarihi bağlamı vardır. Dünyanın kutuplaşarak iki kampa ayrılması, postkoloniyal dönemin başlaması, onun arkasınca Doğu blokunun dağılması, Sovyetler Birliği’nin çökmesi, yeni bağımsız cumhuriyetlerin yaranması siyasi alanda mitlerin işlevselleşmesine neden olmuşdur. Küreselleşme, turuncu inkilaplar, siyasi atmosferi daha da karmaşık hale getirmiştir. Kitle iletişim araçlarının hızlı gelişimi siyasi mitlerin yaygınlık kazanmasına sebep olmuş, iç ve dış düşman imajı oluşturmakla siyasi mitin aktualitesi daha da artmışdır. Siyasi mit, hakimiyetin meşruluğunu garanti altına almağın en etkili yoluna dönüşmüştür.Toplumu maninupüle etmeğin etkili aracı olan siyasi mitlerde ulusu kurtaran siyasi lider imajı yaratmak için eski tarihi ve mitolojik kahramanlara baş vurulur. Yeni siyası lider miti oluşturmak için eski kurtarıcı hükümdar ve kahraman prototip rolunu oynuyor. Böylece siaysi lider miti ve hem de etnik mit, kitle bilincini canlı tutmak için iktidarların elinde ideolojik bir vasıtaya çevrildi.  Bu yazıda mit ve tarih ilişkisi bağlamında, siyasi mitlerin tarihi olayları yansıtması ve onu kendi lehine çevirmeğe çalışan iktidar veya muhalefetin rolü, kurtarıcı lider ve etnik bağlamlı siyasi mitler araştırma konusudur.
Yazar isimleri: ['Fuzuli BAYAT']
Yayın Yılı: 17 Haziran 2022
Dergi ismi: Türk Tarihi Araştırmaları Dergisi
Yayın sayfa url: https://dergipark.org.tr/tr/pub/turktarars/issue/70350/1076618
Yayın pdf linki: https://dergipark.org.tr/tr/download/article-file/2265647
