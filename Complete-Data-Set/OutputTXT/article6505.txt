Makale Başlığı: Hasan AKKANAT. İbn Sina ve Gazali’de İlahi İrade Kurgusu- Eleştirel Bir Yaklaşım-.Ankara: Fecr Yayıncılık, 2020, 156 s.
Özet: Prof. Dr. Hasan Akkanat, İbn Sina ve Gazali’de İlahi İrade Kurgusuna Dair Eleştirel Bir Yaklaşım başlıklı eserinde, Gazali ve İbn Sina’nın ilahi irade’ye dair alternatif yorumlarını analiz etmektedir.  O, ilahi iradenin mahiyetine ve kapsam aralığına yönelik düşüncelerin hangi dinamikler bağlamında oluşturulabileceğini tartışır. İbn Sina ve Gazali örnekleminde yorumcunun bulunduğu paradigmanın ve kendisini yerleştirdiği referans sisteminin, onun özerk düşüncelerine dair yönlendirici tavrına dikkat çeker. Yazar, filozofların görüşlerini sırasıyla açıkladıktan sonra kendi analizleri ile eseri dinamik bir boyuta taşımakta, hem Gazali’yi hem de İbn Sina’yı birbirlerinin bağlamları üzerinden ele alarak okuyucuya başka/öteki ekseninde bir anlamlandırma pratiğini göstermektedir. Aynı zamanda sırasıyla odaklandığı irade, ilim ve hürriyet kavramlarını tanrısal ve insani olmak üzere iki farklı referans zemininde kendi görüşleri ve filozofların görüşleri ile değerlendirmeye tabii tutarak eseri salt bir tasvir metni şeklinde değil, eleştirel bir yaklaşımla okuyucuya açmaktadır. Yazarın burada amacı, iki doktrin arasında bir seçime gitmek ya da okuyucuyu buna doğru yönlendirmek değil, iki yorumun da filozofların kendi kuram ve bağlamlarında sahip oldukları yeri ve işlevi açığa çıkarmaktır.
Yazar isimleri: ['Mihriyenur MANCAR']
Yayın Yılı: 17 Temmuz 2022
Dergi ismi: Gümüşhane Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/gifad/issue/71277/1129587
Yayın pdf linki: https://dergipark.org.tr/tr/download/article-file/2481635
