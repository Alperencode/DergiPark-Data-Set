Makale Başlığı: Eğitim Durumu Bağlamında Din Görevlilerinin Güncel Dini Meselelere Bakışının İncelenmesi Çankırı Örneği
Özet: Amaç: Temel ilke olarak hayatlarında dini referans alan din görevlilerinin eğitim durumları dolayısıyla dini meselelere bakış açılarının farklılaşması kaçınılmazdır. Eğitim durumunun din görevlilerinin dini meselelere bakış açısındaki değişime olan etkisini incelemek araştırmanın amacını oluşturmaktadır. Yöntem: Din görevlilerinin eğitim/din eğitimi durumlarının güncel dini meselelere bakış açısını ne düzeyde etkilediğini ölçmek için nicel araştırma yöntemi ve anket tekniği kullanılmıştır. Araştırmanın evreni Çankırı İl Müftülüğünde görev yapan din görevlileri olarak seçilmiştir. Çalışma grubu ise evrenden tesadüfi örneklem yoluyla seçilmiştir. Örneklem grubunu oluşturan 122 katılımcıya Din görevlilerine ‘Dini Sosyal Dönüşüm’ anketi uygulanmış ve elde edilen veriler SPSS veri analizi programıyla analiz edilmiştir.Bulgular: Verilerin analiz edilmesi sonucunda eğitim durumu değişkeninin din görevlilerinin dini konulara bakış açılarını etkilediği sonucuna ulaşılmıştır. Eğitim durumunun özellikle dini sosyal konularda din görevlileri arasında farklılığa sebep olduğu görülmüştür. Sonuç: Farklı eğitim durumlarına sahip din görevlilerinin güncel dini konular konusundaki kanaatlerinin farklılaştığı araştırmada elde edilen temel sonuçtur.   Özgünlük: Toplumu doğru dini bilgiyle bilgilendirmekle görevli din görevlilerinin güncel dini/sosyal konulara bakışını eğitim durumu bağlamında araştırmak, eğitim durumunun din görevlilerini ne düzeyde etkilediğinin tespiti açısından önemlidir. Alanyazında eğitim durumu bağlamında dini/sosyal meselelere bakış açısını inceleyen araştırmanın olmaması sebebiyle araştırma, diğer çalışmalardan farklılaşmaktadır.
Yazar isimleri: ['Zeynep YÜKSEL']
Yayın Yılı: 28 Kasım 2022
Dergi ismi: Çankırı Karatekin Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/jiss/issue/73444/1063049
Yayın pdf linki: https://dergipark.org.tr/tr/download/article-file/2213141
