Makale Başlığı: Erken çocukluk döneminde doğa ve yaban hayatı eğitimi bakımından Türkiye ve Amerika Birleşik Devletleri’nin karşılaştırılması: Trabzon ili - Oregon Eyaleti örneği
Özet: Bu çalışmada yaban hayatı eğitimi ve yönetimi konularında dünyanın önde gelen ülkelerinden biri olan Amerika Birleşik Devletleri (ABD)’nin Oregon Eyaleti, Corvallisi ili ile Türkiye’yi temsilen Trabzon ilindeki okul öncesi eğitim sistemleri doğa ve yaban hayatı kavramları özelinde karşılaştırılmıştır. Karşılaştırma yapılırken nitel araştırma yöntemlerinden içerik analizi tekniği, görüşme metodu ve gözlem tekniği kullanılmıştır. Ayrıca, anaokulu eğitiminin on ayını Trabzon ilinde ve yedi ayını Corvallis’te geçirmiş bir öğrencideki değişiklikler de değerlendirilmiştir. Araştırma sonunda, Oregon’da doğa ve yaban hayatı kavramları eğitim müfredatının önemli bir parçası iken, Türkiye’de bu oranın kısıtlı olduğu görülmüştür. Karşılaştırma yapılan her iki ülkenin okul öncesi öğrencilerinde doğa ve yaban hayatı farkındalıkları bakımından ciddi farklılıklar olduğu tespit edilmiştir. Oregon’da okul öncesi öğrencileri özellikle yakın çevrelerinde yayılış gösteren yaban hayvanı türlerini tanımakta zorluk çekmezken, Trabzon ilindeki öğrencilerde bu oran oldukça düşük olmuştur. Doğal kaynakların en az tahribatla gelecek nesillere aktarılması her bilinçli bireyin görevidir. Dünyada doğa ve yaban hayatı kaynaklarının sürdürülebilir kullanımında yetişmiş insan gücüne ihtiyaç her geçen gün artmaktadır. Bu nedenle, tüm paydaşlar doğal kaynakların yönetiminde sorumluluklarını tam olarak yerine getirmeli ve yaban hayatı ile ilgili okul öncesi seviyesinden üniversite eğitimine kadar uygulamalı eğitimi mümkün olduğu kadar teşvik etmelidir. 
Yazar isimleri: ['Alptuğ SARI']
Yayın Yılı: 15 Aralık 2022
Dergi ismi: Ormancılık Araştırma Dergisi
Yayın sayfa url: https://dergipark.org.tr/tr/pub/ogmoad/issue/68488/1062875
Yayın pdf linki: https://dergipark.org.tr/tr/download/article-file/2212295
