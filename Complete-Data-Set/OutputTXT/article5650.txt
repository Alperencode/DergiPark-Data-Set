Makale Başlığı: Platon’un Ruh (Psykhē) Anlayışı
Özet: Bu çalışmanın amacı, Platon’un ruh (psykhē) anlayışına konuyla ilgili metinleriçerçevesinde bir çözümleme sunmaktır. Bu doğrultuda, öncelikle Platon’un ruhanlayışını evren tasavvurunun içine örgülediği vurgulanacak, bu nedenle doğrudandoğruya bu meselenin işlendiği Timaios diyaloğu ele alınıp orada tartışılan “cismanievrenin yaratılışı,” “evrenin ruhunun (psykhē pantos) teşkili” ve “evrenin ruhununmayasından diğer ruhların yaratılışı” gibi konular irdelenecek, ayrıca bu süreçtezanaatkâr bir tanrı olarak Dēmiourgos ve diğer tanrıların üstlendiği rol üzerindedurulacaktır. Ardından Dēmiourgos’un evrenin ruhundan arta kalanlarla yarattığıölümsüz ruha karşılık, diğer tanrıların eliyle şekillenen ölümlü ruhun mahiyetiincelenecektir. Bu bağlamda ölümsüz ruh ile ölümlü ruh veya beden arasındaki ilişkitartışmaya açılarak ruhun “akıl” (to logistikon), “heyecan” (to thymoeides) ve “iştah” (toepithymētikon) şeklinde adlandırılan bölümleri veya işlevleri açıklanacaktır. Ruhunbedenlenip cismani evrene inişi ve bu bedenlenme sürecinde söz konusu temelişlevlerinin bedenin hangi bölgelerinde konumlandırıldığı, yine Timaios diyaloğuışığında gösterilmeye çalışılacaktır. Daha sonra ruhun üç bölümlü veya üç işlevliyapısı, Phaidros diyaloğunda işlenen “kanatlı at” mitosuyla örneklendirilecek, busayede ruhun bedenlenme sürecine ve bedenlenmeden önceki semavi yaşayışına,başka deyişle göğün üstünde bir mekânda (hyperouranion topon) yer alan idea’larâlemini temaşa etme (theōria) anına ışık tutulacaktır. Böylelikle hem Timaios hemde Phaidros diyaloglarında yer alan anlatımlar birbiriyle ilişkilendirilerek Platon’unruh anlayışı açıklığa kavuşturulacak; sonuç olarak Platon’a göre ruhun hakiki âlemile bu dünya arasındaki bağlantıyı tesis edebilme imkânına sahip bir varlık olduğu,bu nedenle onun varlık ve bilgi anlayışının düğüm noktasını oluşturduğu ortayakonmaya çalışılacaktır. 
Yazar isimleri: ['Eyüp ÇORAKLI']
Yayın Yılı: 5 Temmuz 2022
Dergi ismi: Felsefe Arkivi
Yayın sayfa url: https://dergipark.org.tr/tr/pub/iufad/issue/71166/1128359
Yayın pdf linki: https://dergipark.org.tr/tr/download/article-file/2476577
