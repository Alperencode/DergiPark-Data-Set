Makale Başlığı: An Investigation of the Criterion Validity of Anadolu Sak Intelligence Scale (ASIS): The Case of EPTS
Özet: Bu araştırmada Anadolu-Sak Zekâ Ölçeği’nin (ASİS) Üstün Yetenekliler Eğitim Programları (ÜYEP) tanılaması kapsamındaki ölçüt geçerliği incelenmiştir. Araştırmanın katılımcılarını ÜYEP tanılama sınavında özel yetenek tanısı almış 30 öğrenci ve özel yetenek tanısı almayan 123 öğrenci (toplam 153) oluşturmaktadır. Öğrencilerin zekâ düzeyleri ASİS kullanılarak, yetenek ve yaratıcılık puanları ise Matematiksel Yetenek Testi (MYT) ve Bilimsel Üretkenlik Testinden (BÜT) elde edilmiştir. Araştırmadan elde edilen bulgulara göre özel yetenek tanısı alan grubun ASİS puanlarının, özel yetenek tanısı almayan gruba göre anlamlı şekilde daha yüksek olduğu görülmüştür. ÜYEP tanılama puanına göre üst %27 orta %46 ve alt %27’lik dilimlerde yer alan grupların zekâ puanı ortalamaları arasında anlamlı farklar bulunmuştur [(F(2.128) = 49.361, p< .001; Ƞ2 = 0.435]. ASİS’in tahmin geçerliğini incelemek amacıyla yapılan ikili lojistik regresyon analizi sonucunda, ASİS ÜYEP tanılamasında özel yetenek tanısı alan ve almayan katılımcıların %84,3’ünü doğru bir şekilde sınıflamıştır. ASİS’in zamandaş geçerliği analizlerinde ise ÜYEP tanılama puanı, MYT ve BÜT puanları ile genel zekâ arasında anlamlı ilişkiler bulunmuştur (rÜYEP= .77; rMYT= .72; rBÜT= .55; p<.001). Elde edilen bulgulara göre ASİS’in ölçüt geçerliğinin özel yetenek tanılaması bağlamında tatmin edici düzeyde olduğu söylenebilir.
Yazar isimleri: ['Ferhat KÖPRÜ', 'Bahadır AYAS']
Yayın Yılı: 11 Ocak 2021
Dergi ismi: Talent
Yayın sayfa url: https://dergipark.org.tr/tr/pub/talent/issue/59610/857308
Yayın pdf linki: https://dergipark.org.tr/tr/download/article-file/1498975
