Makale Başlığı: Bilgisayarlı Tomografi Görüntülerinde Rastlantısal Olarak Belirlenen Baş ve Boyun Bölgesi Yumuşak Doku Kalsifikasyonlarının ve Ossifikasyonlarının Değerlendirilmesi
Özet: Amaç: Kalsiyumun yumuşak dokularda birikmesine heterotopik kalsifikasyon, organize birikimine heterotopik ossifikasyon denir. Bu çalışmanın amacı, Türk hastaların bilgisayarlı tomografi (BT) görüntülerinde rastlantısal olarak saptanan tüm baş ve boyun bölgesi yumuşak doku kalsifikasyonlarını/ossifikasyonlarını retrospektif olarak değerlendirmek yaş ve cinsiyete göre analiz etmektir.Yöntemler: 917 hastanın BT görüntüleri baş boyun yumuşak doku kalsifikasyonu/ossifikasyonu açısından retrospektif olarak incelendi ve hastaların demografik özellikleri (yaş ve cinsiyet) kaydedildi. Veriler tanımlayıcı istatistiksel yöntemlerle analiz edildi ve yumuşak doku kalsifikasyonu/ossifikasyonu ile cinsiyet arasındaki ilişki ki-kare testi ile değerlendirildi.Bulgular: İncelenen 917 hastanın (%23,3) 214’ünün (ortalama yaş= 61,35±14,7 yıl, %50,5 kadın, %49,5 erkek) BT görüntülerinde yumuşak doku kalsifikasyonu/ossifikasyonu tespit edildi. Tespit edilen kalsifikasyonlardan/ossifikasyonlardan ilk üç sırada tonsillolit (n=120, %56.1), arteriyel kalsifikasyonlar (n=61, %28.5) ve sialolit (n=15, %7) saptandı. Tonsilolit kadınlarda, ossifiye stilohyoid ligament (OSL) erkeklerde anlamlı olarak daha sıktı (p<0.05).Sonuç: Baş ve boyun bölgesinden çeşitli amaçlarla alınan radyografik görüntülerde rastlantısal olarak yumuşak doku kalsifikasyonları/ossifikasyonları saptanabilmektedir. Çalışmada, BT görüntülerinde en sık görülen yumuşak doku kalsifikasyonu tonsillolit idi. Kadınlarda tonsillolit, erkeklerde OSL istatistiksel olarak daha yüksek bulundu. Bu kalsifikasyonlar/ossifikasyonlar en sık 40 yaş üstü hastalarda bulundu.
Yazar isimleri: ['Ezgi TÜRK', 'Veysel Atilla AYYILDIZ', 'Özlem GÖRMEZ']
Yayın Yılı: 20 Aralık 2022
Dergi ismi: Süleyman Demirel Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/sdusbed/issue/73442/1120234
Yayın pdf linki: https://dergipark.org.tr/tr/download/article-file/2442864
