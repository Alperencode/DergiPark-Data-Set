Makale Başlığı: PRENATAL VE POSTNATAL DÖNEMDE GENETİK DANIŞMANLIK: HEMŞİRENİN ROL VE SORUMLULUĞU
Özet: Her gebelik genetik hastalıklar için risk taşımaktadır. Prenatal tanı fetal sağlığın değerlendirilmesi için kullanılan tarama ve tanı testleri maternal-fetal iyilik hali hakkında sağlık bakım profesyonellerine önemli bilgiler sunar. Günümüzde birçok doğumsal hastalığın teşhisi, genetik veya radyolojik yöntemlerle konulabilmektedir. Hastalıklardan bazıları intrauterin tedavi girişiminden mutlak fayda görür ve bu girişimler sayesinde neonatal rehabilitasyon sürecine katkı sağlamaktadır. Hemşire, sağlık bakım hizmetlerinin tüm basamaklarında hasta ve aileleri ile doğrudan etkileşimde bulunan, koruyucu ve tedavi edici hizmetlerde yer alan ve en önemli rolleri arasında danışmanlık hizmeti de bulunan bir sağlık ekibi üyesidir. Hemşire, bireylerin danışmanlık ihtiyaçlarını tanımlayarak, genetik danışmanlıkla ilgili duygularını paylaşmasına fırsat tanıyıp, bu süreç için bilgilendirme yaparak genetik danışmanlık hizmetinden faydalanmalarını sağlamaktadır. Bu kapsamda bu derlemede prenatal ve postnatal dönemde genetik danışmanlık sürecinde hemşirelerin rol ve sorumluluklarının belirlenmesi amaçlanmıştır.
Yazar isimleri: ['Eslem KURUL', 'Meltem MECDİ KAYDIRAK']
Yayın Yılı: 21 Ekim 2022
Dergi ismi: Sağlık Profesyonelleri Araştırma Dergisi
Yayın sayfa url: https://dergipark.org.tr/tr/pub/jhpr/issue/73056/1092043
Yayın pdf linki: https://dergipark.org.tr/tr/download/article-file/2327113
