Makale Başlığı: Hırâmî Ahmed Paşa Evkafı
Özet: Çok sayıda menkul ve gayrimenkul mala sahip oldukları bilinen Osmanlı devlet adamları, mallarını vakfetmek suretiyle insanların istifadesine sunmuşlardır. Sosyal devlet anlayışının olmadığı bir dönemde meydana getirdikleri vakıflarla bu anlayışın gerçekleştirilmesine katkıda bulunmuşlardır. Kendileri de öldükten sonra dualar ve insanlığa yaptıkları hizmetlerle anılmışlardır. Bunlardan birisi de 16. yüzyılın sonları ve 17. yüzyılın başlarında devlet adamlığı yapmış Dugalı Hırâmî Ahmed Paşa’dır. Ahmed Paşa’nın İstanbul başta olmak üzere Anadolu’nun ve Rumeli’nin çeşitli yerlerinde kurduğu vakıflar eğitimden bayındırlık hizmetlerine, ticaretten ibadet yerlerine kadar toplumsal hayatın birçok alanına fayda sağlamıştır.Bu çalışmada Hırâmî Ahmed Paşa’nın Tapu ve Kadastro Genel Müdürlüğü Kuyûd-ı Kadîme Arşivi’nde bulunan 1009/1601 tarihli vakfiyesi esas alınacaktır. Vakfiyeden hareketle evkafa ait menkul ve  gayrimenkul mallar tespit edilerek bunların toplumsal hayata katkıları üzerinde durulacaktır. Vakfiyedeki verilerden yola çıkılarak evkafın gelir ve giderleri ortaya konulacaktır. Yapılan bu çalışmayla Osmanlı vüzera vakıflarının bir örneğinin tanıtılması amaçlanmaktadır.
Yazar isimleri: ['Musa SEZER']
Yayın Yılı: 30 Haziran 2022
Dergi ismi: Vakıflar Dergisi
Yayın sayfa url: https://dergipark.org.tr/tr/pub/vakiflar/issue/70868/1082359
Yayın pdf linki: https://dergipark.org.tr/tr/download/article-file/2287961
