Makale Başlığı: Giresun kenti parklarının ulaşılabilirlik açısından değerlendirilmesi
Özet: Bu çalışmada Giresun kenti parklarının (43 adet) yeterlilikleri ulaşılabilirlik yönünden ele alınmıştır. Mevcut parklar hem ilgili kanun, kurum ve literatür kaynakları çerçevesinde hem de ulaşılabilirlik üzerinde etkili olabilecek konum, arazi yapısı, demografik özellikler ile toplu taşıma olanakları bakımından değerlendirilmiştir. Bu amaçla ArcGIS platformunda raster ve vektör veri analizleri gerçekleştirilmiştir.Kent için 24 çocuk bahçesi, 14 mahalle parkı, 4 kent parkı ve 1 adet spor alanı tanımlanırken, parkların ideal hizmet etki alanı yarıçap değerleri sırasıyla 200 m, 500 m, 800 m, 800 m olarak belirlenmiş, 1 dk’lık uygun yürüme mesafesi 80 m olarak hesaplanmıştır. Ulaşım ağına göre parkların maks. 4.5 dk’lık mesafede bulunmaları olumlu bir netice olarak saptanmıştır. Ayrıca 829 ha’lık son ulaşılabilirlik alan değerine göre kentin %65’inden parklara ulaşılabilirliğin sağlandığı ancak ulaşılabilirliğin sağlanması yolunda en büyük engel olarak görülen yüksek eğimli arazi yapısı açısından bir değerlendirme yapıldığında %8’den yüksek eğimli alan oranının ise %61 olduğu tespit edilmiştir. Sonuç olarak ulaşılabilirlik üzerine etkili olan çevresel faktörlere dikkat çekilerek, kent için ideal park standartları ile bir adet öneri park haritası ortaya koyularak, kentsel yaşam kalitesini geliştirici öneriler sıralanmıştır.
Yazar isimleri: ['Afşin AYHAN', 'Ömer ATABEYOĞLU']
Yayın Yılı: 7 Ekim 2022
Dergi ismi: Gazi Üniversitesi Mühendislik Mimarlık Fakültesi Dergisi
Yayın sayfa url: https://dergipark.org.tr/tr/pub/gazimmfd/issue/72928/801982
Yayın pdf linki: https://dergipark.org.tr/tr/download/article-file/1316703
