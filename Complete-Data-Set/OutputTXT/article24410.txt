Makale Başlığı: Atriyal Fibrilasyon Kateter Ablasyonu Yapılan Hastalarda Serum Nöron Spesifik Enolaz Düzeylerindeki Değișim
Özet: Amaç: Atriyal fibrilasyon (AF) kateter ablasyonu, antiaritmik tedaviye rağmen semptomatik olan hastalar içinuygun bir tedavi seçeneğidir. Ancak bu ișlem, bașta inme olmak üzere tromboembolik komplikasyonlara yolaçabilmektedir. Biz, ablasyon ișlemi sırasında ve sonrasında, akut nöronal hasarın biyomarkerı olarak bilinen serumnöron spesifik enolaz (NSE) düzeylerindeki değișimi ölçmeyi amaçladık.Gereç ve Yöntem: Paroksismal AF’si olan 43 hastaya radyofrekans ablasyon yöntemi ile pulmoner venizolasyonu yapıldı. İșlem öncesi ve sonrasında karșılaștırmalı olarak nörolojik muayeneleri yapılan hastalarınserum NSE düzeyleri; ișlemden hemen önce, ișlemin sonunda, ișlem bittikten 2 saat, 24 saat ve 48saat sonrasında ölçülerek değerlendirildi.Bulgular: Hastaların hiçbirinde yeni gelișen nörolojik defisit izlenmedi. Ama NSE seviyeleri 14 hastada üstreferans limit olan 17 ng/ml’nin üzerine çıktı ve 33 hastada bazal seviyesine göre %50 artıș gösterdi. Yaș,hipertansiyon, geçirilmiș inme, diyabet, aterosklerotik kalp hastalığı varlığı, CHA2DS2 VASc skoru [birleșikrisk skoru [her biri 1 puan]: konjestif kalp yetmezliği, hipertansiyon, 75 yaș ve üstü (2 puan), diyabet, inme(2 puan), 65 yaș ve üstü, vasküler hastalık, kadın cinsiyet] gibi klinik parametreler ve aktive pıhtılașmazamanı, toplam ișlem süresi, elektriksel kardiyoversiyon gibi ișlem ilișkili parametreler NSE seviyesindeartıșla ilișkili bulunmadı. Ama, NSE seviyesi üst referans limitin üstüne yükselen hastaların sol atriyum çaplarıdaha geniști ve NSE seviyesinde %50 artıș izlenen hastaların ișlem sırasındaki sistolik kan basıncı değerleridaha düșüktü.Sonuç: Serum NSE seviyeleri AF ablasyonu yapılan hastaların büyük kısmında artıș göstermiș ve üçte birindenormalin üst sınırını așmıștır. Serum NSE düzeylerindeki artıș nöronal hasarın bir belirteci olarakkabul edilse de AF ablasyonu yapılan hastalarda izlenen bu artıșın serebral embolilerle ilișkisini ortayakoymak için daha ileri çalıșmalara gerek vardır. 
Yazar isimleri: ['Aynur ACIBUCA']
Yayın Yılı: 16 Aralık 2017
Dergi ismi: Ankara Üniversitesi Tıp Fakültesi Mecmuası
Yayın sayfa url: https://dergipark.org.tr/tr/pub/autfm/issue/36182/407520
Yayın pdf linki: https://dergipark.org.tr/tr/download/article-file/443520
