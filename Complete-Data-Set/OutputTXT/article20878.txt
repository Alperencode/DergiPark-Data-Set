Makale Başlığı: Güneybatı Lykaonia’dan bir eques cohortis II Hispanorum
Özet: Makalenin konusunu Roma ordusunda bir süvari birliğinde (cohors II Hispanorum equitata) görev yapan Hispania kökenli bir emekli askerin mezar yazıtı oluşturmaktadır. Latince kaleme alınmış yazıt Güneybatı Lykaonia’da, Beyşehir Gölü’nün güneyinde Üstünler’de ele geçmiş ve daha önce eksik yayınlanmıştır. Taştaki tahribattan dolayı adı okunamayan mezar sahibi orduda 42 yıl hizmet etmiş, emekliliği gelince de Beyşehir civarına yerleşmiştir. Mensubu olduğu cohors II Hispanorum süvari birliğinin Kappadokya’da konuşlandığı bilinmektedir. Yazıtta ilgi çeken terim aera’dır. Bu sözcük ile Erken İmparatorluk Dönemi’nde orduda geçirilen hizmet yılı ifade edilmiştir. Üstünler yazıtında belirtilen 42 hizmet yılı ordu mensupları için çok ender belgelenmiş uzun bir süredir. Bu sözcük yerine sonraki dönemlerde stipendia kullanılmıştır. Makalenin ekinde Üstünler’de daha önce ele geçen yazıtlar da derlenmiştir.
Yazar isimleri: []
Yayın Yılı: 31 Aralık 2021
Dergi ismi: PHILIA
Yayın sayfa url: https://dergipark.org.tr/tr/pub/philia/issue/68344/1067513
Yayın pdf linki: https://dergipark.org.tr/tr/user/project/new
