Makale Başlığı: Avrupa Belediyeler ve Bölgeler Konseyi Göç Politikaları: 2000-2022 Yılları Politika Belgeleri Analizi
Özet: Avrupa Belediyeler ve Bölgeler Konseyi (CEMR), Birleşmiş Kentler ve Yerel Yönetimler Dünya Teşkilatı’nın (UCLG) Avrupa bölge teşkilatını oluşturan, yerel ve bölgesel bağlamda en geniş temsile sahip Avrupa topluluğu olarak 1951 yılında kurulmuştur. Konsey, ulusal düzeydeki yerel yönetim birliklerini üye olarak kabul etmektedir. Türkiye, Türkiye Belediyeler Birliği (TBB) ulusal heyetiyle konseyde temsil edilmektedir. Konseyin odak çalışmaları yerel yönetim özerkliği, yerinden yönetim ve vatandaş katılımının geliştirilmesi olarak bilinmektedir. Son yıllarda dünyada meydana gelen çeşitli krizler konseyi farklı politika alanlarına yöneltmiştir. Avrupa’ya olan göç ve mülteci akını bunlardan birisidir. Kent mülteciliğinin ortaya çıkması ile ulusal hükümetlerin yanı sıra yerel yönetimler de yeni sorumlulukların getirdiği zorluklarla mücadele etmektedirler. Bu nedenle, CEMR gibi konseyler üyelerini göç ve göçmenler üzerinde politika belgeleri yayınlayarak rehberlik etme ve yönlendirme misyonunu üstlenmişlerdir. Bu çalışmanın amacı, konseyin göç politikaları konusunda geliştirdiği stratejilerin ortaya konulması ve analiz edilmesidir. Araştırmada konseyin 2000-2022 yılları arasında yayınladığı göç, göçmen, sığınmacı vb. konularında politika belgeleri nitel içerik analiz yöntemi ile değerlendirilmiştir.
Yazar isimleri: ['Sırma TURGUT', 'Hicran HAMZA ÇELİKYAY']
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1129211
Yayın pdf linki: https://dergipark.org.tr/tr/download/article-file/2480095
