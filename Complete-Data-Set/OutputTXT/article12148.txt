Makale Başlığı: Kuzeybatı Suriye’de kimyasal gaz maruziyeti iddiasıyla acil servise başvuran hastaların değerlendirilmesi
Özet: Amaç: Bu çalışmada, Suriye’nin kuzeybatısında kimyasal gazdan etkilendikten sonra başvuran hastaların değerlendirilmesi, tedavi sonuçlarının incelenmesi ve kimyasal gaz saldırıları konusunda farkındalık yaratılması amaçlanmıştır.Yöntem: Çalışmaya hastanemiz acil servisine başvuran, soğan ve sarımsak kokusuna benzer bir koku hisseden ve rahatsızlanan 43 hasta dahil edildi. Araştırmamız retrospektif bir çalışmadır. Veriler gaz maruziyeti sonrasında başvuran hastaların dosyalarından geriye yönelik tarandı.Bulgular: Kırk üç hastanın tamamı erkekti. Ortalama yaş 24.86∓8.81 yıldı. Başvuru anında vitaller; ortalama kan basıncı 97,23∓5,61 mmHg, ateş 37,2∓0,57°C, kalp hızı 99,28∓9,89/dakika, oksijen saturasyonu %96,43±1,53. Toplamda 3 hastada konvülzyon vardı. Yirmi hastada ajitasyon ve kasılma hissi, on iki hastada gözlerde kızarıklık ve 42 hastada nefes darlığı şikâyeti vardı. Hastaların ikinci başvurudaki nabız değerlerinin ilk başvurudaki nabız değerlerinden yüksek olduğu ve oksijen satürasyonlarının daha düşük olduğu saptandı (p<0.05). İkinci kez başvuran hastaların ortalama ateş değerleri ve oksijen satürasyonları ikinci kez başvurmayan hastalara göre daha düşüktü (p<0.05).Sonuç: Kimyasal saldırı ajanlarının yıkıcı etkilerini en aza indirmede farkındalık, hızlı dekontaminasyon ve semptomatik tedavinin çok önemli olduğu düşünülmektedir.
Yazar isimleri: ['Burak ÇELİK', 'Bahadır KARACA', 'İsmail TAYFUR']
Yayın Yılı: 15 Aralık 2022
Dergi ismi: Mustafa Kemal Üniversitesi Tıp Dergisi
Yayın sayfa url: https://dergipark.org.tr/tr/pub/mkutfd/issue/73508/1101321
Yayın pdf linki: https://dergipark.org.tr/tr/download/article-file/2365608
