Makale Başlığı: Bir Şehir Kurucusu Olarak Seyyid Harun Veli
Özet: Ortaçağda Anadolu’da kurulan Türk şehirlerinin oluşumunda dervişlerin büyük rolü olduğu muhakkaktır. Hiç şüphesiz dervişler kurdukları şehirlerde cami, medrese ve zaviye gibi birçok yapılar tesis etmişlerdir. Dolayısıyla bu yapıların etrafında Türk aile ve oymaklarının yerleşik hayata geçtikleri görülmüş ve bir şehrin kuruluşu gerçekleşmiştir. Anadolu’ya gelen dervişlerden biri olan Seyyid Harun Veli de kendi adıyla anılagelen bir şehrin oluşumuna rehberlik ederek Seydişehir kentinin kurucu zatı olarak tarihe geçmiştir. Seyyid Harun Veli hakkında şimdiye kadar yapılan bilimsel yayınlar az olmakla beraber daha çok onun tasavvufi düşünceleri ile sınırlı kalmıştır. Hâlbuki o, XIV. Yüzyılın başlarında kendi adıyla bilinen Konya iline bağlı Seydişehir ilçesinin kuruluşuna önderlik etmiştir. Şehrin kalesinden camisine kadar tüm yapılar onun çizdiği plan ve program içerisinde yapılmıştır. Yine buranın gelişmesi için şehre yerleşmek isteyenlere toprak tahsis etmiştir. Tüm bunlar onun bir şehir kurucusu olduğunu göstermektedir. Onun bu noktada oynadığı rol daha ön plana çıkarılmalıdır. Bu münasebetle makalede, Seydişehir şehrinin kuruluş hikâyesi ve bunun öncüsü Seyyid Harun Veli’nin bu şehrin kuruluşundaki etkisi ele alındı. Ayrıca Seydişehir’in kuruluşu hakkında bilgi veren yegâne eser Makâlât-ı Seyyid Harun hakkında bilgi verildi.
Yazar isimleri: ['Mehmet Emin ŞEN']
Yayın Yılı: 2 Mayıs 2022
Dergi ismi: Süleyman Demirel Üniversitesi Fen-Edebiyat Fakültesi Sosyal Bilimler Dergisi
Yayın sayfa url: https://dergipark.org.tr/tr/pub/sufesosbil/issue/69783/1093718
Yayın pdf linki: https://dergipark.org.tr/tr/download/article-file/2333828
