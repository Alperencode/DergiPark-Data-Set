Makale Başlığı: COVID-19 Pandemi Döneminde Hemşirelik Öğrencilerinin Uzaktan Eğitim Sürecine İlişkin Görüş ve Tutumlarının Değerlendirilmesi
Özet: Amaç: Bu çalışma, COVID-19 pandemi döneminde hemşirelik lisans öğrencilerinin uzaktan eğitim sürecine ilişkin görüş ve tutumlarının değerlendirilmesi amacıyla yapılmıştır.Gereç ve Yöntem: Araştırma tanımlayıcı bir çalışma olarak 16-25 Temmuz 2020 tarihleri arasında yürütülmüştür. Araştırma örneklemine bir üniversitede öğrenimine devam eden 434 hemşirelik öğrencisi dahil edilmiştir. Verilerin toplanmasında; “Bireysel Bilgi Formu” ve “Çevrimiçi Öğrenme Tutum Ölçeği (ÇÖTÖ)” kullanılmıştır.Bulgular: Çalışmaya katılan öğrencilerin çoğunluğunun (%75.6) COVID-19 pandemi sürecinde uzaktan eğitimden memnun olduğu, (%81.5) uzaktan eğitimde sınav ve ödevler hakkında zamanında geri bildirim aldığı ve (%81.5) uzaktan eğitimde bağlantı sorunu yaşamadığı belirlenmiştir. Çalışmaya katılan öğrencilerin ÇÖTÖ toplam puan ortalaması 54.81±16.63 olup, çevrimiçi öğrenmeye yönelik orta düzeyde olumlu tutuma sahip olduğu saptanmıştır. ÇÖTÖ ortalama puan ortalaması ile yaş arasında pozitif yönde ilişki bulunduğu belirlenmiştir (r = 0.172, p < 0.05). Aynı zamanda öğrencilerin akademik ortalaması ile ÇÖTÖ puan ortalaması arasında negatif yönde anlamlı ilişki bulunmuştur (r = -0.156, p < 0.05).Sonuç: Uzaktan eğitim sürecinde hemşirelik öğrencilerinin teorik ve pratik eğitim çıktılarını destekleyecek eğitim modellerine ihtiyaç olduğu düşünülmektedir. Pandemi dönemi ile gündeme gelen hibrit eğitim modeli yeni bir metot olarak önerilmektedir.
Yazar isimleri: ['Esma KABASAKAL', 'Ayşegül AKCA', 'Sena KAPLAN']
Yayın Yılı: 4 Ekim 2022
Dergi ismi: Balıkesir Sağlık Bilimleri Dergisi
Yayın sayfa url: https://dergipark.org.tr/tr/pub/balikesirsbd/issue/72912/980460
Yayın pdf linki: https://dergipark.org.tr/tr/download/article-file/1915327
