Makale Başlığı: Osmanlı İmparatorluğu’nda Sivil ve Türkçe Tıp Eğitimine Geçiș
Özet: Bu yazıda Osmanlı İmparatorluğu’nda sivil ve Türkçe tıp eğitimine geçiș hakkında genel bir çerçeve sunulması amaçlanmıștır. Ülkemizde tıp eğitimi tarihi düșünüldüğünde, tıp eğitiminin sivilleștirilmesi ve Türkçeleștirilmesi önemli adımlar arasındadır. Her iki olay da Osmanlı İmparatorluğunun son yüzyılı içerisinde gerçekleșmiștir. Osmanlı’nın içinde bulunduğu durum düșünüldüğünde atılan bu adımların ne kadar önemli olduğu anlașılabilir. Osmanlı’da modern tıp eğitimi 1827’de kurulan ve aynı zamanda bir askeri okul olan Tıbhane-i Amire ile bașlamıștır. Tıbhane-i Amire zaman içinde tıp eğitimi veren tek okul olmuștur. Tıbhane-i Amire’nin devamı niteliğinde olan Mekteb-i Tıbbiye-i Șahane bünyesindeki eğitim 1839 yılından itibaren Fransızca olarak sürdürülmüștür. Bir sivil tıp okulu olan Mekteb-i Tıbbiye-i Mülkiye 1867 yılında kurulmuș ve okulda Türkçe tıp eğitimi verilmiștir. 1870 tarihinden itibaren bir askeri okul olan Mekteb-i Tıbbiye’i Șahane’de de dersler Türkçe olarak sürdürülmüștür. Sivil tıp okulunun açılması ve Türkçe eğitime geçilmesi birbirine paralel gelișmiș ve birbirini etkilemiștir. Belli koșulların olușması ve bazı kișilerin özel çabaları da süreci olumlu etkilemiștir. 
Yazar isimleri: ['Abdullah Yıldız']
Yayın Yılı: 16 Aralık 2017
Dergi ismi: Ankara Üniversitesi Tıp Fakültesi Mecmuası
Yayın sayfa url: https://dergipark.org.tr/tr/pub/autfm/issue/36182/407149
Yayın pdf linki: https://dergipark.org.tr/tr/download/article-file/442896
