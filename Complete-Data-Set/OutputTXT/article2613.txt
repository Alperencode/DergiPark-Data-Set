Makale Başlığı: Ranibizumab Tedavisine Dirençli Tip 1 Koroidal Neovasküler Membranlı Olgularda İntravitreal Aflibercept Uygulaması Sonuçlarımız
Özet: Amaç: Ranibizumab tedavisine dirençli tip 1 koroidal neovasküler membranlı olgularda intravitrealaflibercept tedavisinin etkinliğini araştırmak.Gereç ve Yöntemler: Haydarpaşa Numune Eğitim ve Araştırma Hastanesi Göz Kliniği’ne Aralık 2012-Ocak 2016 tarihleri arasında başvurup, neovasküler tip yaşa bağlı makula dejenerasyonu (YBMD)tanısı alan, optik koherens tomografi (OKT) ve fundus floresein anjiografi (FFA) ile tip 1 koroidalneovasküler membranı (KNV) olduğu tespit edilen 22 hastanın 24 gözü geriye dönük olarak incelendi.Olguların ilk başvurularındaki ve ranibizumab tedavisi sonrasındaki en iyi düzeltilmiş görme keskinlikleri(EİDGK), fundus muayene bulguları ve OKT ile yapılan makula kalınlığı ölçümleri kaydedildi. İntravitrealaflibercept tedavisinin etkinliğini değerlendirmek için tedavi öncesi ve sonrasındaki EİDGK’leri, ortalamaenjeksiyon sayıları ve ortalama makula kalınlıkları istatistiksel olarak karşılaştırıldı. İstatistiksel analizleriçin NCSS (Number Cruncher Statistical System) 2007 (Kaysville, Utah, USA) programı kullanıldı.Çalışma verileri değerlendirilirken tanımlayıcı istatistiksel metodların (Ortalama, Standart Sapma,Medyan, Frekans, Oran, Minimum, Maksimum) yanı sıra; niceliksel verilerin karşılaştırılmasında normaldağılım göstermeyen parametrelerin iki grup karşılaştırmalarında ise Mann Whitney U testi kullanıldı.Normal dağılım göstermeyen üç ve üzeri grupların karşılaştırmalarında ise Kruskal Wallis test kullanıldı.Normal dağılım göstermeyen parametrelerin grup içi karşılaştırmalarında ise Wilcoxon Signed Rankstest kullanıldı. Anlamlılık p<0.05 düzeylerinde değerlendirildi.Bulgular: Olgular kliniğe ilk başvurudan itibaren ortalama 35,32±13,36 ay takip edildi. Ranibizumabtedavisi sonrası ortalama makula kalınlığı ölçümlerine göre aflibercept tedavisi sonrası ortalama makulakalınlığı ölçümlerinde 80,25±76,32 μm’luk düşüş saptandı ve istatistiksel olarak anlamlı bulundu.(p=0,001; p<0,01) Ranibizumab tedavisi sonrası EİDGK ölçümleri ile aflibercept tedavisi sonrası EİDGKölçümleri arasında istatistiksel olarak anlamlı bir farklılık saptanmadı. (p>0,05) Retinal sıvının lokasyonunagöre (subretinal, intraretinal, her ikisi birden ya da kistoid dejenerasyon) ya da pigment epiteldekolmanı (PED) mevcudiyetine göre aflibercept tedavisi başarısında anlamlı bir farklılık görülmedi(p>0,05).Sonuç: Çalışmamızda ranibizumab tedavisine dirençli neovasküler YBMD’nin intravitreal afliberceptenjeksiyonu ile tedavisinde anatomik iyileşme sağlandı. Retinadaki sıvı lokasyonunun, PEDmevcudiyetinin, tedaviye dirençli vakalarda aflibercept etkinliğinde belirleyici faktör olmayabileceğidüşünüldü.
Yazar isimleri: ['Işıl Merve TORUN', 'Erkan DUMAN', 'Nursel Melda YENEREL']
Yayın Yılı: 31 Ağustos 2022
Dergi ismi: Batı Karadeniz Tıp Dergisi
Yayın sayfa url: https://dergipark.org.tr/tr/pub/mjwbs/issue/72438/1022336
Yayın pdf linki: https://dergipark.org.tr/tr/download/article-file/2076510
