Makale Başlığı: İnsan vücudu bağlamında stratejik yönetim sisteminin anatomisi ve toplam refah yönetimi
Özet: İnsanoğlu, toplumsal bir varlıktır ve bir toplum içerisinde yaşar. Dolayısıyla yaşadığı kültürden etkilenmektedir. İnsanın organları arasında da bir sistemler bütününden bahsetmek mümkündür. Bunlar da bir denge ve uyum içerisinde çalışmaktadırlar. Stratejik yönetim sistemi, dünyada 20. Yüzyılın ikinci yarsından sonra ve özellikle de 1980’li yıllarda önem kazanmış çağdaş bir yönetim modelidir. Bu sistemin felsefesi ise toplam kalite yöntemi ile sağlanmaktadır. Sürecin akışını performans yönetimi gerçekleştirmektedir. Bu çalışmada, stratejik yönetim sistemi ile insan vücudundaki bazı temel organlar ile ilişki kurularak toplam refah yönetimi adında bir kavram önerilmiştir. Çalışmanın yöntemi, literatür taramasıdır. Bu çalışmanın sonuçlarına göre; toplam refah yönetimi, öncelikle insanın kendi içerisinde, sonrasında dışsal huzuru sağlamasında önemli bir kavramdır. Toplam kalite yönetimine dayalı stratejik yönetim sistemi ile insan organ sistemi arasında ilişki vardır. Bu çalışmada, bu ilişki kavramsal olarak akademik kaynaklardan destek alınarak meydana getirilmiştir. Bundan sonra yapılacak diğer teorik ve ampirik çalışmalarla bu ilişki arasında gerçekleşen bağ daha net ortaya konabilir.
Yazar isimleri: ['Kadir Caner DOĞAN']
Yayın Yılı: 8 Aralık 2022
Dergi ismi: Ardahan Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/aruiibfdergisi/issue/73708/1109048
Yayın pdf linki: https://dergipark.org.tr/tr/download/article-file/2397222
