Makale Başlığı: Sehâbî’nin Dîvân’ında Yer Almayan Şiirleri
Özet: Şairlerin muhtelif zamanlarda yazdıkları şiirler bazen divanlarını hazırladıktan sonra da ortaya çıkabilmektedir. Bunlar, divana dâhil olmayan şiirler olarak farklı kaynaklarda bulunabilirler. Bu şiirlerin, çoğunlukla mecmualarda bulunmakla birlikte, mecmua dışında müstakil eserlerde de yer aldığı görülür. XVI. yüzyılda yaşamış olan Sehâbî, hacimli bir esere sahip divan şairidir. Bu çalışmada Devlet Arşivleri Başkanlığından temin edilen belgelerde Sehâbî mahlasıyla yazılmış şiirlere yer verilmiştir. Toplamda on şiir tespit edilmiş, bunların altı tanesinin Sehâbî Dîvânı’nda bulunan şiirler ile aynı olduğu görülmüştür. Geri kalan dört şiirden iki tanesi Dîvân’da bulunmayan gazellerden oluşmaktadır. Diğer ikisi ise Dîvân’da olan fakat hem beyit hem de kelime bazında farklı olan şiirlerdir.  Sehâbî dinî-tasavvufî yönü olan bir şairdir. Hayatı hakkında çok fazla bilgi bulunmayan Sehâbî’nin medrese tahsili gördüğü şiirlerinden anlaşılmaktadır. Sehâbî Dîvânı’nda akıcı bir dil kullanmıştır. Şiirlerinde mana ve hayal güzelliği ön plandadır. Dîvânı’nda bulunmayan şiirlerinin konu olduğu bu çalışmada Sehâbî’nin hayatı, edebî kişiliği hakkında konulara yer verildikten sonra tespit edilen şiirlerin transkripsiyonlu metinleri verilecektir. 
Yazar isimleri: ['Nilay KINAY']
Yayın Yılı: 30 Ağustos 2022
Dergi ismi: Korkut Ata Türkiyat Araştırmaları Dergisi
Yayın sayfa url: https://dergipark.org.tr/tr/pub/korkutataturkiyat/issue/72388/1112101
Yayın pdf linki: https://dergipark.org.tr/tr/download/article-file/2409384
