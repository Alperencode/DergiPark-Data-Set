Makale Başlığı: Doğal balların ve arı sütlerinin bazı patojenik bakteriler üzerindeki antimikrobiyal aktivitesi
Özet: Bu çalışmada Bitlis’teki doğal balların (BL) ve Bitlis ve Ağrı’daki doğal arı sütlerinin (AS) bazı patojenik bakteriler (Escherichia coli (ATCC 25922), Pseudomonas aeruginosa (ATCC 27853), Staphylococcus aureus (ATCC 29213), Enterococcus faecalis (ATCC 29212), Listeria monocytogenes (ATCC 7644), Streptococcus pyogenes (ATCC 19615), Salmonella Enteritidis (ATCC 13076) and Bacillus cereus (ATCC 11778)) üzerindeki antimikrobiyal aktivitesini belirlemek amaçlanmıştır. Oyuk agar metodu kullanılarak antimikrobiyal aktivitelerini tanımlamak için BL ve AS numuneleri %10’luk, %25’lik, %50’lik ve %100’lük konsantrasyonlarda kullanılmıştır.  BL ve AS konsantratlarından her bir kuyucuğa 50 μL inoküle edilmiştir.  37 °C’de 24 saatlik inkübasyondan sonra petrilerde oluşan inhibisyon zonları milimetre (mm) olarak ölçülmüştür.  En büyük inhibisyon zonu çapları %100’lük konsantratlarda gözlemlenirken, %10’luk konsantratlarda zon oluşmamıştır.  En iyi antimikrobiyal aktiviteye sahip numune P. aeruginosa (ATCC 27853) üzerinde 39,50±4,93 mm inhibisyon zonu oluşturan, Bitlis Dere mevkiinden elde edilen BL1 numunesi olmuştur.  AS numunelerinin %100’lük ve %50’lik konsantratları S. pyogenes (ATCC 19615) dışındaki tüm bakteri suşları üzerinde antimikrobiyal aktiviteye sahip olmuştur.  Bu çalışmanın sonuçları, incelenen arı ürünlerinin apiterapi uygulamalarında kullanım potansiyeline sahip olduğuna dair ön kanıtlar sağlamıştır.
Yazar isimleri: ['Seda OĞUR']
Yayın Yılı: 8 Temmuz 2022
Dergi ismi: Balıkesir Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/baunfbed/issue/70370/1060898
Yayın pdf linki: https://dergipark.org.tr/tr/download/article-file/2204222
