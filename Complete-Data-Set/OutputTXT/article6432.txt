Makale Başlığı: Katalonya’nın Göçmen Entegrasyon Politikalarında Vatandaşlık Kavramı Üzerine Bir Alan Araştırması
Özet: Son 20 yılda Katalonya’da, çeşitli kökenlerden yaklaşık bir buçuk milyonluk bir nüfus artışıyla büyük bir demografik dönüşüm yaşanmıştır. Çalışmanın amacı, Katalonya’nın uluslararası göçmen entegrasyon politikalarında vatandaşlık anlayışını analiz etmektir. Bu kapsamda, Katalonya’da uluslararası göç olgusunu yönetmeye yönelik ilk planın onaylandığı yıl olan 1993’ten 2020 yılına kadar göçmenlerin entegrasyonuna yönelik geliştirilen kamu politikalarında hangi vatandaşlık anlayışının yer aldığı ve bu anlayışın hangi amaçla kullanılmakta olduğu analiz edilmektedir. Çalışmanın bulgularına göre, temel anlamlar arasında vatandaşlık, ilişkisel ve topluluk anlayışının desteklenmesi, bir topluluğun üyeleri olarak ve çift yönlü entegrasyon politikalarına örtük bir referansta bir bütün olarak nüfusa yönelik bir yönelim olarak tanımlanmaktadır. Esasen, Katalonya’nın göçmenlerin vatandaşlık statüsünü genişletme iradesi, entegrasyon açısından kilit yetkinliklerin devlet önünde bir talep olduğunu da göstermektedir. Çalışmanın verileri, göç ve entegrasyon politikasının belli başlı yazılı dokümanlarının analizi ve İspanya’nın Katalonya Özerk Topluluğunda, bu politikaların Topluluk düzeyinde planlamasında sosyal ve siyasi kilit konumundaki aktörlerle yüz yüze İspanyolca dilinde yapılan yarı yapılandırılmış görüşmelere dayanmaktadır.
Yazar isimleri: ['Ebru KAYA']
Yayın Yılı: 30 Haziran 2022
Dergi ismi: Göç Araştırmaları Dergisi
Yayın sayfa url: https://dergipark.org.tr/tr/pub/gad/issue/70845/1099056
Yayın pdf linki: https://dergipark.org.tr/tr/download/article-file/2355821
