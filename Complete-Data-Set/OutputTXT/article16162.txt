Makale Başlığı: COVID-19 pandemisinin bebek ve çocuk beslenmesine etkisi
Özet: DSÖ tarafından Mart 2020’de pandemi olarak ilan edilen Şiddetli Akut Solunum Yolu Sendromu enfeksiyonu (SARS- CoV-2) ekonomik ve sosyal krizlere yol açan eşi benzeri görülmemiş bir halk sağlığı sorunu haline gelmiştir. Teyit edilen ilk pediatrik vaka 20 Ocak’ta Çin Halk Cumhuriyetinin Shenzhen şehrinde bildirilmiş, o tarihten sonra çok fazla çocuk olgu sunumu ve olgu serisi rapor edilmiştir. Bu raporlarda çocuklarda hastalığın seyrinin asemptomatik olmasının yanında respiratuvar distres sendromu, multiorgan disfonksiyon sendromu gibi daha ciddi komplikasyonlar olabileceği belirtilmektedir. Ancak, hastalığın direk etkilerinin yanında gizlenen diğer sorunların, pandeminin indirek etkilerinin, daha ciddi sorunlara yol açtığı ve açmaya devam edeceği vurgulanmaktadır. Okulların kapanması, akran etkileşiminin azalması gibi nedenler ile birlikte pandeminin çocukların mental ve fiziksel sağlığına olan etkileri endişe yaratmaktadır. Pandemi sürecinde gıda güvensizliği sorunu daha da derinleşmiş, bebek ve çocuk beslenmesi etkilenmiştir. Bu doğrultuda bu derleme, SARS-CoV-2 pandemisi süresince bebek ve çocuk besleme sorunlarını, bu sorunlara neden olan faktörleri ve bu sorunları önlemeye yönelik stratejileri, çocuk ve ailesine yapılacak olan bilgilendirme ve danışmanlıktaki rollerimizi ortaya koymaktır.
Yazar isimleri: ['Hilal ÖZCEBE', 'Hatice PARS']
Yayın Yılı: 1 Aralık 2022
Dergi ismi: Türkiye Halk Sağlığı Dergisi
Yayın sayfa url: https://dergipark.org.tr/tr/pub/tjph/issue/73653/1074875
Yayın pdf linki: https://dergipark.org.tr/tr/download/article-file/2258711
