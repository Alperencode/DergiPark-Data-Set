Makale Başlığı: VERNAKÜLER MİMARİDE DOĞAL IŞIĞIN SÜRDÜRÜLEBİLİRLİK BAĞLAMINDA İNCELENMESİ
Özet: Sürdürülebilirlik kavramının öncelikli konularından biri; vernaküler mimaride sıklıkla kullanılan doğal aydınlatma yönteminin yapay ışık kaynaklarına ihtiyacı azaltmasıdır. Aydınlatma teknolojisinin gelişimi ile birlikte yapay ışık kaynakları iç mekânlarda sıklıkla kullanılmaktadır. Günümüz teknolojisine ait aydınlatma ürünleri ister üretim aşamasında isterse ömrünü tamamladıktan sonra çevreye zarar vermekte ve atık olarak da sorun oluşturmaktadır. Üstelik birçoğu sürdürülebilirlikten uzak bir teknolojiye sahiptir. Kullanım ömrünü tamamladıktan sonra atık olarak çevreye zarar verirler. Doğal aydınlatmanın maksimum düzeyde kullanıldığı, çağdaş yapım yöntemleri ile inşa edilen mimari örneklerde gün ışığı; sürdürülebilirlik açısından değerlendirildiğinde ekonomik, sağlıklı ve çevre dostu olma özellikleri sayesinde iç mekanda tercih edilmektedir. Bununla birlikte doğal ışığın iç mekana alınma yöntemlerinin çeşitliliği binanın mimari karakterini de oluşturmaktadır. Sürdürülebilirlik anlayışını destekleyen doğal aydınlatma tekniklerine dikkat çeken bu çalışma seçilmiş vernaküler mimari örnekleri üzerinden değerlendirilmektedir. Çalışmada doğal ışığın iç mekana etkisi açıklandıktan sonra, vernaküler mimari ile doğal aydınlatma tekniği arasındaki ilişki sorgulanmaktadır. Işığın iç mekana alınma yöntemi olarak dikeyde ve yatayda pencere açıklıkları ile avlu sistemi gibi başlıklar altında açıklanan konu farklı iklim bölgelerinde farklı mimari biçimleri sürdürülebilirlik bağlamında yorumlanmaktadır.
Yazar isimleri: ['Yesim GÜRANİ']
Yayın Yılı: 29 Ekim 2022
Dergi ismi: Çukurova Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/cusosbil/issue/73207/1023065
Yayın pdf linki: https://dergipark.org.tr/tr/download/article-file/2079449
