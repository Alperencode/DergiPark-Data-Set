Makale Başlığı: Metaverse Teknolojisi Kullanımının McLuhan’ın Teorileri ve Yaklaşımları ile Analizi
Özet: Bu araştırmanın amacı geleceğin interneti olarak görülen metaverse kavramını ve kullanımını Ready Prayer One filmini ve Marshall McLuhan’ın Medya Ekolojisi teorisini ve McLuhan yaklaşımlarını kullanarak incelemektir.  Metaverse, artırılmış gerçeklik teknolojisine dayanan üç boyutlu bir deneyim sağlamakta, dijital ikiz teknolojisine dayanan gerçek dünyanın ayna imajını oluşturmakta, blockchain teknolojisine dayanan ekonomik sistemler inşa etmekte ve ekonomik, sosyal ve kimlik sistemi içerisinde gerçek dünya ve sanal dünyayı bütünleştirmekte, dünyayı düzenlemek ve içerikleri üretmek için her bir kullanıcıya izin vermektedir.  McLuhan her çağda insan duyularının uzantısı olarak medya hareketlerini ve sosyal değişimin ana sebebi olan iletişim teknolojilerini tartışmaktadır. Medya ekolojisi, McLuhan’ın ünlü “Araç mesajdır” sözünü takip eden bir medya olarak medya çalışmasıdır. Bu çalışmada,  Ready Prayer One filmi sahneleri film analizi yöntemi ve McLuhan kuramsal yaklaşımları ile analiz edilmiştir. Amaçlı örnekleme tekniği ile metaverse konusu ile ilişkili olan Ready Prayer One filmi seçilmiştir.  Bu anlamda filmde gösterilen sahnelerle gerçekliğin tek gerçek olduğu, insanların günlük yaşam sorunlarından, geçmişlerinden uzaklaşmak adına tercih ettiği sanal evrenin gerçekliğin ve gerçeğin yerini alamayacağı somut örneklerle aktarılmıştır. Sonuç olarak, filmin sonunda insanların gerçek yaşamda da zaman harcaması gerekliliği ve McLuhan’ın insan zihninin ve ruhunun özgürleşmesi için insanların araçları ve medyaları kontrol altında tutması gerektiği görüşü doğrultusunda teknoloji ve insan etkileşiminin fiziksel ve sanal sınırlar temelinde doğru kullanılması gerektiği vurgulanmıştır.
Yazar isimleri: ['Sevgi KAVUT']
Yayın Yılı: 30 Haziran 2022
Dergi ismi: Yeni Medya
Yayın sayfa url: https://dergipark.org.tr/tr/pub/yenimedya/issue/71044/1087756
Yayın pdf linki: https://dergipark.org.tr/tr/download/article-file/2309337
