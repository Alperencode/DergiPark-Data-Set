Makale Başlığı: TÜRKİYE’DE PAZARLAMA ALANINDA YER ALAN KADIN AKADEMİSYENLERİN PROFİLLERİ ÜZERİNE BİR ARAŞTIRMA
Özet: Kadınların toplumsal cinsiyet rolleri kapsamında yaşamakta oldukları eşitsizliklerin çözümü sürecinde gerekli olan kültürel dönüşüm için kadın bireyler odaklı akademik araştırmaların çok önemli olduğu değerlendirilmektedir. Bu nedenle her meslek grubunda olduğu gibi akademide de kadının yönetsel olarak idari ve akademik anlamda literatüre yönelik bilimsel katkılarının çalışmalara konu edilmesi oldukça değerlidir. Bu çalışma, Türkiye’de kamu ve vakıf üniversitelerinde pazarlama alanında çalışmakta olan kadın akademisyenlerin üstlendikleri idari sorumlulukları ve akademik konumlarına yönelik güncel durumu betimleme amacı taşımaktadır. Çalışma kapsamında YÖK Akademik platformu aracılığı ile kadın akademisyenlere ilişkin “ünvan, çalışılan kurum, bölüm ve anabilim dalı, doktora mezuniyet yılı ve yeri, aktif idari görev sahipliği, pazarlama temel alanları, akademik yayınlar, üniversite dışı deneyim ve profil fotoğrafı sahipliği” ne ilişkin veriler değerlendirilmektedir. Çalışma sonucunda kadın akademisyenlerin idari anlamda üniversitelerin bir çok farklı kademesinde sorumluluk üstlenmekte olduğu; akademik olarak ise özellikle “tüketici davranışları, hizmet pazarlaması ve dijital pazarlama” alanlarına yönelerek, toplamda 17.942 adet bilimsel eser ile pazarlama literatürüne çok değerli katkı sundukları, pazarlama biliminin lisans ve lisansüstü eğitimi sürecinde de oldukça önemli faaliyetlerde görev üstlendikleri tespit edilmiştir.
Yazar isimleri: ['Mehmet Can DEMİRTAŞ']
Yayın Yılı: 8 Ekim 2022
Dergi ismi: Elektronik Sosyal Bilimler Dergisi
Yayın sayfa url: https://dergipark.org.tr/tr/pub/esosder/issue/70796/1089885
Yayın pdf linki: https://dergipark.org.tr/tr/download/article-file/2318116
