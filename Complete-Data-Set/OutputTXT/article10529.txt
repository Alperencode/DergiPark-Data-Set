Makale Başlığı: Uzaktan Eğitim Sürecinde İntörn Öğrencilerin Hemşirelik Tanılarını Kullanma Durumları
Özet: Bu araştırma intörn öğrencilerin uzaktan eğitim sürecinde kullandıkları hemşirelik tanılarını incelemek amacıyla yapılmıştır. Tanımlayıcı tipteki araştırma 01 Mayıs-31 Haziran 2021 tarihlerinde bir hemşirelik fakültesinin “Hemşirelik Bakım Yönetimi” dersine kayıtlı 128 intörn öğrenci ile yapılmıştır. Veriler intörnlerin uzaktan eğitim sürecinde ders kapsamında hazırladıkları bakım planlarından elde edilmiştir. İntörnlerin yaptıkları bakım planlarındaki hemşirelik tanıları NANDA-I Taksonomi II alanları altında gruplanmıştır. Veriler SPSS 25.0 paket programında değerlendirilmiş, tanımlayıcı analizler yapılmıştır. Araştırma kapsamındaki intörnlerin yaş ortalaması 21.31±2.05 olup %59.4’ü kız öğrencidir. İntörnler NANDA-I’ın 11 alanında 75 farklı hemşirelik tanısı belirlemiştir. İntörnlerin %21.3’ü beslenme-metabolik, %17.8’i aktivite-egzersiz ve %11.8’i sağlığı algılanma-sağlığın yönetimi alanlarından tanı koymuştur. İntörnlerin değer inanç alanı ile cinsellik alanından aynı oranda (%0.6) tanı koydukları, en az başetme-stres toleransı (%0.4) alanındaki tanıları kullandıkları saptanmıştır. İntörnlerin en çok akut ağrı (%8.2), uyku örüntüsünde rahatsızlık (%5.6) ve enfeksiyon riski (%5.4) tanılarını kullandıkları saptanmıştır. En az kullandıkları tanılar ise amaçsız gezinme, bakım verici rolünde zorlanma, disuse sendromu olduğu (%0.1) kullandıkları saptanmıştır. Bu sonuçlar doğrultusunda; hemşirelik öğrencilerine bakım planı hazırlama konusunda daha ileri düzeyde bilgi ve beceri kazandıracak çalışmaların yapılması önerilir.
Yazar isimleri: ['Sevil OLĞUN', 'Gülengün TÜRK']
Yayın Yılı: 22 Ağustos 2022
Dergi ismi: Kırşehir Ahi Evran Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/ahievransaglik/issue/72248/1091076
Yayın pdf linki: https://dergipark.org.tr/tr/download/article-file/2323085
