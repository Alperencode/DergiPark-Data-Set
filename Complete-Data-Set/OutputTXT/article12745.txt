Makale Başlığı: Asemptomatik Bireylerde Cervical Lordozis ;  Sistematik Derleme ve Meta-analiz
Özet: Servical omurga omurganın en büyük sagittal hareketine sahiptir ve servical omurga dizilimi torasik sagittal dizilimi etkileyerek fonksiyon ve duruş bakımından oldukça önemlidir. Servical lordozun önemli klinik ve cerrahi etkileri vardır. Servical spinal hastalık bulgusu olmayan bireylerde cervical lordozisin yaş ve cinsiyet ile ilişkisini değerlendirip, cervical lordozisin varlığını ve kapsamını incelemektir. Arama algoritmamızda, 2017 ile 2021 tarihleri arasında yayınlanan araştırmalar dahil edildi. Uygun araştırmalar CINAHL Complete, MEDLİNE, OVİD, Clinical Key ve Google Scholar veritabanları kullanılarak 1 Nisan 2021-25 Mayıs 2021 tarihleri arasında tarama yapıldı. Sadece İngilizce ve Türkçe çalışmalar dahil edildi. Tarama sonrası toplam10.138 başlık ve özet bulundu. Bunların içinden 51 tam metin makale analiz edildi. Analizimize dahil etme- hariç tutma kriterlerimizle toplamda 5 makale dahil edildi. Çalışmaların iki tanesi prospective, iki tanesi retrospective ve bir tanesi de observetional kesitsel türde olduğu belirlendi. Yapılan metaanaliz sonucu cinsiyete göre total eğim lordoz acıları arasında %1’lik bir farklılık olduğu belirlendi. Kadınlarda servikal lordoz açıları arasındaki eğim %2’lik farklılık gösterdi. Aynı şekilde erkeklerde de servikal lordoz açıları arasındaki eğim %2’lik bir farklılık gösterdiği analiz edildi. Servical lordoz stabilizasyonu veya restorasyonu içeren cerrahi müdahalelerde cinsiyet ve yaşa bağlı değişen lordoz eğimleri göz önünde bulundurulmalıdır.
Yazar isimleri: ['Gülüm SARĞIN', 'Canan YENİTÜRK BAYDAR', 'Hatice AZİZOĞLU']
Yayın Yılı: 28 Kasım 2022
Dergi ismi: Osmangazi Tıp Dergisi
Yayın sayfa url: https://dergipark.org.tr/tr/pub/otd/issue/73231/1055795
Yayın pdf linki: https://dergipark.org.tr/tr/download/article-file/2183911
