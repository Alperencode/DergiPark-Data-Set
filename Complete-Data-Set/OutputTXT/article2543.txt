Makale Başlığı: Ses Eğitimi Öğretim Elemanlarının Ses Eğitimi Dersine İlişkin Görüşlerinin Öğretim Elemanı Temelinde İncelenmesi
Özet: İnsanlar seslerin farklı şekillerde var olduğunu ve olabileceğini kavradıktan sonra, hayatlarının birçok alanına hem kendi sesini hem de kendi sesi dışında mevcut olan sesleri mümkün olduğunca dahil etmiştir. Ses kaynakları, sesin oluşumu, seslerin farklı amaçlarla kullanımı, insan sesi ve çeşitleri, insan seslerinin müzik eserlerinde kullanımı da edindiği diğer deneyimler arasında yerini almıştır. İnsan sesinin müzik eserlerinde kullanımının etkili ve ahenkli ürünler oluşturması ile sesin eğitimi daha da fazla önem kazanmış ve ses eğitimcileri tarafından farklı amaçlarla insan sesleri eğitilmeye başlanmıştır. Bu araştırmada, ses eğitimi derslerini yürütmekte olan öğretim elemanlarının ses eğitimi derslerine ilişkin görüşlerinin ne olduğu araştırma probleminden yola çıkılmış, ses eğitimi derslerinin öğretim elemanları temelinde mevcut durumunun incelenmesi, tespit edilen durumlarla ilgili olarak öneriler sunulması amaçlanmıştır.  Nitel araştırma türünde olan bu çalışmada betimsel tarama modeli kullanılmış, araştırmacı tarafından oluşturulmuş olan anket aracılığı ile veriler toplanmıştır. Katılımcıların görüşleri yüzde/frekans değerlerine göre değerlendirilmiştir. Katılımcıların, % 56’ sının haftalık ses eğitimi dersinin sayısını yeterli bulmaması, % 76’ sının çalışılacak eserlerin seçiminde öğrencilerin görüş ve isteklerini dikkate alması, % 88’inin ülkemizdeki müzik kurumlarında verilen ses eğitimine ilişkin tüm boyutlarda yeniliklere ihtiyaç duyulduğunu belirtmesi, % 58’ inin ülkemizde ses eğitimi verilen kurumlarda ses eğitimine ilişkin ortak terminoloji sağlandığına katılmaması tespit edilen önemli bulgulardan bir kısmıdır.
Yazar isimleri: ['Mehmet Şahin AKINCI']
Yayın Yılı: 13 Ekim 2022
Dergi ismi: Bartın Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/buefad/issue/72980/1034906
Yayın pdf linki: https://dergipark.org.tr/tr/download/article-file/2124968
