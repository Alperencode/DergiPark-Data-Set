Makale Başlığı: 5 Yıllık Kalkınma Planları ve Yasal Düzenlemeler Çerçevesinde Çin’in Yenilenebilir Enerji Politikaları
Özet: Çin, son 20 yılda yenilenebilir enerji alanında en kapsamlı gelişimi sağlayan ülkelerin başında gelmektedir. Özellikle 1986’daki enerji politikalarındaki değişim ile birlikte bölgesel yönetimde ya da yerel yönetimlerde yer alan aktörler, yerli ve yabancı şirketler enerji yatırımları için cesaretlendirilmişlerdir. Ancak stratejik bir alan olan enerjide bürokratik kontrol her zaman üst düzeyde tutulmuştur. Bu nedenle yenilenebilir enerji atılımında Politbüro, Devlet Konseyi, Milli Enerji Kaynakları Öncü Grubu, SASAC gibi kurumların yenilenebilir enerji hedefleri son derece kritik öneme sahiptir. Bu hedeflerin gerçekleşmesi içinse 5 Yıllık Kalkınma Planları ve yenilenebilir enerji alanında geçirilen yasalar itici gücü oluşturmuştur.  Bu çalışmada son yirmi yıldaki 5 yıllık kalkınma planları ve yasal düzenlemelere değinilerek hangi politik adımların yenilenebilir enerji gelişimine ivme kazandırdığı incelenmiştir.  Siyaset bilimi yaklaşımlarından kurumsal çalışmalar (institutional studies) yaklaşımı çerçevesinde sorunlar ele alınmıştır. Bu yaklaşımda araştırma konusu yasalar, prosedürler, formel organizasyonlar ve bu düzenlemelerin politik pratikteki etkileridir. Kurumsal çalışmaların genelinden farklı olarak tümdengelim (deductive) modeliyle yenilenebilir enerji politikaları incelenmiştir. Kurumsal yaklaşımla ele alınan konular tarihsel karşılaştırmalı (historical comparative) yöntem ile incelenmiştir. Tarihsel karşılaştırmalı yönteme içkin olan ithal yansıtma (import mirror) yaklaşımı bu çalışmada ana yöntem olarak benimsenmiştir Bu çalışmanın amacı yenilenebilir enerji kullanımını dikkate değer bir oranda arttıran ve diğer birçok ülkeden olumlu yönde ayrışan Çin’in kalkınma planlarına ve yasal düzenlemelerine odaklanarak bu ivmeyi nasıl yakaladığının araştırılmasıdır.
Yazar isimleri: ['Galip Ferhat AKBAL']
Yayın Yılı: 26 Ekim 2022
Dergi ismi: Dumlupınar Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/dpusbe/issue/73190/1165490
Yayın pdf linki: https://dergipark.org.tr/tr/download/article-file/2610052
