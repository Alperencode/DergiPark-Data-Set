Makale Başlığı: VİLLA TİPİ KONAKLAMA ÜNİTELERİNİN NİTELİKLERİ: SEYAHAT ACENTALARI WEB SİTELERİ ÜZERİNDEN BİR DEĞERLENDİRME
Özet: Günümüzde turizm tüketicileri, turistik hizmetlerin niteliği ve niceliği açısından giderek daha bilinçli ve talepkar hale gelmiştir. Bu bilinç ve talep neticesinde ortaya çıkan, geleneksel konaklama türlerinden farklı olan villa tipi konaklama üniteleri, son yıllarda giderek artan bir talep görmektedir. Dijital platformlarda tanıtımı ve rezervasyonu yapılan bu konaklama ünitelerinin farklı amaçlara uygun tarzda inşa ve dekore edilen ve belirli bir süre için kiralanılan konaklama işletmeleri olduğu söylenebilir. Araştırmanın temel amacı seyahat acentalarının tanıtım ve rezervasyonunu web satış kanallarından yaptıkları villa tipi konaklama ünitelerini kategorize etmek, sundukları hizmetler üzerinden tanımlamak ve değerlendirmektir. Bu amaç doğrultusunda tatil villası kiralama hizmeti veren seyahat acentalarının web siteleri, içerik analizi yöntemi ile değerlendirilmiştir. Araştırma yöntemine uygun olarak tarama tekniği kullanılmıştır. Belirlenen seyahat acentaları web sitelerindeki 3287 villa tipi konaklama ünitesi araştırmanın evrenini oluştururken 674’ü çalışmaya dahil edilmiştir.Araştırmanın sonucunda seyahat acentaları web siteleri aracılığı ile tanıtım ve rezervasyonu yapılan tatil amaçlı villa tipi konaklama üniteleri en fazla Güney Ege ve Batı Akdeniz çevresindeki Kalkan, Fethiye ve Kaş destinasyonlarında konumlanmıştır. Villalar, denize sıfır, doğa içinde, muhafazakâr turistler için, balayı, jakuzili, lüks, evcil hayvan izinli, kapalı havuzlu, geniş aile ya da gruplar için ve de ısıtmalı havuzlu kategorilerde yer almaktadır. Doğa içinde villa, jakuzili villa, balayı villası, muhafazakâr turistler için villalar, kategoriler arasında ilk dört sırada yer almaktadır.
Yazar isimleri: ['Nermin AYAZ', 'Ali TÜRKER']
Yayın Yılı: 30 Haziran 2021
Dergi ismi: Journal of Travel and Tourism Research
Yayın sayfa url: https://dergipark.org.tr/tr/pub/ttr/issue/63499/878936
Yayın pdf linki: https://dergipark.org.tr/tr/download/article-file/1572525
