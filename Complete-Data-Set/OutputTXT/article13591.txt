Makale Başlığı: Kadınlar Kolostrum Hakkında Ne Biliyor?: Nitel Bir Araştırma
Özet: Amaç: Bu çalışma kadınların kolostrum bilgisini değerlendirmek üzere yapılmıştır.Yöntem: Niteliksel durum çalışması olarak 15.11.2021-30.12.2021 tarihleri arasında yapılmıştır. Çalışmaya bir Eğitim ve Araştırma Hastanesi’nin Kadın Doğum Polikliniğine başvuran ve emziren kadınlar(N=27) katılmıştır. Verilerin toplanmasında; Tanıtıcı Bilgi ve Yarı Yapılandırılmış Görüşme Formu kullanılmış olup, yapılan görüşmeler ses kayıt cihazına kaydedilmiştir. Verilerin değerlendirilmesinde içerik analizi yöntemi kullanılmıştır. Yazıya dökülen veriler önce benzer şekilde kodlanmış ve bir kod listesi oluşturulmasının ardından temalar ve alt temalar ortaya çıkarılmıştır.Bulgular: Araştırma verileri; Emzirme bilgisi, Emzirmenin Önemi, Kolostrum hakkındaki bilgileri, Emzirme ve kolostrum konusundaki gereksinimler olmak üzere dört ana tema altında toplanmıştır. Kadınların emzirme eğitimi almadıkları, emzirme bilgisinin ana kaynağının sağlık profesyonelleri olduğu, emzirmenin en önemli etkilerini anne-bebek bağını ve bağışıklığı güçlendirme olarak ifade ettikleri, kolostrumu sıklıkla doğumdan sonraki ilk süt olarak tanımladıkları, kolostrumun bebeğe en önemli faydasını bağışıklığı güçlendirme olarak gördükleri, kolostrumun renk ve kıvamını sarı ve yoğun olarak tarif ettikleri, gebelikte uygulamalı eğitimler ile sağlık profesyonelleri tarafından bilgi ve danışmanlık hizmeti verilmesini talep ettikleri saptanmıştırSonuç: Kadınların emzirmenin öneminin farkında oldukları, kolostrum ve emzirme hakkında genel bilgilerinin olduğu, ancak emzirme konusunda gebelik döneminden başlayan özellikle uygulamalı eğitimlere gereksinim duyulduğu, sağlık profesyonellerinin bilgilendirme ve danışmanlık konusuna daha fazla önem vermesi, kadınlarla daha fazla temas etmesi gerektiği sonucuna varılmıştır.
Yazar isimleri: ['Nilüfer TOPKARA', 'Feyza AKTAŞ REYHAN', 'Elif DAĞLI']
Yayın Yılı: 29 Ağustos 2022
Dergi ismi: Samsun Sağlık Bilimleri Dergisi
Yayın sayfa url: https://dergipark.org.tr/tr/pub/jshs/issue/72266/1095091
Yayın pdf linki: https://dergipark.org.tr/tr/download/article-file/2339377
