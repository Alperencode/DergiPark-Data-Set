Makale Başlığı: ASTIM HASTALARININ TAKİBİNDE ALERJİ DEĞERLENDİRMESİNİN ÖNEMİ
Özet: Bu çalışmada göğüs hastalıkları polikliniğine başvuran astım hastalarının alerji açısından değerlendirmesi amaçlandı. Astım tanısı ile göğüs hastalıkları polikliniğine başvuran 18 yaş üzeri 240 astım hastası retrospektif olarak değerlendirildi. Hastaların yaş, cinsiyet, eğitim durumu, çalışma durumu, ek hastalık, kronik hastalık, Total IgE sonucu, eozinofil yüzdesi, deri prik testi, astım şiddeti ve astım kontrol testi (AKT) sonuçları kaydedildi.  Astım şiddeti ve AKT ile hastaların eğitim durumu, çalışma durumu, ek hastalık varlığı, kronik hastalık varlığı, deri prik testi ve Total IgE sonucu arasında istatistiksel fark saptanmadı. AKT ile eozinofil yüzdesi arasında ilişki saptanmazken; astım şiddeti ile eozinofil yüzdesi ilişkiliydi (p=0.039). Deri prik testi sonucuna göre alerjen olarak en sık ev tozu, polen ve hayvan tüyü saptandı. Astım hastalarında alerjinin erken dönemde saptanması hastaların takip ve tedavisi açısından çok önemlidir. Eozinofil yüzdesi astımda gelecek riskleri belirleme yönünden yarar sağlarken, Total IgE sonucu ise anti IgE (Omalizumab) tedavisi konusunda yol gösteren bir tetkiktir. Tedaviye dirençli ağır astım hastalarında periferik kanda eozinofil ve Total IgE mutlaka bakılmalı, uygun hastalar ileri merkezlere yönlendirilmelidir.
Yazar isimleri: ['Ayşegül ALTINTOP GEÇKİL']
Yayın Yılı: 14 Kasım 2022
Dergi ismi: İnönü Üniversitesi Sağlık Hizmetleri Meslek Yüksek Okulu Dergisi
Yayın sayfa url: https://dergipark.org.tr/tr/pub/inonusaglik/issue/73147/1041380
Yayın pdf linki: https://dergipark.org.tr/tr/download/article-file/2149539
