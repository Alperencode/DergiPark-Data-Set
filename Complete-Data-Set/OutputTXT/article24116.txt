Makale Başlığı: Erken Çocukluk Döneminde Dijital Bağımlılığın Alanyazın Değerlendirilmesi
Özet: Teknolojinin ve buna bağlı ürünlerin dünyanın her yerinde hızlı bir yayılım gösterdiği bilinmekledir. Bu değişimle beraber teknolojik ürünleri kullanan insan sayısı her geçen gün hızla artmaktadır. 2021 yılı itibariyle 4,5 milyardan fazla insanın internet kullanıcısı olduğu bilinmektedir. Doğal olarak bu kullanımlardaki aşırılık bireylerde “internet bağımlılığı, dijital oyun bağımlılığı ve akıllı telefon bağımlılığı” gibi durumların ortaya çıkmasına neden olabilmektedir. Internet bağımlılığı tespit edilen bireylerde “duygu kaybı, uyku düzeninin bozulması, göz kuruluğu, kişisel bakıma dikkat etmeme, başarısızlık, internet erişimi olmadığında öfke durumu, bel ve boyun ağrıları, yeme düzeninin bozulması, aşırı stres, sosyalleşme problemi ve izolasyon, obsesif kompulsif bozukluk (okb)” gibi birçok rahatsızlığın görülmektedir. Dijital oyun bağımlılığı konusunda yapılan çalışmalarda, bu durumda olan bireylerde aşırı sinirlilikten, sosyal hayatta başarılı olamamaya kadar birçok olumsuzluklarla karşılaşıldığı gözlemlenmiştir. Akıllı telefon bağımlılığının ise özelliklerken çocukluk dönemindeki çocuklarda çok ciddi boyutlara ulaşan zihinsel ve fiziksel olumsuzlukların ortaya çıkmasına sebep olmaktadır. Bu bağımlılık türleriyle mücadeleyi, erken çocukluk döneminden başlayarak her yaş grubunda, özellikle ebeveynlerin vermesi gerektiği yapılan akademik çalışmalarca tavsiye edilmiştir. Bu sebeple, teknolojinin çocukların gelişimlerine katkı sağlaması ve amacına uygun bir şekilde kullanılması gerekmektedir. Bu bağlamdan yola çıkılarak araştırmanın amacı, erken çocukluk döneminde dijital bağımlılık konusunun ilgili alanyazın kapsamında değerlendirilmesidir. Yapılan bu derleme araştırmasının erken çocuklukta teknoloji uygulaması sonucu ortaya çıkacak dijital bağımlılığa etkilerine yönelik yapılacak yeni çalışmalara ve konuyla ilgili uygulamalara ışık tutarak eğitim bilimleri ve teknolojileri alanına kaktı sağlayacağı düşünülmektedir.
Yazar isimleri: ['Feyza Pınar ÜNAL']
Yayın Yılı: 31 Mayıs 2022
Dergi ismi: Uygulamada Eğitim ve Yönetim Bilimleri Dergisi
Yayın sayfa url: https://dergipark.org.tr/tr/pub/ueybid/issue/70089/1098813
Yayın pdf linki: https://dergipark.org.tr/tr/download/article-file/2354680
