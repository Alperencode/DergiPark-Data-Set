Makale Başlığı: CUMHURİYET HALK PARTİSİ KADIN MİLLETVEKİLLERİNİN TOPLUMSAL PROFİLİ
Özet: Parlamentolar, toplumun sosyo-ekonomik ve kültürel özelliklerini yansıtan bir yapıya sahip olmalıdır.  Meclise seçilen kişilerin taşıdığı toplumsal özellikler, diğer vatandaşların meclis içerisinde temsilini sağlayacak nitelikte olmalıdır. Bu nedenle meclis içerisine seçilen kadın parlamenterlerin de toplumsal özellikleri oldukça önem taşımaktadır. Bu çalışma, Cumhuriyet Halk Partisinden, 1935-2018 yılları arasında Türkiye Büyük Millet Meclisi’ne (TBMM) seçilen 173 kadın milletvekilinin toplumsal özelliklerini incelemeyi amaçlamaktadır. Bu amaç doğrultusunda milletvekillerinin, doğum ve seçim bölgeleri, eğitim düzeyleri, meslekleri, Türkçe dışında bildikleri yabancı diller, meclise girmeden önce yaptıkları işler ve medeni durumlarına ait veriler elde edilmektedir. Bu çalışma  TBMM’de en uzun süre temsil edilen bir parti olan Cumhuriyet Halk Partisinden meclise giren kadın milletvekillerini tarihi bir perspektiften ele alması açısından önem taşımaktadır. Cumhuriyet Halk Partisi, Türk siyasetinde liberal, modern, çağdaş, laik bir parti olarak yer almaktadır. Tüm bu niteliklerin kadın temsilini pozitif yönde etkilemesi beklenmektedir. Ayrıca kadın kollarının kurucusu ve kadın kotası gibi kadına yönelik pozitif ayrımcılık içeren uygulamaları kabulü ile de kadının siyasal alandaki temsilinde etkili olması beklenmektedir. Bununla birlikte Cumhuriyet Halk Partisi’nde kadınların temsilinin düşük olduğu görülmektedir. Kadınların düşük siyasal temsili, parlamenter demokrasi, cinsiyet eşitliği ve kadınların siyasal katılımı gibi bakımlardan önemli bir sorundur.
Yazar isimleri: ['Zeliha SAĞNIÇ']
Yayın Yılı: 28 Mart 2022
Dergi ismi: Habitus Toplumbilim Dergisi
Yayın sayfa url: https://dergipark.org.tr/tr/pub/habitus/issue/69096/1085113
Yayın pdf linki: https://dergipark.org.tr/tr/download/article-file/2299236
