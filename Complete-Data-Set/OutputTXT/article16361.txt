Makale Başlığı: EDEBİYAT, ÖZDÜŞÜNÜMSELLİK VE TUTUNAMAYANLAR
Özet: Edebiyat, bir sanat ve bilim dalı olarak gerek hayatın içinde gerekse bilimde yeri yadsınamayacak derecede önemli olan bir alandır. Sosyal Bilimler içindeki alan edebiyat öğretiminde kişisel olarak yaşanılan, gerçek hayata dair pragmatik kaygılar birtakım soru işaretlerine neden olmaktadır. Alıcılar, kimi zaman kurgusal dünyada karşılaşılan olay ve kişilerin ya da şiir gibi edebî türlerin somut yaşantıya ne gibi bir faydasının olacağı konusunda tam bir güdülenme olmaksızın bu öğretime devam etmektedirler. Henüz Türk Edebiyatı sahasındaki araştırmalarda çok fazla kullanılmamış bir yöntem olan özdüşünümsellik ise bu problemin çözümünde en önemli ve etkili araçtır. Temelde kişinin edebî eser üzerinden kendini, insanları ve hayatı anlamasına yarayan özdüşünümsellik edebiyat yoluyla bireye bir tür terapi sağlayan, yaşama adaptasyonunu kolaylaştıran ve genel anlamda bireye empati yeteneği aşılayan bir yaklaşım olarak dikkat çekmektedir. Tutunamayanlar ise çağdaş Türk edebiyatının güçlü kalemlerinden olan Oğuz Atay’ın postmodern olarak bilinen eseridir. Bu roman, bir yöntem olarak üç aşamadan oluşan özdüşünümselliği tam olarak yansıtması bakımından bu çalışmada örnek olarak değerlendirilecektir.
Yazar isimleri: ['Özden SAVAŞ']
Yayın Yılı: 13 Aralık 2022
Dergi ismi: Türklük Bilimi Araştırmaları
Yayın sayfa url: https://dergipark.org.tr/tr/pub/tubar/issue/73822/1170417
Yayın pdf linki: https://dergipark.org.tr/tr/download/article-file/2630056
