Makale Başlığı: SAĞLIK ÇALIŞANLARININ ŞİDDETLE KARŞILAŞMA DURUMLARI VE SAĞLIK ÇALIŞANLARI BAKIŞ AÇISIYLA ŞİDDETİN NEDENLERİ
Özet: Amaç: Çalışmamızın amacı sağlık çalışanlarının şiddetle karşılaşma durumları ve sağlık çalışanları bakış açısıyla şiddetin nedenlerini belirlemektir.Yöntem: Çalışmanın örneklemini, araştırmaya katılmayı kabul eden 244 sağlık çalışanı oluşturmuştur. Araştırmacılar tarafından literatür taranarak oluşturulan kişisel bilgilerin ve şiddete ilişkin görüşlerin yer aldığı veri toplama formu kullanılmıştır. İstatistiksel analizler SPSS 21 paket programı ile yapılmıştır.Bulgular: Araştırmaya katılanların çalışma yaşamı boyunca şiddete uğrama oranı %77.9’dur. Sağlık çalışanlarının %91.5’i sözlü şiddet ile karşılaştıkları görülmektedir. Araştırmada elde edilen sonuçlara göre, sağlık çalışanları bakış açısıyla sağlık çalışanına şiddet nedenleri sırasıyla hasta/hasta yakınlarının sabırsız olması, hastanelerin kalabalıklığı, hasta/hasta yakınlarının iletişime kapalı olması yer almıştır. Yaş, medeni durum ve meslekteki çalışma süresi ile şiddete maruz kalma arasında anlamlı bir ilişki olduğu görülmüştür.Sonuç: Araştırmaya katılan sağlık çalışanlarının büyük bir kısmının şiddetle karşılaştığı bulunmuştur. Bu nedenle sağlıkla ilgili iş yerlerinde şiddeti önlemeye yönelik gerekli önlemlerin alınması önemlidir. Ayrıca sağlıkta şiddete daha kalıcı çözümler bulunabilmesi için hasta gözünden de olaylar araştırılmalıdır.
Yazar isimleri: ['Nurten TERKEŞ']
Yayın Yılı: 30 Eylül 2022
Dergi ismi: Izmir Democracy University Health Sciences Journal
Yayın sayfa url: https://dergipark.org.tr/tr/pub/iduhes/issue/72852/1037787
Yayın pdf linki: https://dergipark.org.tr/tr/download/article-file/2136924
