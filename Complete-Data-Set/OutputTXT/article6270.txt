Makale Başlığı: Türkiye’de Ayçiçeği Tarımında İç Ticaret Hadleri (Tokat İli Örneği)
Özet: Tarımda iç ticaret hadleri çiftçinin eline geçen bir birim fiyatın, çiftçinin sanayi sektörüne ödediği fiyat karşısında gösterdiği tutum ve davranışlardır. İç ticaret hadlerinin tarımda bilinmesi çiftçilerin ekonomik refahındaki değişmelerim görülmesi, satın alma gücünün yorumlanması, kaynak aktarımının yönünün hangi sektörün lehine/aleyhine geliştiğinin gözlemlenmesi gibi konularda olanak sağlamaktadır. Bu çalışmada 2001-2019 yılları arası dönemde Türkiye ve Tokat ilinin ayçiçeği üretiminde iç ticaret hadlerinin ne yönde geliştiğini ölçmek temel amaç olarak belirlenmiştir. İç ticaret hadlerini ortaya koymak için üretim miktarı, çiftçinin eline geçen fiyatlar ve tüketici fiyat endeksi baz alınmıştır. Araştırmaya konu olan dönem içinde ayçiçeği üretiminde çiftçinin eline geçen fiyat ile çiftçinin ödediği fiyat aralığındaki makas hareketleri incelenmiştir. İncelenen dönemde Türkiye’de iç ticaret hadleri ayçiçeği üreticisinin lehine gerçekleşirken Tokat İli’nde 2007-2011 ve 2014-2019 yılları arası ayçiçeği üreticilerinin aleyhine gerçekleşmiştir. Ayçiçeği ürününün stratejik önemi de dikkate alınarak enflasyonist fiyat dalgalanmalarından daha az etkilenmesi için desteklerin artırılması gerekmektedir. Kırsal alanda kalkınmanın sürdürülebilirliği açısından politika uygulamaları, fiyat dalgalanmaları ve ekonomik konjonktürden etkilenen iç ticaret hadlerinin sektörel bazda incelenerek önlem alınması önem arz etmektedir.
Yazar isimleri: ['Nuray KIZILASLAN', 'Halil KIZILASLAN', 'Anılcan ÇİFT']
Yayın Yılı: 11 Mayıs 2022
Dergi ismi: Gaziosmanpaşa Bilimsel Araştırma Dergisi
Yayın sayfa url: https://dergipark.org.tr/tr/pub/gbad/issue/69693/1074015
Yayın pdf linki: https://dergipark.org.tr/tr/download/article-file/2255337
