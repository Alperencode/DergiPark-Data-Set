Makale Başlığı: M. Mustafa Çakmaklıoğlu’nun Tasavvuf İsimli Kitabının Değerlendirmesi
Özet: Bu yazıda değerlendirmeye konu olan çalışma Tasavvuf başlığıyla bu alanın önemli araştırmacılarından biri olan Muhammet Mustafa Çakmaklıoğlu tarafından kaleme alınmıştır. Farklı kişiler üzerinden tasavvufa dair çalışmaları olan yazarın Muhyiddin İbnü'l-Arabî (ö. 1240) hakkında uzmanlaştığı ve onun görüşlerine dair çalışmalar ortaya koyduğu görülmektedir. Elimizdeki kitapta da, her ne kadar Tasavvuf şeklinde genel bir başlık kullanılsa da İbnü'l-Arabî’nin görüşlerinin baskın olduğu fark edilir. Bu durum bu kitaba hasredilmemelidir. Son zamanların tasavvufa dair eserlerinin birçoğunda - özellikle de akademisyenler tarafından yazılan- İbnü'l-Arabî etkisi kendisini hissettirmektedir. Kitap hakkındaki değerlendirmemi iki aşamada yapmayı düşünüyorum. Birinci aşamada kitap hakkında bilgi verecek, ikinci aşamada ise kitaptaki bazı konuları yorumlayacağım. Kitap, “Tasavvufi Geleneğin Oluşmaya Başlaması”, “İslam Maneviyatı Olarak Tasavvuf”, “Manevi Arınma İle İslam Ahlakının İçselleşmesi (Tezkiye/Tahalluk)” ve “Hakikat Bilgisi: Tahakkuk” başlıkları olmak üzere dört ana bölümden ve çok sayıda alt başlıktan oluşmaktadır. Kitabın ana gayesi İslam’ın manevi yönü olarak görülen ve zühd, ahlak, nefis terbiyesi, marifet, manevi yolculuk vb. kavramlar ile bilinen tasavvufun ne olduğuna dair genel bir perspektif ortaya koymaktır.
Yazar isimleri: ['Emrah KAYA']
Yayın Yılı: 30 Haziran 2022
Dergi ismi: darulfunun ilahiyat
Yayın sayfa url: https://dergipark.org.tr/tr/pub/darulfunun/issue/69435/1033700
Yayın pdf linki: https://dergipark.org.tr/tr/download/article-file/2120159
