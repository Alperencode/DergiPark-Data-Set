Makale Başlığı: Susuz Proton Değişim Membran Uygulamaları için 1,2,3-Triazol Esaslı İyonik Sıvı Katkılı Sülfone Polisülfon (SPSU) Elektrolitlerin Geliştirilmesi
Özet: Bu çalışmada triazol esaslı iyonik sıvı katkılı sülfone polisülfon (SPSU) kompozit membranlar, yüksek sıcaklık proton değişim membran yakıt hücresi (PEMYH) sistemleri için değerlendirilmiştir. Kompozit membranların hazırlanmasında, aromatik polisülfon (PSU) polimer matrisinin sülfonasyonuyla elde edilen SPSU kullanılmıştır. Yüksek sıcaklıklarda geliştirilmiş proton iletimi için kompozit elektrolitler, çalışma kapsamında sentezlenen üç farklı triazol esaslı iyonik sıvı (TIL-1, TIL-2 ve TIL-3) ile katkılanmış ve kompozit membran serileri oluşturulmuştur. Yapısal, termal ve mekanik karakterizasyonlar sırasıyla Fourier dönüşüm kızılötesi spektroskopisi (FTIR), termogravimetrik analiz (TGA) ve dinamik mekanik analiz (DMA) ile gerçekleştirilmiştir. Proton iletkenlikleri geniş bir sıcaklık aralığında (380-450 K) ölçülmüş ve kompozit membranların yüksek sıcaklık PEMYH sistemlerinde etkinliği değerlendirilmiştir. TGA analizi sonucunda, tüm triazol esaslı iyonik sıvı katkılı membran serileri, yüksek termal dayanım sergilemiştir. Yüksek sıcaklık proton iletkenlik ölçümleri ile kompozit yapıların proton iletkenliklerinin büyük ölçüde geliştirildiği  (SPSU için 8.05 mS/cm; SPSU/TIL-3(1.0) için 58.1 mS/cm) ve elde edilen membranların yüksek sıcaklık PEMYH şartlarında alternatif olabileceği görülmüştür.
Yazar isimleri: ['Mesut YILMAZOĞLU']
Yayın Yılı: 31 Mayıs 2022
Dergi ismi: El-Cezeri
Yayın sayfa url: https://dergipark.org.tr/tr/pub/ecjse/issue/70108/983144
Yayın pdf linki: https://dergipark.org.tr/tr/download/article-file/1926304
