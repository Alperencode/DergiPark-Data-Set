Makale Başlığı: Probiyotikler ve Periodontal Sağlık
Özet: Dünya sağlık örgütü (WHO) ve Amerika Gıda ve Tarım Örgütü (FAO) ‘nün probiyotik bakteri tanımı şöyledir; uygun miktarlarda kullanıldıklarında sağlık için faydalı etkileri olan yaşayan mikroorganizmalardır. Periodontal hastalıklar, dişetinde başlayan enfeksiyonun dişeti bağ dokusu, periodontal ligament ve alveol kemiğine ulaşmasıyla dişin periodonsiyumunda yıkıma neden olarak dişlerde mobilite ve ardından diş kaybına sebep olan, kronik enfamatuvar hastalıklardır. Periodontal tedavide klasik mekanik uygulamalar, dentin kanallarındaki, konkavitelerdeki ve yumuşak dokuya invaze olmuş bakterileri elimine etmekte yeterli olmamaktadır. Bu nedenle mekanik temizliğe ek olarak kullanılan antimikrobiyal ajanlar periodontopatojenleri azaltmaya katkıda bulunur. Bazı araştırmalar sonucunda probiyotikler gündeme gelmeye başlamıştır. Günümüzde yapılan pek çok araştırmada canlı bakterilerin tedavi amacıyla kullanılması ön plana çıkmaktadır.
Yazar isimleri: ['Dilek BİÇER', 'Didem ÖZKAL EMİNOĞLU']
Yayın Yılı: 24 Ağustos 2022
Dergi ismi: Selcuk Dental Journal
Yayın sayfa url: https://dergipark.org.tr/tr/pub/selcukdentj/issue/72290/956715
Yayın pdf linki: https://dergipark.org.tr/tr/download/article-file/1840346
