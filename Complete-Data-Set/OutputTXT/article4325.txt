Makale Başlığı: ALEV LYTLE CROUTIER’NİN YEDİ EVİN SIRLARI ESERİNDE ABD’NİN TEMSİLİ
Özet: Bu makale Türk-Amerikalı yazar Alev Lytle Croutier’nin Yedi Evin Sırları (2002) adlı tarihi romanı hakkındadır. Croutier, otobiyografik unsurlar içeren romanında Türkiye’yi odak noktasına koymakta ve Türkiye’ye dışarıdan bakan birisi olarak Türk kültüründeki değişiklikleri incelemektedir. Yedi Evin Sırları kitabının hikâyesi Osmanlı Devleti’nin son günlerinden başlar ve 1997 yılında son bulur. Kitapta İpekçi ailesinin öyküsü anlatılmaktadır ve ana odak noktası, ailedeki dört kuşak Türk kadınının yaşamıdır. Kadınların hikâyeleri, içinde yaşadıkları yedi evin her şeyi bilen sesleri aracılığı ile anlatılmaktadır. Kitap içindeki evler, karakterlerin anılarını, hayallerini, sırlarını ve düşüncelerini saklarlar. İzmir, İstanbul, Bursa ve Ankara gibi Türkiye’nin en büyük şehirlerinde yer alan bu yedi evin yedi sesi, büyük bir villa, bir ipek tarlası, bir apartman veya bir aile evi olarak, roman karakterleri gibi hareket ederler. Yedi Evin Sırları, tarihsel bağlam içinde Türk kadınının kazandığı yeni özgürlükleri anlatırken onların değişen bakış açılarını da ortaya koyar. Kitapta kadın karakterler, geçmişlerinin hâkim güçleri ile gelecekleri olacak olan Batı dünyası arasında mücadele etmektedirler. Eserde Batı dünyasının temsilcisi Amerika Birleşik Devletleri olduğundan karakterlerin bu ülkeyi algılayışları önemlidir. Bu amaçla çalışmada kadın karakterler ve Croutier için ABD’nin neyi temsil ettiği incelenmektedir.
Yazar isimleri: ['Füsun ÇOBAN DÖŞKAYA']
Yayın Yılı: 24 Ekim 2022
Dergi ismi: Dokuz Eylül Üniversitesi Edebiyat Fakültesi Dergisi
Yayın sayfa url: https://dergipark.org.tr/tr/pub/deuefad/issue/73145/1180065
Yayın pdf linki: https://dergipark.org.tr/tr/download/article-file/2670575
