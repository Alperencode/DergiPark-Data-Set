Makale Başlığı: Rotavirüs gastroenteritinin şiddetin belirlenmesinde nötrofil lenfosit, ortamala trombosit hacmi trombosit ve trombosit lenfosit oranlarının rolü
Özet: Amaç: Gelişmekte olan ülkelerde Rotavirus gastroenteriti (RG) günümüzde bile en yaygın ölüm ve morbidite nedenlerinden biridir. Sonuç olarak, klinisyenler RG’nin varlığını ve ciddiyetini tespit etmede son derece uyanık olmalıdır. Bu çalışmanın amacı, nötrofil lenfosit oranı (NLO), ortalama trombosit hacmi trombosit oranı (OTH/T) ve trombosit lenfosit oranı (TLO) dahil olmak üzere tam kan sayımlarını analiz ederek RG şiddetinin öngörücülerini belirlemekti.Gereç ve Yöntem: Veriler, Ocak 2019 ile Aralık 2021 tarihleri arasında Sağlık Bilimleri Üniversitesi, Ankara Atatürk Sanatoryum Eğitim ve Araştırma Hastanesinde de RG tanısı konan 456 çocuğun tıbbi kayıtlarından ve aynı yaştaki sağlıklı çocukların tıbbi kayıtlarından geriye dönük olarak elde edildi. Hastalık şiddetini; şiddetli veya hafif kategorize etmek için Vesikari skoru kullanıldı. Değişkenlerin hastalık şiddeti üzerindeki prognostik etkileri gruplar arasında karşılaştırıldı. Bulgular: Çalışmaya RG’lı 456 çocuk dahil edildi. Bunlardan iki yüz otuz ikisi şiddetliydi; 126 erkek; medyan yaş: 1,24 (0,41-2,36) yıl, 224’ü şiddetli değil; 126 erkek; medyan yaş 1,52 (1,01-2,84) yıldı. Hastanede medyan kalış süresi ağır grup için 5 (4-7) gün ve ağır olmayan grup için 2 (0-3) gündü (p<0,001). RG hastalarında nötrofil, monosit, trombosit, eritrosit dağılım genişliği, NLO ve TLO düzeyleri kontrol grubuna göre istatistiksel olarak anlamlı derecede yüksek, hemoglobin, trombosit dağılım genişliği, OTH ve OTH/T düzeyleri ise daha düşüktü (p<0,001). ROC analizinde; NLO ve OTH/T için operasyon karakteristik eğrisi (AUC) altında kalan alan, şiddetli hastalık için (sırasıyla 0,556 ve 0,709) olarak hesaplandı ve tümü istatistiksel olarak anlamlıydı (p<0,001) fakat TLO ​​istatistiksel olarak anlamlı bulunmadı (p>0,001). Sonuç: Rotavirüs Gastroenteritinin şiddetinin artmasıyla NLO artmış ve OTH/T azalmıştır. NLO ve OTH/T, RG’de ek şiddet sınıflandırma sağlamak için faydalı bulunmuştur.
Yazar isimleri: ['Deniz GÜVEN', 'Dilek SARİCİ']
Yayın Yılı: 26 Eylül 2022
Dergi ismi: Journal of Medicine and Palliative Care
Yayın sayfa url: https://dergipark.org.tr/tr/pub/jompac/issue/72702/1168976
Yayın pdf linki: https://dergipark.org.tr/tr/download/article-file/2624246
