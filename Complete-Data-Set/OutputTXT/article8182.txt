Makale Başlığı: Okul Yöneticilerinin Ders Denetimine İlişkin Öğretmen Görüşleri
Özet: Okul yöneticilerinin ders denetimine ilişkin öğretmen görüşlerinin tespit edilmesi amacıyla yapılan araştırma, 2020 yılı Kasım ayında Malatya ilinde bulunan Milli Eğitim Bakanlığına bağlı okullarda görev yapmakta olan 20 öğretmen ile yüz yüze görüşme tekniği ile yürütülmüştür. Araştırmada veri toplamak için yarı yapılandırılmış görüşme formu kullanılmıştır. Görüşme formunda araştırmaya katılan öğretmenlerin kişisel bilgilerinin tespit edilmesi amacıyla hazırlanmış 7 soru ve öğretmenlerin okul müdürlerinin ders denetimi ile ilgili görüşlerini tespit etmek amacıyla sorulmuş 7 açık uçlu soru bulunmaktadır. Araştırmadan elde edilen veriler üzerinde betimsel ve içerik analizleri yapılmış, veriler kodlara ve kodlar da temalara ayrılmıştır. Araştırmada okul müdürlerinin ders içeriği konusunda tam bilgili olmamaları, denetim konusunda yeterli eğitimi almamış olmaları, ders denetiminin formalite olarak kalması ve taraflı denetim gibi durumların denetimin verimsiz hale gelmesine sebep olacağı bulunmuştur. Araştırma sonucunda, ders denetimi yapan okul müdürlerinin yaptıkları denetimin şeklinin ve niteliğinin, denetimin olumlu katkısının olması bakımından önemli olduğu, ders denetiminin okul müdürleri tarafından yapılmasının aslında verimli olmadığı fakat denetimsizliktense ders denetiminin okul müdürleri tarafından yapılmasının olumlu olacağı, ders denetiminin önceden belirlenmiş çerçevede yapılması gerektiği sonuçlarına ulaşılmıştır. Araştırmada ayrıca, okul müdürlerinin ders denetimi yapmalarının okuldaki mesleki yozlaşmanın önüne geçeceği, denetim sırasında okul müdürlerinin tarafsız olmaları gerektiği, denetim yapılmamasındansa okul müdürlerinin ders denetimi yapmalarının uygun olabileceği belirlenmiştir.
Yazar isimleri: ['Emre ŞIK', 'Hasan DEMİRTAŞ']
Yayın Yılı: 16 Ekim 2022
Dergi ismi: İnönü Üniversitesi Eğitim Bilimleri Enstitüsü Dergisi
Yayın sayfa url: https://dergipark.org.tr/tr/pub/inujgse/issue/73007/1122329
Yayın pdf linki: https://dergipark.org.tr/tr/download/article-file/2451515
