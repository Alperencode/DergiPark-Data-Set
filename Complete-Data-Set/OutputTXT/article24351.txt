Makale Başlığı: KADİM BİR OYUNA GÖNÜL VERENLER: SATRANÇ SPORCULARI İLE AİLELERİNE SOSYOLOJİK BAKIŞ
Özet: Satranç sporu hemen hemen tüm dünya ülkelerinde oynanmakta olan kadim bir oyundur.Satrancın bilim mi, sanat mı, sürekli kendisini geliştiren bir zihinsel bir düşün zinciri mi ya da matematiksel kombinasyonlar zenginliği mi oluşu üzerine yapılan tartışmalar devam etmektedir.Bu çalışma, Türkiye’de uzun bir geçmişe sahip satranç sporuna yönelen çocuklar ile ailelerinin genel görünümlerinisatranç sporuna yükledikleri anlamı, sporcuların satranç geçmişini, turnuvalar sırasında karşılaştığı sorunları, beklenti ve taleplerinin ortaya koymayı amaçlamıştır. Araştırma kapsamında dahil edilen bu grubun ihtiyacı, beklenti ve önerileri doğrultusunda sporcu ve ailelerine yönelik destek mekanizmalarının/önerilerin sunulması hedeflenmiştir.Bu araştırmada nitel araştırma yöntemlerinden fenomenolojik desen kullanılmıştır. Katılımcıların belirlenmesinde amaçlı örnekleme yöntemlerinden birisi olan ölçüt örnekleme yöntemi kullanılmıştır.Araştırmanın verileri, 2018 yılı yaz döneminde Ankara ve Çanakkale illerinde düzenlenen uluslararası satranç turnuvalarına katılan 40 sporcu ve 55 veli ile yapılan görüşmelerden elde edilmiştir. Araştırmaya gönüllü olan katılımcılarla araştırmacı tarafından gerçekleştirilen görüşmede açık uçlu sorular sorulmuştur.Veriler betimsel analiz ile çözümlenmiştir. Bulgular demografik bilgiler, satranç geçmişi ve deneyimleri, bu süreçte karşılaşılan sorunlar ve beklentiler olarak farklı başlıklar altında sunulmuştur.
Yazar isimleri: []
Yayın Yılı: 31 Mayıs 2020
Dergi ismi: Akademik Bakış Uluslararası Hakemli Sosyal Bilimler Dergisi
Yayın sayfa url: https://dergipark.org.tr/tr/pub/abuhsbd/issue/54664/746454
Yayın pdf linki: https://dergipark.org.tr/tr/download/article-file/1130368
