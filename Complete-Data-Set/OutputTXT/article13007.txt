Makale Başlığı: JAPONYA GENELKURMAY BAŞKANLIĞI İSTİHBARAT BÜROSUNUN OLUŞUMU
Özet: Bu makalenin amacı, Japonya Kara Kuvvetlerinin ayrıcalıklı başkomutanlığı olan Japonya Genelkurmay Başkanlığı’nın altında kurulan istihbarat toplama bürosunun, Meiji döneminden I. Dünya Savaşına kadar nasıl değişime uğradığını ve bu büronun ne şekilde bürokratik bir yapılanma geliştirdiğini ortaya koymaktır. Bunun yanı sıra, Japonya Genelkurmay Başkanlığının yabancı ülkelerde kurduğu istihbarat ağı incelenecektir.   I. Bölümde, Japonya Genelkurmay Başkanlığı kurulmadan önceki dönemde Ordu Bakanlığı altında var olan istihbarat birimi incelenecektir. Ayrıca, bu istihbarat biriminin istihbarat kapasitesi, görev ve işlevleri hususunda yapılan yönetmelik değişiklikleriyle ortaya konulacaktır.II. bölümde, Prusya modeline göre yapılandırılan Japonya Genelkurmay Başkanlığı’nın kurulma süreci ayrıntılı bir şekilde incelenecektir. Japonya Genelkurmay Başkanlığı, yaptığı yönetmelik değişiklikleriyle istihbarat toplama sistemini nasıl değiştirdiği, istihbarat ağının hangi nedenlerle genişlediği açığa çıkarılacaktır. Son olarak III. Bölümde, gerçekleştirilen yapısal reformlarla askeri ataşe ve gözlemcilerin Avrupa ve Amerika’da oluşturduğu istihbarat ağı kronolojik olarak ortaya çıkarılacaktır. Öte yandan, Japonya Genelkurmay Başkanlığı’nın istihbarat hedef ve amaçları, bunların dönemin konjonktürüne göre nasıl değiştiği irdelenecektir.
Yazar isimleri: ['Uğur ALTIN']
Yayın Yılı: 1 Aralık 2022
Dergi ismi: Pamukkale Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/pausbed/issue/73609/1173418
Yayın pdf linki: https://dergipark.org.tr/tr/download/article-file/2642840
