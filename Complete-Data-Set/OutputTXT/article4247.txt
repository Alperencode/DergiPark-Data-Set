Makale Başlığı: Bor İçeriği Farklı Olan  Filtre Atıklarının Arpada (Hordeum vulgare L.) Çimlenme ve Bazı Fizyolojik Parametrelere Etkisi
Özet: Bu çalışmada  Emet Borik Asit Tesisine  ait bor içerikleri farklı olan iki atığın arpa (Hordeum vulgare L. cv. İnce04) tohumlarının çimlenmesi ve erken fide evresindeki  bazı vejetatif parametreler üzerine etkileri araştırılmıştır. 101 ve 102 filtre atıklarından farklı konsantrasyonlarda hazırlanan çözeltiler kullanılarak arpa tohumları kontrollü ortamda çimlendirilmiş ve  bitkiciklerin erken evredeki fide büyümesi gözlenmiştir. Arpa tohumlarının çimlenme oranları atık çeşidi ya da konsantrasyonundan etkilenmemiştir, ancak atıklardan hazırlanmış çözeltilerin artan konsantrasyonları bitkiciklerin gövde ve kök uzunluk değerlerini ve yaş-kuru ağırlıklarını olumsuz yönde etkilemiştir. Bu negatif etki bor içeriği daha fazla olan 101 filtre atığı kullanıldığı zaman daha belirgin olarak görülmüştür.
Yazar isimleri: ['Ayten EROĞLU', 'Süleyman TOPAL']
Yayın Yılı: 21 Ekim 2022
Dergi ismi: Doğu Fen Bilimleri Dergisi
Yayın sayfa url: https://dergipark.org.tr/tr/pub/dfbd/issue/73122/1110890
Yayın pdf linki: https://dergipark.org.tr/tr/download/article-file/2404891
