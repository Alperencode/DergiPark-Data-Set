Makale Başlığı: TERÖRİZM OLGUSUNA ELEŞTİREL REALİZM PERSPEKTİFİNDEN DALGA PARÇACIK İKİLİĞİ ARACILIĞIYLA ONTOLOJİK BAKIŞ
Özet: Çalışma, ortak bir terör ve terörizm tanımının yapılamamasınının nedenlerinden biri olarak olguya ontolojik bakış açısıyla yaklaşılmadığını iddia etmektedir. Çünkü teröre maruz kalanlar (gözlemci) olguyu kendi pencerelerinden tanımlamaya gitmiştir. Bu nedenle çalışma odak noktasını terörizm olgusunun değişmeyen tarafları olarak belirleyerek olgunun ontolojik tanımının oluşturulmasına katkı sağlamak hedefindedir. Bu amaçla Rapoport’un modern terörizmi incelediği dalga modeli seçilmiştir. Dalga modeli üzerinden ontolojik bir tanıma ulaşmak için bütünsel bir bakışı sağlamak amacıyla eleştirel realizmden ve gözlemlemcinin göreceliği açısından kuantum teorisinin dalga-parçacık ikiliğinden yararlanılmıştır. Çünkü dalga modeli incelendiğinde Rapoport olgunun açıklanmasına yönelik hem eleştirel realizm hem de kuantum teorisi açısından ipuçları vermektedir. Böylelikle üç hedefe ulaşılmak istenmiştir. Birincisi; Prozorov’un kuantumun sosyal bilimlerde kullanılması yönünde yaptığı eleştirilerden kaçınmak; ikincisi, olgunun ontolojik açıdan tanımını yapmak ve üçüncüsü ise ontolojik anlamda bilimin birliğine katkı vermektir.
Yazar isimleri: ['Hüseyin SÜRÜCÜ']
Yayın Yılı: 29 Temmuz 2022
Dergi ismi: Ege Stratejik Araştırmalar Dergisi
Yayın sayfa url: https://dergipark.org.tr/tr/pub/esam/issue/71448/1104788
Yayın pdf linki: https://dergipark.org.tr/tr/download/article-file/2379490
