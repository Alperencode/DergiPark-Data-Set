Makale Başlığı: Kamu Diplomasisinde Post-Truth: Bir Meydan Okuma Olarak Dezenformasyon
Özet: Bu araştırmada post-truth (hakikat sonrası) durum ve dezenformasyon sorunsalı temelinde kamu diplomasisinin dönüşümü, karşılaştığı meydan okumalar ve bunlara nasıl cevap verdiği analiz edilerek tartışılacaktır. Bu çerçevede makalenin temel araştırma sorusu, hakikat sonrası durumun ve yeni bilişim aktörlerinin kamu diplomasisini nasıl etkilediği, nasıl bir dönüşüme zorladığı ve bu bağlamda dezenformasyon sorunsalının nasıl bir meydan okuma oluşturduğu ve buna karşı kamu diplomasisinin nasıl cevap verdiği şeklinde belirlenmiştir. Yöntem olarak iki düzeyli analiz tercih edilerek birinci analiz düzeyinde hakikat sonrası durum ve dijital toplum, kamu diplomasisinin dönüştüğü sistemin yapısı olarak incelenecektir. Bu analiz düzeyinde Gramsci’nin interregnum kavramı temelinde mevcut uluslararası sistemin ölemediği ve bu nedenle de yenisinin kurulamadığı varsayımı üzerinden belirsizlik sisteminde hakikat sonrası durum, sosyal medya toplumu ve bunların temelinde tarihte hiç olmadığı kadar bir meydan okuma olarak yükselen dezenformasyon sorunsalının sistemik bağlamı analiz edilecektir. İkinci analiz düzeyinde hakikat sonrası durumda ve dezenformasyon sorunsalının ana aktörleri olarak bilişim aktörleri üzerinden kamu diplomasisinin dönüşümü ve meydan okumaları tartışılacaktır. Bu bağlamda makalenin temel argümanı olarak, 2000’li yıllardan günümüze hakikat sonrası durum ve sosyal medya toplumunun kamu diplomasisini dönüştürdüğü diğer taraftan dezenformasyon ve onun bilişim aktörlerinin kamu diplomasisine bir meydan okuma olarak yükseldiği ileri sürülmüştür. Kamu diplomasisinin sosyal medya toplumunun hakikat sonrası durumuna, dezenformasyonla mücadele ve krizi yönetimi halini alarak cevap verdiği tartışılmıştır.
Yazar isimleri: ['Muharrem EKŞİ']
Yayın Yılı: 10 Aralık 2022
Dergi ismi: İletişim ve Diplomasi
Yayın sayfa url: https://dergipark.org.tr/tr/pub/iletisimvediplomasi/issue/73775/1183447
Yayın pdf linki: https://dergipark.org.tr/tr/download/article-file/2684857
