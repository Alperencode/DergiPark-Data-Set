Makale Başlığı: Akkaraman Koyun Irkında Kalpastatin (CAST) ve Büyüme Farklılaşma Faktörü 9 (GDF9) Genlerin Polimorfizmi
Özet: Objective: Bu çalışmada, Kalpastatin ve Büyüme Farklılaşma Faktörü 9 gen polimorfizmleri Akkaraman koyun ırkında belirlenmiştir.Materyal ve Metot: Genomik DNA 50 baş Akkaraman koyun ırkına ait kan numunelerinden elde edilmiştir. Kalpastatin ve Büyüme  Farklılaşma Faktörü 9 genleri için tüm örnekler, sırasıyla MspI ve Hhal enzimleri kullanılarak  Polimeraz Zincir Reaksiyon- Restriksiyon Parça Uzunluk Polimorfizm yöntemi ile genotiplendirilmiştir.Bulgular: Kalpastatin ve Büyüme Farklılaşma Faktörü 9 geninde sırasıyla üç (MM, MN ve NN) ve iki genotip (GG ve GA) grupu tanımlanmıştır. Kalpastatin locusunda, MM, MN ve NN genotiplerin frekansları sırasıyla % 44, % 54 ve % 2 olarak belirlenmiştir. Büyüme Farklılaşma Faktörü 9 lokusunda ise GG ve GA genotiplerin frekansı ise % 84 ve % 16 olarak bulunmuştur. AA genotipine ise rastlanılmamıştırSonuç: Çalışma ilk defa Akkaraman koyun ırkının GDF9-G1 mutasyonunu taşıdığını ve CAST geni bakımından yeterli derecede genetik varyasona sahip olduğunu göstermiştir. Önceki araştırmalar her iki genin kuzu verimi ve büyüme oranlarının arttırılabilmesi amacıyla biyomarkör olarak kullanılabileceğini göstermiştir. Sonuç olarak, incelenen genlerin Akkaraman ırkında biyomarkör olarak kullanılabilmesi için öncelikle ilişkilendirme çalışmalarının yapılması önerilmektedir.
Yazar isimleri: ['Koray KIRIKÇI']
Yayın Yılı: 1 Temmuz 2022
Dergi ismi: Hayvansal Üretim
Yayın sayfa url: https://dergipark.org.tr/tr/pub/hayuretim/issue/70931/1008768
Yayın pdf linki: https://dergipark.org.tr/tr/download/article-file/2023454
