Makale Başlığı: Tekirdağ İli Park ve Süs Bitkilerinde Akar (Acari) Türleri ve Konukçularının Belirlenmesi
Özet: Tekirdağ il merkezinde park, fidanlık ve yeşil alanlarda bulunan süs bitkilerinde, yaprağını döken ağaçlarda ve çalımsı bitkilerde (47 bitki türü) zararlı, avcı ve nötr akar türleri (Acari) tespit edilmiştir. Survey sonuçlarına göre Tetranychidae familyasına ait 2 tür (Tetranychus urticae Koch, Panonychus ulmi Koch); Tenuipalpidae familyasına ait 8 tür (Cenopalpus spinosus Donnadieu, C. irani Dosse (1971), C. bakeri Düzgüneş, C.pennasitesus Wainstein, Pentamerismus oregonensis McGregor, P. taxi Haller, Brevipalpus lewisi McGregor); Phytoseiidae familyasına ait 7 tür (Phytoseius finitimus Ribaga, Kampimadromus aberrans Oudemans, Euseius finlandicus Oudemans, Amblyseius andersoni Chant, Typhlodromus athiasae Porath and Swisrki, Paraseiulus triporus Chant and Yoshida-Shaul ve P.soleigner Ribaga); Tydeiidae familyasından 2 tür (Tydeus californicus Banks, T.caudatus Duges), Ascidae’den Blattisocius tarsalis Berlese ve Acaridae’den Tyrophagus putrescentiae Schrank olmak üzere toplam 20 akar türü tespit edilmiştir.Çalışmada Tetranychus urticae %47 bulunuş oranı ile en yaygın zararlı tür olarak belirlenmiştir. T.urticae’nin en çok tercih ettiği konukçuların ateş dikeni (Pyracantha coccinea) ve gül (Rosa gallica) olduğu tespit edilmiştir. Cenopalpus bakeri ikinci en sık görülen fitofag türdür (%30). Predatör ve nötr akarların bulunuş oranı %57’dir. En yaygın pradatör akar türü 172 birey ve % 56.21 bulunuş oranı ile Kampimodromus aberrans‘tır ve 17 farklı bitki türünden toplanmıştır. Catalpa bignonioides, Fraxinus excelsior, Aesculus hippocastanum ve Tilia tometosa akarın en çok kolonize olduğu bitkiler olmuştur. K. aberrans’ı avcı akar türleri Euseius finlandicus ve Phytoseius finitimus takip etmiştir.Araştırmada Tekirdağ merkezindeki yeşil alanlarda bulunan park ve süs bitkilerinin zararlı akarlarla bulaşık oldukları, bununla birlikte ciddi sayıda olmadıkları için daha yüksek populasyona sahip avcı akarlar tarafından kontrol altına alabilecekleri kanısına varılmıştır.
Yazar isimleri: ['Pınar GENCER GOKCE', 'Nihal KILIÇ', 'Sultan ÇOBANOĞLU']
Yayın Yılı: 13 Eylül 2022
Dergi ismi: Tekirdağ Ziraat Fakültesi Dergisi
Yayın sayfa url: https://dergipark.org.tr/tr/pub/jotaf/issue/72560/1124376
Yayın pdf linki: https://dergipark.org.tr/tr/download/article-file/2459838
