Makale Başlığı: Aile Hekimliği Uzmanlık Eğitiminde Simülasyon Temelli Eğitim Yaklaşımlarının Değerlendirilmesi
Özet: Amaç: Etkinliğimizin amacı TUKMOS (Tıpta Uzmanlık Kurulu Müfredat Oluşturma ve Standart Belirleme Sistemi) Aile Hekimliği uzmanlık eğitimi müfredatında yer alan girişimsel yetkinlikleri simülasyon merkezimizdeki imkanlar kullanılarak Aile Hekimliği Asistanlarına sunularak beceri düzeylerinin arttırılmasıdır.Gereç ve Yöntem: TÜBİTAK-BİDEP 2237 Destekleme Programı doğrultusunda planladığımız ‘RSİM 1. Aile Hekimliği Asistanları Simülayon Eğitimi’ projesini toplam 32 Aile Hekimi asistanın katılımıyla gerçekleştirdik. Tüm katılımcılara eğitim ön test-son test uygulandı. Ayrıca 34 sorudan oluşan simülasyon eğitimi geri bildirim anketi yapılmıştır.Bulgular: Eğitime katılanların %71,9’u(n:23) kadın, %56,2’si(n:18) üniversite hastanesinde çalışmaktaydı. Hekimlikte geçen aktif çalışma süresi 2 yıldan az olanlar %59,4 (n:19), asistanlık eğitim süresi 2-3 yıl olanlar %53,1 (n:17) idi. Katılımcıların ön test ve son test ortalama puanları karşılaştırıldığında arasındaki fark istatistiksel olarak anlamlı bulundu(p<0,001). Sonuç: Yapılan son test puanı cinsiyet, çalışılan kurum tipi, çalışma yılı süresi ve asistanlık eğitim süresine göre kategorize edilen her grupta ön teste göre daha yüksekti. Bu bulgu ışığında verilen eğitimin bütün gruplarda amacına ulaştığını söyleyebiliriz. Gerçekleştirdiğimiz pratik uygulamanın sonuçlarından elde ettiğimiz olumlu sonuçlar nedeniyle simülasyon eğitiminin etkili, yararlı ve ihtiyaç olduğunu düşünmekteyiz.
Yazar isimleri: ['Merve ALTINTOP', 'Kerem UZUN', 'Serdar KARAKULLUKÇU', 'Cüneyt ARDIÇ']
Yayın Yılı: 20 Ekim 2022
Dergi ismi: Konuralp Tıp Dergisi
Yayın sayfa url: https://dergipark.org.tr/tr/pub/ktd/issue/73054/1128251
Yayın pdf linki: https://dergipark.org.tr/tr/download/article-file/2476114
