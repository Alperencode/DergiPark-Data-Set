Makale Başlığı: Üniversite Öğrencilerinin Spor Yaparken Psikolojik ve Fiziksel Olarak Nasıl Hissettiklerinin İncelenmesi
Özet: Spor kişilerin kendilerini fiziksel ve psikolojik olarak rahatlatmak için yapılan fizyolojik aktivitelerdir. Spor fiziksel yetenek ve becerileri kullanmayı, geliştirmeyi hedefleyen rekabete dayalı fiziksel aktiviteler olarak da görülmektedir. Spor belirli fiziki aktiviteler vasıtasıyla insanların sosyalleşmesine katkı sağlayan, performanslarını ortaya çıkaran ve duygusal yönden de kişilerin gelişimine katkı sağlayan etkinliklerdir. Bu çalışmanın amacı, spor bilimleri fakültesi öğrencilerinin spor yaparken vücutlarında nasıl bir etki olduğuna ilişkin algılarını metaforlar vasıtasıyla ortaya koymaktır. Araştırmanın çalışma grubunu Aksaray Üniversitesi Spor Bilimleri Fakültesi, beden eğitimi ve spor öğretmenliği ve antrenörlük eğitimi bölümünde eğitim-öğretim gören 60 öğrenci oluşturmaktadır. Çalışmada beden eğitimi ve spor öğretmenliği ile antrenörlük eğitimi bölümünde 2021-2022 eğitim öğretim yılının bahar döneminde öğrenim gören öğrencilerin “Spor Yaparken Psikolojik ve Fiziksel Olarak Nasıl Hissettikleri” ile ilgili metaforik algıları nitel veri toplama yöntemi ile incelenmiştir. Çalışmada katılımcıların “Spor yaparken ….olurum, çünkü…” ifadelerini tamamlamaları ile veriler toplanmıştır. Metaforda “gibi” kelimesi kullanılarak konu ve kaynak arası bağlantı kurulmaya çalışılmış, diğer bilgilerin elde edilmesi amacıyla “çünkü” ifadesinin tamamlanması istenmiştir. Çalışmada olgu bilim deseni ile nitel araştırma tekniği kullanılmıştır. Metaforların çözümü ve açıklanması için; metaforların ortaya çıkarılması, metaforların tasniflenmesi, kategorileştirilmesi, geçerlik ve güvenirliğinin belirlenmesiyle çalışma ortaya koyulmuştur. Toplanan bilgiler neticesinde katılımcıların 3 (üç) kategori içerisinde; psikolojik etki (43), fiziksel etki (9) ve psikolojik fiziksel etki (8) olarak parçalara ayrılmış, 60 metafordan 22 metafor frekansı yazdıkları ortaya çıkarılmıştır. Çalışma grubu; spor yaparken genellikle metafor olarak mutlu, heyecanlı, hırslı, huzurlu, keyifli, özgüvenli ve yorgun kelimelerini kullandıkları görülmüştür. Sonuç olarak araştırmada spor yaparken genellikle psikolojik etkilerin daha ön planda olduğu belirlenmiştir.
Yazar isimleri: ['Bekir ÇAR', 'Ahmet KURTOĞLU', 'Serkan Necati METİN', 'Tuncay ÖCAL']
Yayın Yılı: 23 Eylül 2022
Dergi ismi: İnönü Üniversitesi Beden Eğitimi ve Spor Bilimleri Dergisi
Yayın sayfa url: https://dergipark.org.tr/tr/pub/inubesyo/issue/71327/1139075
Yayın pdf linki: https://dergipark.org.tr/tr/download/article-file/2519605
