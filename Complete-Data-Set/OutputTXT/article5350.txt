Makale Başlığı: Tıp Fakültesi, Dönem-II Öğrencilerinin Derslere Düzenli Katılımının Akademik Başarıya Olan Etkisi
Özet: Öğrencilerin derslere düzenli katılımı başarının anahtarıdır. Araştırmanın amacı, derslere devamsızlık ile akademik başarı arasındaki ilişkinin belirlenmesidir. Araştırma 2019-2020 eğitim öğretim yılı Dönem2 öğrencileri ile yürütülmüştür. Veriler çevrimiçi anket ile toplanmış, frekans, korelasyon, çapraz tablolama ve içerik analiziyle analiz edilmiştir. Araştırmada; cinsiyet ile akademik başarı arasında ilişki tespit edilmemiştir. Öğrencilerin pratik derslerde az devamsızlık yaptığı saptanmıştır. Katılımcıların %61,9’u teorik derslerde yoklama alınmamasını savunmaktadır. Derslere devamlılığın akademik başarıyla doğru orantılı olduğunu ifade eden öğrenciler ile ters orantılı olduğunu ifade edenlerin sayısı eşittir. Katılımcılar başarılı olmada en önemli etkenin disiplin ve motivasyon olduğu görüşündedir. Katılımcılar teorik derslerde devamsızlık yapma nedenini derslerin verimsizliği ve uykusuzluğa bağlamaktadır. Araştırmada; pratik derslere katılım ile akademik başarı arasında ilişki bulunmuş, teorik dersler ile akademik başarı arasında ilişki bulunmamıştır.
Yazar isimleri: ['Funda TENGİZ', 'Mehmet Oğuz PINAR', 'Gökçenur ATÇI']
Yayın Yılı: 31 Mart 2022
Dergi ismi: Eskişehir Osmangazi Üniversitesi Türk Dünyası Uygulama ve Araştırma Merkezi Eğitim Dergisi
Yayın sayfa url: https://dergipark.org.tr/tr/pub/estudamegitim/issue/70049/1008238
Yayın pdf linki: https://dergipark.org.tr/tr/download/article-file/2021119
