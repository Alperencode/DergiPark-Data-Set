Makale Başlığı: Kaynaştırma Öğrencilerinin eTwinning Projelerine Dahil Edilmesi: Bir Fenomenoloji Çalışması
Özet: Bu araştırmanın amacı, proje tabanlı öğretim sürecinin hafif düzeyde zihinsel engelli bir kaynaştırma öğrencisinin üzerindeki gelişimini incelemektir. Bu amaçla hafif düzeyde zihinsel engelli kaynaştırma öğrencisi bir eTwinning projesine dahil edilmiştir. Araştırmanın deseni, nitel araştırma yöntemlerinden fenomenoloji desenine girmektedir. Araştırmanın katılımcısı bir devlet okulunda öğrenim gören 10. sınıf hafif düzeyde zihinsel engelli kaynaştırma öğrencisidir. Araştırmanın verileri süreç boyunca araştırmacı öğretmenin gözlemleri ve süreç sonunda öğrencinin diğer dört öğretmeniyle yapılan mülakatlar yoluyla elde edilmiştir. Görüşme verileri tematik olarak analiz edilmiştir. Araştırma sonucunda öğrencinin özgüveninin arttığı, motivasyonunun yükseldiği ve sosyal becerilerinin geliştiği gözlemlenmiştir. Öğrencinin sosyal kabul düzeyinin artarak daha önce kabul görmediği arkadaş çevresiyle uyumlu ilişkiler kurabildiği, çevresiyle daha iyi iletişim kurduğu gözlemlenmiştir. Ayrıca öğretmenlerin kaynaştırma öğrencilerinin proje çalışmalarına dahil edilmesi yönündeki görüşlerinin olumlu yönde geliştiği gözlemlenmiştir. Çalışmada kaynaştırma öğrencilerinin proje çalışmalarına katılımlarının bu öğrencileri çok yönlü geliştirdiği sonucuna ulaşılmıştır.
Yazar isimleri: ['Bekir FAZLI']
Yayın Yılı: 12 Haziran 2022
Dergi ismi: Edebiyat Dilbilim Eğitim ve Bilimsel Araştırmalar Dergisi
Yayın sayfa url: https://dergipark.org.tr/tr/pub/egitimvebilimsel/issue/70248/1101145
Yayın pdf linki: https://dergipark.org.tr/tr/download/article-file/2364838
