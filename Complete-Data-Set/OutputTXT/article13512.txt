Makale Başlığı: Lise Öğrencilerinin Eleştirel Düşünme Becerileri Üzerine Bir Çalışma
Özet: Tarama modelinin kullanıldığı deneysel olmayan bu nicel çalışmanın amacı lise öğrencilerinin eleştirel düşünme (ED) beceri düzeylerinin belirlenmesi ve bu beceri düzeylerinin cinsiyet, anne ve baba eğitim durumu, yaş ve sınıf düzeyi değişkenlerine göre farklılaşıp farklılaşmadığının incelenmesidir. 603 lise öğrencisi ile yürütülen bu çalışmada veriler Lise Öğrencileri için Eleştirel Düşünme Testi ile toplanmıştır. Çalışmanın sonucunda lise öğrencilerinin bütün alt testler açısından ED becerilerinin yüksek düzeyde olduğu bulunmuştur. Ayrıca, öğrencilerin ED becerileri cinsiyet ve anne ve babanın eğitim düzeyi değişkenlerine göre anlamlı bir şekilde farklılaşmaktadır. Kadın ve daha yüksek bir eğitim kademesinden mezun olmuş anne ya da babaya sahip öğrencilerin ED becerileri daha yüksektir. Ancak, yaş ve sınıf düzeyi öğrencilerin alt test ve toplam test puanlarını anlamlı bir şekilde etkilememektedir. Çalışmada elde edilen bu sonuçlar literatürde bulunan birçok çalışmanın sonuçlarıyla örtüşmektedir.
Yazar isimleri: ['Ali ORHAN']
Yayın Yılı: 15 Ağustos 2022
Dergi ismi: Sakarya University Journal of Education
Yayın sayfa url: https://dergipark.org.tr/tr/pub/suje/issue/72081/1055732
Yayın pdf linki: https://dergipark.org.tr/tr/download/article-file/2183683
