Makale Başlığı: Çocuk Edebiyatında 4C Becerileriyle İlgili Yapılan Çalışmalara Yönelik Bir Meta Sentez Çalışması
Özet: 21 yüzyılda yaşanan gelişmelere koşut olarak bireylerin de sahip olması beklenen beceriler ortaya çıkmıştır. 21. yüzyıl becerileri içinde öğrenme, öğretme becerileri, yetkinlikler olarak adlandırılan 4C (yaratıcılık, eleştirel düşünme, iletişim, iş birliği) becerilerinin çocuk edebiyatı alanında yapılan çalışmalara konu olduğu görülmüştür. Bu çalışmada meta sentez yöntemi kullanılarak çocuk edebiyatı alanında 4C becerileri ile ilgili ulusal ve uluslararası çalışmalar, kapsamlı bir bakış açısıyla analiz edilip nasıl bir eğilim olduğu ortaya çıkarılmaya çalışılmıştır. Çocuk edebiyatı alanında 4C becerileri ile ilgili yapılan güncel çalışmalarda nasıl bir eğilimin olduğunun belirlenmesi çocuk edebiyatı metinleri ve çocuk edebiyatı metinlerinin okuma süreci ile ilgili yapılan çalışmalara yol gösterici nitelik taşıyacağı düşünülmektedir. 2020-2010 yılları arasında yapılan ulusal ve uluslararası 12 çalışma, araştırma soruları dikkate alınarak belirlenmiş temalara göre sentezlenmiştir. Çocuk edebiyatı alanında ulusal çalışmalarda çocuk edebiyatı metinlerinin eleştirel ve yaratıcı düşünme becerisine göre incelenmesi,  uluslararası çalışmalarda ise eleştirel düşünme, yaratıcılık, iş birliği, iletişim becerileri ile ilgili çocuk edebiyatı metinlerinin okunması süreciyle ilgili çalışmalara eğilim olduğu görülmüştür. Araştırmaların amaçlarına uygun olarak ulusal çalışmalarda doküman incelemenin; ulusal çalışmalarda durum çalışmalarının kullanılmasına yönelik bir eğilim olduğu, çocuk edebiyatı metinleri ve çocuk edebiyatı metinleriyle yapılan eğitimin öğrencilerin 4C becerilerini arttırdığı sonuçlarına ulaşılmıştır. Araştırmanın sonuçlarına göre öneriler geliştirilmiştir.
Yazar isimleri: ['Duygu AYDIN GÖNÜL', 'Selahattin DİLİDÜZGÜN']
Yayın Yılı: 25 Mart 2022
Dergi ismi: Uluslararası Çocuk Edebiyatı ve Eğitim Araştırmaları Dergisi (ÇEDAR)
Yayın sayfa url: https://dergipark.org.tr/tr/pub/chedar/issue/69085/1061874
Yayın pdf linki: https://dergipark.org.tr/tr/download/article-file/2208094
