Makale Başlığı: Bilge Mimar Turgut Cansever’in Perspektifinden Türkiye’de “Yatay Mimari” Meselesi
Özet: Yatay   mimari   söylemi,   çok   katlı   yapıların   İstanbul’un   tarihi   siluetine   zarar   verdiği   yönündeki   tartışmaların   ardından,   hükümetin   şehircilik   politikasının   önemli   bir   unsuru   olarak   takdim   edilmiştir.   Şehirlerin   görünümüne   yapacağı   katkıların   yanı   sıra,   yatay   mimarinin   mahalle   kültürünü yeniden inşa ederek komşuluk ilişkilerini güçlendireceği, doğal afetlerden  sonra  oluşacak  yapı  hasarlarını  azaltacağı  ileri  sürülmüştür.  Bu  düşünceler  eşliğinde  yatay  mimari  anlayışının  mevzuata  yansıması  2017  yılında  yürürlüğe  giren  Planlı  Alanlar  İmar  Yönetmeliği  ile  olmuştur.  Yatay  mimari  söylemi,  kat  yüksekliklerini  sınırlandıran  düzenlemelerin  yanı  sıra  11.  Kalkınma  Planına  ve  seçim  manifestolarına  da  yansımıştır.  Ancak   yatay   mimari   adına   yapıldığı   söylenen   yasal   düzenlemelerin   ve  projelerin  yerindeliği  yeni  bir  tartışma  alanı  ortaya  çıkarmıştır.  Bu  çalışmada, hükümetin yatay mimari söylem ve uygulamaları, bu anlayışın öncüsü  olan  mimar  Turgut  Cansever’in  perspektifinden  analiz  edilmiştir.  Cansever’in ufki kat mülkiyeti, ondan mülhem olarak izleyicisi H. İbrahim Düzenli’nin  ufki(yatay)  şehircilik  olarak  isimlendirdiği  anlayış,  1-2  katlı  müstakil  bahçeli  konutlardan  oluşan,  Osmanlı  kent  sisteminden  ilham  alan  ve  bugünün  yapılaşma  sisteminden  tamamen  farklı  bir  şehirleşme  anlayışını yansıtmaktadır. Bu bağlamda, ülkemizde yatay mimari söylemi sonrasında  yapılan  uygulamalara  bakıldığında,  eskisine  göre  önemli  bir  kazanımın  elde  edildiğini  söylemek  mümkün  değildir.    Sonuç  itibariyle,  hükümetin  yatay  mimari  söyleminde  dile  getirilen  hedefler  ile  mevcut  yapılaşma pratiklerinin birbirleriyle uyumlu olmadığı görülmektedir. 
Yazar isimleri: ['Doğan BIÇKI', 'Merve KIRKAN']
Yayın Yılı: 15 Haziran 2022
Dergi ismi: Journal of Economy Culture and Society
Yayın sayfa url: https://dergipark.org.tr/tr/pub/jecs/issue/70297/999792
Yayın pdf linki: https://dergipark.org.tr/tr/download/article-file/1990964
