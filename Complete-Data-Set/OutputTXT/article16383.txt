Makale Başlığı: CUMHURİYET DÖNEMİ MÜZİK POLİTİKALARI ÜZERİNE BİR İNCELEME
Özet: Cumhuriyet Dönemi kültür planlaması sürecinde gerçekleştirilen müzik politikaları Osmanlı Devleti’nin Batılılaşma hareketleri doğrultusundaki gelişmelere dayanmaktadır.  19. yüzyılda Batı’da yaşanan ekonomik, askeri ve siyasi gelişmeler sonucunda kaydedilen başarı, Osmanlı Devleti’ni de büyük ölçüde etkilemiş ve Batı modelli gelişmelerin devleti refaha çıkaracağı gibi düşünceler devlet yönetim mekanizmasını harekete geçirmiştir. Zaman içerisinde Batı modelli gelişimle hazırlanan bir dizi siyasi ve ekonomik reformlar toplumun pek çok alanında bir nevi Batılılaşma tarzı ideolojiye dönüşmüş ve Tanzimat’tan bu yana süregelmiştir. Cumhuriyet Dönemi’nde müzik alanında yapılan çalışmaların tahlilini iyi kavrayabilmek için, Osmanlı Devleti’nde müzik eğitimi veren kurumların işlevlerine değinmek sonraki süreçte yapılan çalışmaların amaç ve izahları açısından önemlidir. Bu yüzden sosyal yaşamın her alanında olduğu gibi müzik alanında da büyük bir kültür bakiyesini devralan Türkiye Cumhuriyeti Devleti’nin, kuruluşunun ilk yıllarından itibaren hayata geçirdiği müzik politikalarıyla genç cumhuriyetin müzikal temellerini oluşturmaya yönelik hangi kararları aldığı ve hangi adımları attığı bu araştırmada incelenmiştir.
Yazar isimleri: ['Haluk YÜCEL']
Yayın Yılı: 30 Haziran 2022
Dergi ismi: Tykhe Sanat ve Tasarım Dergisi
Yayın sayfa url: https://dergipark.org.tr/tr/pub/tykhe/issue/71003/1104017
Yayın pdf linki: https://dergipark.org.tr/tr/download/article-file/2376537
