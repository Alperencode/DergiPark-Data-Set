Makale Başlığı: DOĞU AKDENİZ’İN YENİ JEOPOLİTİĞİ VE KIBRIS
Özet: Kıbrıs adası tarih boyunca Akdeniz deniz ticaretinin güvenliği açısından önemli bir üs olmuştur. Kıbrıs sorunu dünya için daha çok Akdeniz deniz yollarının güvenliği açısından öncelik taşımıştır. Kıbrıs açıklarında keşfedilen denizlerdeki enerji kaynakları Kıbrıs’ın jeopolitik önemini daha da artırmıştır. Gerek enerji konusunda gerekse güvenlik konularında Doğu Akdeniz’in artan önemi karşısında Kıbrıs’ta kalıcı barışın sağlanması hayati önem arz eder bir hal almıştır. Kıbrıs’ta Türk-Rum barışı sağlanamadığı taktirde AB ve ABD’nin Akdeniz’de istediğini alması imkânsız görülmektedir. Batı bloğu bu imkansızı Mısır, İsrail, Yunanistan ve GKRY arasında yapılan anlaşmalarla aşmaya çalışmaktadır. Bu durum karşısında dışarda bırakılan sadece Kıbrıs Türkü olmamış Türkiye’de bypass edilmiş oluyor. Bu durum karşısında Türkiye gerek Kıbrıs üzerindeki garantörlüğünden gerekse bölgedeki diğer ülkelerle yaptığı anlaşmalarla masadaki varlığını güçlendirmektedir. Ayrıca Rusya’nın Suriye’deki üsleriyle sıcak denizlerdeki varlığı Batının Akdeniz politikalarını olumsuz etkilemektedir. Türkiye’nin masada olmamasının yaratacağı sorunlar ve Kıbrıs sorununa bağlı istikrarsızlık karşısında yeni Doğu Akdeniz Stratejisi topal ördek olmaya mahkumdur.
Yazar isimleri: ['Rasim KOÇ']
Yayın Yılı: 9 Aralık 2022
Dergi ismi: Türk Dünyası Araştırmaları
Yayın sayfa url: https://dergipark.org.tr/tr/pub/tda/issue/73761/1123882
Yayın pdf linki: https://dergipark.org.tr/tr/download/article-file/2457851
