Makale Başlığı: İş Sağlığı ve Güvenliğinin Saha Gözetimi ve İş Ekipmanları Açısından İncelenmesi: Yapı Sektörü
Özet: Ülkemizde en çok istihdam sağlayan sektörlerden birisi yapı sektörüdür. 30 Haziran 2012 tarihinde 6331 Sayılı İş Sağlığı ve Güvenliği Kanunu resmî gazetede yayınlanmış olup, tehlike sınıflarına göre aşamalı olarak uygulanmaya başlamıştır. Çok tehlikeli sınıfta yer alan inşaat sektörü, en çok iş kazalarının meydana geldiği sektörlerden birisidir. 170 sektörü içinde barındıran inşaat sektöründe çalışanların birbiriyle uyumlu ve koordineli çalışması önemlidir fakat çalışanların toplu koruma önlemlerine riayet etmemeleri, makine ekipmanlarının bakım ve onarımı yapılmaması, tecrübesiz olunması, düşük eğitim düzeyi, iş sağlığı ve güvenliği bilincinin olmaması, iş kazalarını meydana getirmektedir. Makine sanayi sektörü inşaatlar da işin akıcı bir şekilde gitmesi için en çok kullanılan sektörlerdir.  İnşaat sahalarında kullanılan makinalardan kaynaklı iş kazalarından en az hasarla kurtulmak için birtakım tedbirler almak gerekmektedir. En önemli tedbir ise; şantiye de iş güvenliği planının hazırlanması, sorumlulukların belli, operatör ve çalışanlara eğitimlerin periyodik olarak verilmesi, makinaların bakım ve onarımının zamanında yapılması gerekir. Bu çalışmada konut inşaatlarında kullanılan makine ekipmanlarından kaynaklanan iş kazaları incelenecektir.
Yazar isimleri: ['Sebile ÖZMEN AYDOĞAN', 'Rüştü UÇAN']
Yayın Yılı: 30 Haziran 2022
Dergi ismi: Resilience
Yayın sayfa url: https://dergipark.org.tr/tr/pub/resilience/issue/68460/1063858
Yayın pdf linki: https://dergipark.org.tr/tr/download/article-file/2216189
