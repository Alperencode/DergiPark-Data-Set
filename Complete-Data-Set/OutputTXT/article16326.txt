Makale Başlığı: Türkiye ve Amerika Birleşik Devletleri’nde Koruyucu Aile Sistemi: Fırsatlar ve Güçlükler
Özet: Toplum temelli bakım hizmetlerinden biri olan koruyucu aile hizmeti, Türkiye’de çocuk koruma sisteminde yer alan önemli bir hizmet modelidir. ABD Birleşik Devletindeki (ABD) koruyucu aile hizmetinin yaygınlığı ile karşılaştırıldığında, yıllar içerisinde artan koruyucu aile sayısına rağmen, Türkiye’de bu hizmetin daha fazla tanıtılması ve geliştirilmesi gerektiği görülmektedir. ABD’nin farklı koruyucu aile modellerine sahip olduğu, ailelere ve çocuklara sağlanan destek hizmetlerinin çeşitlendiği dikkat çekmektedir; ülkede suça sürüklenen, istismara maruz bırakılmış ya da davranış sorunları olan çocuklara yönelik olarak, özel eğitim almış koruyucu ailelerce yürütülen terapötik ve tıbbi koruyucu aile modelleri gibi çeşitli uzmanlaşmış koruyucu aile hizmet modelleri bulunmaktadır. Türkiye’de ise; davranış problemleri olan, suça sürüklenen, sığınmacı ya da refakatsiz çocukların faydalanacağı koruyucu aile hizmet modelleri uygulamada henüz yer bulamamıştır. Bu çalışmada; Türkiye ve ABD’deki koruyucu aile hizmet modelleri ele alınmakta, çocuğun ve koruyucu ailenin gereksinimleri bağlamında koruyucu aile hizmet modelleri tartışılmakta; bu sayede mevcut uygulamaların geliştirilmesine katkı sağlamak amaçlanmaktadır.
Yazar isimleri: ['Gamze ERÜKÇÜ AKBAŞ', 'Burcu ÖZTÜRK']
Yayın Yılı: 30 Haziran 2022
Dergi ismi: Türkiye Sosyal Hizmet Araştırmaları Dergisi
Yayın sayfa url: https://dergipark.org.tr/tr/pub/tushad/issue/70840/1084697
Yayın pdf linki: https://dergipark.org.tr/tr/download/article-file/2297513
