Makale Başlığı: Adana İlinde Satışa Sunulan Yaş ve Kuru Yolum Yapılmış Tavuk Etlerinin Mikrobiyolojik Yönden Karşılaştırılması
Özet: Bu çalışma, günümüz tavukçuluğunda kesimdeki tüy yolma yöntemlerinin hijyeni konusundaki tartışmalara bir açıklık getirmek amacıyla yapılmıştır. Bu amaç doğrultusunda, yaş ve kuru tüy yolma yöntemleri uygulanarak satışa sunulan karkaslardan elde edilen but ve göğüs etlerinde mikrobiyolojik kaliteyi belirlemek amacıyla Toplam Mezofilik Aerobik Bakteri (TMAB), Toplam Küf-Maya düzeyleri ve Salmonella ssp. durumları araştırılmıştır. Bu kapsamda 12 farklı marketten satın alınan toplam 24 et örneği kullanılmıştır. Araştırma sonucunda yaş ve kuru yolum yapılan but ve göğüs örneklerinde Toplam Mezofilik Aerobik Bakteri ve Toplam Küf-Maya düzeyleri bakımından gruplar arasında farkın önemli olmadığı tespit edilmiştir. Sulu yolum uygulanmış butlarda 1 adet ve kuru yolum uygulanmış göğüslerde 1 adet Salmonella ssp. tespit edilmiştir. Elde edilen sonuçlar kesimde sulu veya kuru tüy yolma yöntemi uygulamasının etlerde bulunan mikroorganizma düzeyi üzerine bir etkisinin bulunmadığını göstermiştir.
Yazar isimleri: ['Fatma YENİLMEZ']
Yayın Yılı: 30 Haziran 2022
Dergi ismi: Turkish Journal of Agricultural Engineering Research
Yayın sayfa url: https://dergipark.org.tr/tr/pub/turkager/issue/70433/1022270
Yayın pdf linki: https://dergipark.org.tr/tr/download/article-file/2076246
