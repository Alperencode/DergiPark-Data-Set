Makale Başlığı: FARKLI İÇECEKLERİN ÜNİVERSAL REZİN KOMPOZİTLERİN RENK STABİLİTESİ ve YÜZEY ÖZELLİKLERİNE ETKİSİNİN İNCELENMESİ
Özet: Amaç: Bu çalışmanın amacı, üniversal rezin kompozitlerin renk stabilitesi ve yüzey özellikleri üzerine yaygın kullanılan içeceklerin etkilerini in vitro olarak incelemektir.  Gereç ve Yöntemler: Üç üniversal rezin kompozit (Omnichroa, Estelite Sigma Quick, Filtek Universal Restorative) ve 3 farklı içecek (kahve, portakal suyu ve kola) incelenmiştir. Distile su kontrol grubunda kullanıldı. Yüzey pürüzlülüğü ve renk stabilitesi değerlendirilmesi için her materyalden her içecek için disk şeklinde örnekler hazırlandı (n=10). Ölçümler polimerizasyondan 24 saat sonra ve içeceklerde bekletme işlem sorasında tekrarlandı. Ayrıca, su emilimi için ISO 4049:2009 standartları doğrultusunda her materyalden 10 tane örnek hazırlandı. Elde edilen veriler istatistiksel olarak tek yönlü varyans analizi, post hoc Tukey testi kullanılarak analiz edildi (p<0.05).Bulgular: Distile su grupları tüm materyallerde en az ΔE00 değerlerini gösterdi. Her materyalde kahvede bekletme sonrası istatististiksel olarak anlamlı bir renk değişimi tespit edildi (p<0.05). İçeceklerin restoratif materyallerin pürüzlülük değerlerinde anlamlı farklılığa yol açmadığı görüldü. Omnichroma’nın tüm içeceklerde diğer restoratif materyallere göre anlamlı derecede yüksek pürüzlülük gösterdiği saptandı (p<0.05). Sonuç: Renklenme estetik restorasyonda önemli bir parametredir. Estetik restoratif materyallerin hem yüzey hem renk özellikleri dış kaynaklı renklendiricilerden etkilenmektedir. Bundan dolayı, hekimler estetik restoratif materyalleri kullandıkları tedavi yaklaşımlarında bu konun bilincinde olmalı ve hastalarını bilgilendirmelidirler.
Yazar isimleri: ['Sinem AKGÜL', 'Zuhal ÇALIŞKAN', 'Oya BALA']
Yayın Yılı: 24 Ağustos 2022
Dergi ismi: Selcuk Dental Journal
Yayın sayfa url: https://dergipark.org.tr/tr/pub/selcukdentj/issue/72290/1067069
Yayın pdf linki: https://dergipark.org.tr/tr/download/article-file/2228388
