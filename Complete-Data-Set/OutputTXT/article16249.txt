Makale Başlığı: SİYASİ PARTİ YANDAŞLARININ YAKIN OLDUKLARI PARTİYLE İLİŞKİ DÜZEYİ İLE LİDERLİK BEKLENTİLERİ ARASINDAKİ İLİŞKİ
Özet: Bireylerin siyasal tutumları ve tercihleri konusunda soyut görünen ideoloji, program gibi unsurların karşısında, somut görünen lider, aday, imaj gibi unsurların daha fazla ön plana çıktığı görülmektedir. Bu da, yandaşlarda ideoloji gibi faktörlerin gücünün azalmasıyla örgütsel adanmışlık düzeyinin düşüş göstermesine neden olmaktadır. Dolayısıyla, örgütsel adanmışlık düzeyini yükseltmek, yani yandaşların bağlılığını sağlamak için liderlik ve liderin özellikleri daha önemli hale gelmiştir. Siyasi partiler için yandaşların bağlılıklarını arttırmak ile liderlik beklentilerini doğru tespit etmek arasında doğrusal bir ilişki olduğunu söylemek mümkündür. Bu nedenle, yandaşların liderlik beklentilerini ve bu beklentileri etkileyen faktörleri tespit etmek siyasi partilerin başarıları için oldukça önemli hale gelmektedir. Siyasi parti yandaşlarının, liderlik beklentilerini etkileyen faktörlerden biri de, yakın oldukları partiyle ilişki düzeyi olarak görülmektedir. Çalışmada, Maurice Duverger’in yaptığı dörtlü ayrımda yandaşlık; seçmenlik, taraftarlık, parti üyeliği ve militanlık düzeyiyle ele alınmış, bu yakınlık düzeylerinin liderlik beklentilerine olan etkisi tespit edilmeye çalışılmıştır. Yapılan araştırma sonucunda, yandaşların yakın oldukları partiyle ilişki düzeyi ile liderlik beklentileri arasında bir ilişki olduğu tespit edilmiştir.
Yazar isimleri: ['Bülent ÖZGÜL']
Yayın Yılı: 29 Eylül 2022
Dergi ismi: Türkiye Mesleki ve Sosyal Bilimler Dergisi
Yayın sayfa url: https://dergipark.org.tr/tr/pub/jovosst/issue/72805/1167922
Yayın pdf linki: https://dergipark.org.tr/tr/download/article-file/2619824
