Makale Başlığı: Askeri Operasyonların Bölgesel Nüfus Hareketlerine Etkisi Üzerine Mekânsal Bir İnceleme: Barış Pınarı Harekâtı Örneği
Özet: Çatışma ve iç savaşlar, sebep oldukları kitlesel göç hareketleri, bölgesel terörizm ve güvenlik kaygıları dolayısıyla uluslararası sistemin çözüm arayışında bulunduğu konular arasındadır. Sınır ötesi askeri operasyonlar bu bölgelerdeki sivilleri koruma ve terörizmi durdurma amacıyla başvurulan ancak müdahale edilen bölgede yerinden edilme ve insani krizlere yol açtığı da iddia edilerek eleştirilen yöntemler arasında yer almaktadır. Bu çalışmada, çatışma ve iç savaş ortamında gerçekleştirilen sınır ötesi operasyonların bölge halkının nüfus hareketlerine etkisi Barış Pınarı Harekatı örneğinde incelenecektir. Mekânsal görüntüleme teknikleri kullanılarak, operasyon bölgesi ve çevresindeki göç hareketlerinin boyutları ve yönü, zamansal olarak teşhis edilecektir. Çalışma alanındaki nüfusun müdahale sonrası hareketlerinin yerleşim yerlerine göre değişkenlik gösterip göstermediği de tespit edilecektir.
Yazar isimleri: ['Zeynep ORTAKAVAK', 'Hüseyin YELTİN']
Yayın Yılı: 30 Mayıs 2022
Dergi ismi: Bölgesel Araştırmalar Dergisi
Yayın sayfa url: https://dergipark.org.tr/tr/pub/bader/issue/70066/1011339
Yayın pdf linki: https://dergipark.org.tr/tr/download/article-file/2032919
