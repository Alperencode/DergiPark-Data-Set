Makale Başlığı: E-Hizmet Kalitesi ile İlgili Yazılmış Lisansüstü Tezlerin Bibliyometrik Analizi
Özet: İnternetin hızlı gelişimi hem işletmelerin hem de tüketicilerin elektronik perakendeciliğe yönelmesini hızlandırmıştır. Özellikle pandemi süresince tüketicilerin e-perakendecilerden alışveriş yapmak zorunda kalması nedeniyle tüketici alışkanlıkları da değişmeye başladı. E-perakendeciliğe olan talebin artması işletmeler arasında rekabeti zorlaştırmaktadır. Bu durum işletmelerin verdikleri hizmetleri yeniden gözden geçirmelerini gerektirmektedir. Daha fazla tüketicinin dikkatini çekmek isteyen e-perakendeciler ürün çeşitliliği, kalite, fiyat gibi faktörlere e-hizmet kalitesini de eklemek zorundadırlar. Bu çalışma ile “elektronik hizmet kalitesi” kavramını temel alan lisansüstü çalışmaların bibliyometrik analizi yapılarak, bu konu ile ilgili yapılan çalışmaların derlenmesi ve “elektronik hizmet kalitesi” konusunu çalışmak isteyen araştırmacılara yol gösterilmesi hedeflenmektedir. Bu amaç kapsamında 2006 ile 2022 yılları arasında yazılmış ve YÖK Tez Merkezi’nde yayınlanmış yüksek lisans ve doktora tezleri incelenmiştir. Bibliyometrik analiz sırasında “e-hizmet kalitesi” ve “elektronik hizmet kalitesi” anahtar kelimelerine sahip 50 adet yüksek lisans ve doktora tezi belirlenmiştir. Bu tezlerin içerikleri, araştırma modelleri ve bu tezlerde kullanılan e-hizmet kalitesi ölçekleri incelenmiştir.
Yazar isimleri: ['Senem ERGAN']
Yayın Yılı: 31 Temmuz 2022
Dergi ismi: Kalite ve Strateji Yönetimi Dergisi
Yayın sayfa url: https://dergipark.org.tr/tr/pub/ksydergi/issue/71458/1140916
Yayın pdf linki: https://dergipark.org.tr/tr/download/article-file/2526868
