Makale Başlığı: Göçmenler için Sosyal Uyum Ölçeği (GSUÖ): Geçerlik ve Güvenirlik Çalışması
Özet: Bu araştırmada göçmenlerin sosyal uyumu ölçebilecek geçerli ve güvenilir bir ölçme aracının geliştirilmesi amaçlanmaktadır. Araştırmaya 2020 yılında Ankara’da yaşayan yaşları 18-49 arasında değişen göçmenler katılmıştır. Veriler çevrimiçi elde edilmiştir. Ölçeğin yapı geçerliğinin belirlemesi amacıyla açımlayıcı ve doğrulayıcı faktör analizi yapılmıştır. Açımlayıcı faktör analizi sonucunda, 28 maddeden oluşan altı boyutlu bir yapı ortaya çıkmıştır. Alanyazın doğrultusunda ölçek “Göçmenler için Sosyal Uyum Ölçeği” (GSUÖ), alt boyutları ise “dışlanma”, ”aidiyet”, ”psikolojik ve sosyal destek”, ”bireysel faktörler”, ”umut” ve “geçmiş yaşantılar” olarak adlandırılmıştır. Analizlerde maddelerin toplam varyansın %59.44’ünü açıkladığı görülmüştür. DFA sonucunda model uyum indekslerinin mükemmel uyum gösterdiği bulunmuştur (x2/sd= 1.90, CFI= .98, GFI= .97, AGFI= .96, IFI= .98, RMR=.038, RMSEA= .040). Benzer ölçek geçerliği incelendiğinde korelasyon değerleri GSUÖ ile Genel Aidiyet Ölçeği arasında .66, Sosyal Bağlılık Ölçeği arasında ise .63 bulunmuştur. Ölçeğin güvenirliği için Cronbach alfa içtutarlık ve test tekrar test yöntemi kullanılmıştır. GSUÖ toplam puanının Cronbach alfa iç tutarlık katsayısı.82, test tekrar test güvenirlik değeri .84 bulunmuştur.
Yazar isimleri: ['Özgür Salih KAYA']
Yayın Yılı: 3 Ağustos 2022
Dergi ismi: Türkiye Sosyal Araştırmalar Dergisi
Yayın sayfa url: https://dergipark.org.tr/tr/pub/tsadergisi/issue/71638/858665
Yayın pdf linki: https://dergipark.org.tr/tr/download/article-file/1503123
