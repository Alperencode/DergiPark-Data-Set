Makale Başlığı: ÖĞRETMENLERİN OTANTİK ÖĞRENMEYE İLİŞKİN HAZIRBULUNUŞLUKLARI İLE PROBLEM ÇÖZME BECERİSİ KAZANDIRMA YETERLİKLERI ARASINDAKI İLİŞKİ
Özet: Bu araştırma, öğretmenlerin otantik öğrenmeye ilişkin hazırbulunuşlukları ile problem çözme becerisi kazandırma yeterlikleri arasındaki ilişkiyi belirlemeyi amaçlamaktadır. İlişkisel tarama modelinin kullanıldığı bu araştırmanın çalışma grubu, 305 öğretmenden oluşmaktadır. Araştırmada “Öğretmenler İçin Otantik Öğrenme Hazırbulunuşluk Ölçeği” ve “Öğretmen Problem Çözme Becerisi Kazandırma Yeterliği Ölçeği” kullanılmıştır. Veriler betimsel istatistikler, t-testi, ANOVA, Pearson Çarpım Momentler Korelasyon katsayısı ve aşamalı regresyon analizi kullanılarak analiz edilmiştir. Araştırmada sonuç olarak öğretmenlerin otantik öğrenme hazırbulunuşluklarının çok yüksek, problem çözme becerisi kazandırma yeterliklerinin ise yüksek düzeyde olduğu belirlenmiştir. Araştırmada, öğretmenlerin otantik öğrenme hazırbulunuşluğu ile problem çözme becerisi kazandırma yeterliklerinin cinsiyete, branşa ve mesleki deneyime göre anlamlı bir farklılık göstermediği sonucuna ulaşılmıştır. Araştırmanın sonucunda öğretmenlerin otantik öğrenme hazırbulunuşlukları ile problem çözme becerisi kazandırma yeterliği arasında orta düzeyde, pozitif ve anlamlı ilişkinin olduğu saptanmıştır. Ayrıca, öğretmenlerin problem çözme becerisi kazandırma yeterliklerinden doğru yaklaşımı benimsetme, ilgili yöntemi uygulama ve motive etmenin öğretmenlerin otantik öğrenme hazırbulunuşluklarındaki varyansın %46.6’sını açıklayacak güçte olduğu belirlenmiştir. Öğretmenlerin hizmet içi eğitim programları ile otantik öğrenme uygulamalarını tanımaları ve problem çözme süreçlerine entegre edebilmeleri kolaylaştırılabilir.
Yazar isimleri: ['İshak KOZİKOĞLU', 'Gizem DİLEK', 'Yonca ARKALI']
Yayın Yılı: 28 Eylül 2022
Dergi ismi: Trakya Eğitim Dergisi
Yayın sayfa url: https://dergipark.org.tr/tr/pub/tred/issue/72743/994702
Yayın pdf linki: https://dergipark.org.tr/tr/download/article-file/1971635
