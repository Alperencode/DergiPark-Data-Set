Makale Başlığı: Cyprinus carpio Karaciğer Dokusu Yağ Asidi İçeriğinin Mevsimsel Değişimi
Özet: Bu çalışmada, dişi ve erkek C. carpio’nun karaciğer dokusu yağ asidi bileşiminin mevsime bağlı değişimleri araştırılmıştır.  Balıkların kas dokusu total lipit yağ asidi kompozisyonları; yağ asidi standartları kullanılarak tespit edilmiştir. Tüm mevsimlerde C. carpio’nun karaciğer dokusundaki total lipitlerde SFA (doymuş yağ asitleri) içinde temel bileşen 16:0, MUFA (tekli doymamış yağ asitleri) içinde 16:1n-7 ve 18:1n-9, PUFA (çoklu doymamış yağ asitleri) içinde EPA ve DHA olmuştur. Balığın karaciğer dokusundaki TAG (triaçilgliserol) ve PL (fosfolipid) yağ asidi içeriklerinin farklı olduğu bulunmuştur. Balıkların karaciğer dokusunda baskın yağ asitleri; üreme, sıcaklık ve mevsime bağlı olarak değişmiştir. C. carpio’nun her iki eşeyinin total lipitlerinde n-3/n-6 oranı; karaciğer dokusunda 1.33-2.55 aralığında tespit edilmiştir.
Yazar isimleri: ['Semra KAÇAR', 'Mehmet BAŞHAN']
Yayın Yılı: 15 Haziran 2022
Dergi ismi: Karadeniz Fen Bilimleri Dergisi
Yayın sayfa url: https://dergipark.org.tr/tr/pub/kfbd/issue/70315/988208
Yayın pdf linki: https://dergipark.org.tr/tr/download/article-file/1946357
