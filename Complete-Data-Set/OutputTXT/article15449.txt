Makale Başlığı: Sınıf Öğretmenlerinin Türkçe Öğretiminde Oyunların Kullanımına İlişkin Görüşleri
Özet: Bu araştırmada “Türkçe Öğretiminde Oyunların Kullanımlarına İlişkin Sınıf Öğretmenlerinin Görüşleri” incelenmiştir. Araştırmanın genel amacı, oyunların Türkçe öğretiminde kullanılabilirliği, faydaları, sınırlılıklarının tespit edilmesidir. Öğretmenlerin Türkçe dersinde oyunların kullanımı konusundaki görüşleri önem taşımaktadır. Oyunların kim tarafından hazırlanması gerektiği, hangi sınıf düzeylerinde ve hangi konularda kullanılması gerektiği ve hangi oyunların daha çok kullanıldığına dair öğretmen görüşlerinin ortaya konulması, oyunla Türkçe öğretimi konusunda faydalanılacak bir kaynak oluşturacaktır. Araştırmanın evrenini Afyonkarahisar ili merkez ilçesindeki sınıf öğretmenleri oluştururken, örneklemini ise bu evrendeki random yolla seçilen 408 sınıf öğretmeni oluşturmaktadır. Yapılan araştırma tarama modeline göre düzenlenmiş olup veri toplama aracı olarak kişisel bilgiler formu ve öğretmen anketi kullanılmıştır. Araştırma sonucunda elde edilen bulgular göstermektedir ki; öğretmenler Türkçe öğretiminde oyunlardan yararlanmaktadır. Bu öğretim yönteminin sınırlılıkları olmakla birlikte, öğrenci merkezli olması öğrencilerin aktif katılımını sağlaması, somut kavramları soyutlaştırması, problem çözme becerilerini geliştirmesi yönüyle tercih edilmektedir.
Yazar isimleri: ['Yalçin BAY', 'Emre UĞUR']
Yayın Yılı: 22 Ekim 2022
Dergi ismi: Turkish Journal of Educational Studies
Yayın sayfa url: https://dergipark.org.tr/tr/pub/turkjes/issue/73134/936514
Yayın pdf linki: https://dergipark.org.tr/tr/download/article-file/1765489
