Makale Başlığı: Karanlık Sosyal Medya ve Sosyal Medyanın Karanlık Yüzü: Kavramlar, Araştırmalar ve Stratejiler
Özet: Sosyal medya araştırmalarının pek çoğu, sosyal medyanın hem bireylere (tüketicilere) hem de şirketlere sağladığı avantajlardan bahsederken sosyal medyanın aydınlık yüzüne odaklanmaktadır. Ancak, sosyal medyanın sağladığı sayısız avantaja rağmen, sosyal medyanın karanlık yüzüne odaklanan sosyal medya araştırmalarının sayısı giderek artmaktadır. Türkçe alanyazında ise hem “karanlık sosyal medya” kavramına hem de sosyal medyanın karanlık yüzüne odaklanan çok az sayıda örnek olay araştırması ya da ampirik araştırma bulunmaktadır. Bu bağlamda, Türkiye’de akademik bir boşluk söz konusudur. Bu makalenin amacı, “karanlık sosyal medya” ve sosyal medyanın karanlık yüzü ile ilgili uluslararası alanyazın taraması yapmaktır. Bu amaçla, makale, “karanlık sosyal medya”ya ilişkin kavramsal yaklaşımlara odaklanmakta ve sosyal medyanın işlevselliğine (paylaşım, mevcudiyet, sohbetler, kimlik, ilişkiler, gruplar ve itibar) dayanan kavramsal ve teorik bir çerçeveyi irdelemektedir. Makalede, sosyal medyanın karanlık yüzüne odaklanan araştırmaların bulgularına yer verilmekte ve sosyal medyanın neden olduğu tahribat gözler önüne serilmektedir. Ayrıca, makalede hem bu araştırmaların geleceğine ışık tutan önermeler hem de sosyal medyadan kaynaklanan riskleri azaltmak için geliştirilmiş stratejiler vurgulanmaktadır.
Yazar isimleri: ['İlker ERDOĞAN']
Yayın Yılı: 30 Haziran 2022
Dergi ismi: Türkiye İletişim Araştırmaları Dergisi
Yayın sayfa url: https://dergipark.org.tr/tr/pub/turcom/issue/68746/1048522
Yayın pdf linki: https://dergipark.org.tr/tr/download/article-file/2159667
