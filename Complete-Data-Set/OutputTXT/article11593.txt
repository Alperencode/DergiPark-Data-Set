Makale Başlığı: E-TİCARET UZMANLARININ İŞE ALINMASINDA ARANAN NİTELİKLERE YÖNELİK BİR ARAŞTIRMA: KARİYER.NET ÖRNEĞİ
Özet: Çalışmada e-ticaret uzmanlarının iş ilanlarında aranan temel nitelikler üzerinden meslek profilinin çıkarılabilmesi amaçlanmıştır. Bunun için 13 Ekim-14 Aralık 2021 tarihleri arasında Kariyer.net insan kaynakları web sitesinde “e-ticaret uzmanlığı” başlığı altında yayınlanan toplam 120 adet ilan çalışmanın örneklemi olarak ele alınmıştır. Söz konusu ilanlar; yaş, cinsiyet, eğitim seviyesi, mezun olunan bölüm, tecrübe süresi, yabancı dil bilgisi ve bilgisayar bilgisi gibi bireysel özellikler, beceri ve yetenekler ile sorumluluklar üzerinden bir içerik analizine tabi tutulmuştur. Analiz sonuçlarına göre adaylardan; eğitim düzeyi için lisans ve mezun olunan bölümler için mühendislik bölümleri, tecrübe düzeyi için en az 2 yıl, dil bilgisi için en az 1 dilbilgisi özellikle İngilizce ve bilgisayar bilgisi için özellikle Ms Office bilgisayar programlarına hakimiyet ağırlıklı olarak talep edilmiştir. E-ticaret süreç bilgisi, yönetim panellerine hakimiyet ve uygulama geliştirme konusunda bilgi sahibi olmak da adaylardan aranan sorumluluklar içerisinde yer almıştır.  Diğer yandan adaylarda aranan beceri ve yeteneklerde ise; ekip çalışmasına yatkınlık, analitik düşünebilme, kuvvetli iletişim, çözüm odaklılık, alanı ile ilgili trend ve teknolojileri takip etmek, analiz ve raporlama yeteneğine sahip olmak en çok aranan nitelikler arasında tespit edilmiştir.
Yazar isimleri: ['Merve ERTÜRK']
Yayın Yılı: 26 Haziran 2022
Dergi ismi: Mersin Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/meusbd/issue/70469/1053984
Yayın pdf linki: https://dergipark.org.tr/tr/download/article-file/2177269
