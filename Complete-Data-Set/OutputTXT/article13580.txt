Makale Başlığı: Covid-19 Pandemi Sürecinde Kadınların Doğum Sonrası Kaygı Düzeylerinin İncelenmesi
Özet: Amaç: Bu araştırmanın amacı COVİD-19 pandemi sürecinde kadınların doğum sonrası kaygı düzeylerini belirlemektir.Yöntem: Bu çalışma tanımlayıcı tipte bir çalışmadır. Temmuz 2020-Ocak 2021 tarihleri arasında bir hastanenin kadın hastalıkları ve doğum servisinde gerçekleştirilmiştir. Çalışma 271 kadın ile yürütülmüştür. Veriler, Görüşme Formu ve Durumluk Sürekli Kaygı Ölçeği (STAI) kullanılarak toplanmıştır.Bulgular: Araştırmaya katılan kadınların yaş ortalamasının 28.25 ± 5.04 olduğu tespit edilmiştir. Araştırmada kadınların doğum sonrası, durumluk kaygı puan ortalamaları (STAI-S) 43.03 ± 4.08, sürekli kaygı puan ortalamaları (STAI-T) ise 47.34 ± 5.50 bulunmuştur. Araştırmada, kadınların eğitim düzeyinin, prenatal bakım hizmeti alma sayısının, COVID-19 enfeksiyonuna bağlı korku yaşama, kendi ve bebeği için endişelenme durumlarının durumluk kaygı düzeyini etkilediği belirlenmiştir (p = 0.005; p = 0.010; p = 0.033; p =0.037; p = 0.011; p =0.017). Bununla birlikte, kadınların bebeği için endişelenme durumunun da sürekli kaygı düzeyini etkilediği bulunmuştur.Sonuç ve Öneriler: Bu araştırmada, COVİD-19 pandemi sürecinde kadınların doğum sonrası durumluk ve sürekli kaygılarının “orta düzeyde” olduğu belirlenmiştir. Bu doğrultuda, doğum sonrası dönemde kadınların kaygı düzeylerinin belirlenmesi, anne-yenidoğan sağlığı açısından spesifik müdahaleleri uygulamada temel oluşturacaktır.
Yazar isimleri: ['Demet AKTAŞ', 'Özlem İSKENDER']
Yayın Yılı: 29 Ağustos 2022
Dergi ismi: Samsun Sağlık Bilimleri Dergisi
Yayın sayfa url: https://dergipark.org.tr/tr/pub/jshs/issue/72266/1022310
Yayın pdf linki: https://dergipark.org.tr/tr/download/article-file/2076397
