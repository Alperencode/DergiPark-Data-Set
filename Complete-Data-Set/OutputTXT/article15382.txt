Makale Başlığı: Kıvırcık Marulda (Lactuca sativa L. var. crispa) Borlu Gübre ve Humik Asit Uygulamalarının Bazı Bitki Özelliklerine Etkisi
Özet: Bu araştırmada ısıtmasız plastik sera koşullarında kıvırcık marul çeşitlerinde borlu gübre ve humik asidin verim ve bitki özelliklerine etkisi belirlenmiştir. Bitkiler 3:1 oranında hazırlanan torf:perlit karışımında yetiştirilmiştir. Ekim kabı olarak 50x18x16 cm boyutlarındaki saksılar kullanılmıştır. Çalışma tesadüf parselleri deneme deseninde 3 tekerrürlü olarak kurulmuş ve her bir saksı uygulama tekerrürü olarak kabul edilmiştir. Çalışmada bitkisel materyal olarak Fırtına, Olenka ve Campania kıvırcık marul çeşitleri kullanılmıştır. Borlu gübre 0, 50, 100, 200 ve 400 g da-1 dozlarında, humik asit ise 0 ve %0.2 dozlarında denenmiştir. Marul bitkilerinde verim (g m-2), kök uzunluğu (cm) ve yaprak sayısı (adet/bitki) değerleri ile yaprak uzunluğu (cm) ve yaprak eni (cm) değerleri belirlenmiştir. Borlu gübre 50 g da-1 dozunda uygulandığında yaklaşık %4 oranında bitki veriminde artış sağlamıştır. Borlu gübre uygulamaları ile bitkilerde yaprak sayısı azalırken, kök uzunluğu değeri ise artış göstermiştir. Humik asit uygulamaları bitki verimini ve yaprak uzunluğu değerlerini artırırken, yaprak sayısı ve kök uzunluğu değerlerine azaltıcı yönde etki etmiştir. Borlu gübre uygulamalarına çeşitlerin tepkisi farklı bulunmuştur.
Yazar isimleri: ['Atnan UĞUR']
Yayın Yılı: 30 Haziran 2022
Dergi ismi: Turkish Journal of Agricultural Engineering Research
Yayın sayfa url: https://dergipark.org.tr/tr/pub/turkager/issue/70433/998431
Yayın pdf linki: https://dergipark.org.tr/tr/download/article-file/1986266
