Makale Başlığı: Hanefî Mezhebi Bağlamında Zararın Satım Akdinin Sıhhatine Etkisi
Özet: Zarar vermeme ve zararın giderilmesi prensibi gerek İslam hukukunun gerekse diğer hukuk sistemlerinin teşekkülünde önemli bir etken olan olup, birçok hükmün dayanağı olarak zikredilmektedir. Usulden fürûa hemen hemen fıkhın bütün konularında karşımıza çıkan zarar çok geniş bir kavramdır. Zararın hüküm doğurduğu bu alanlardan biri de genelde borçlar hukuku özelde ise akid teorisidir.  Çünkü zarar akitlerin gerek kuruluşunda gerek sıhhatinde gerekse lüzûmu ve nefâzında etkili olup, bu hususların teşekkülünde birçok hükmün gerekçesi olarak zikredilmektedir. Bu makalede Hanefî mezhebine ait fesad teorisi içinde zararın etkisi, satım akdi özelinde, fürû örnekleri incelenerek ele alınmış olup, örneklerle açıklanmaya çalışılmıştır. Bu kapsamda ilk olarak zararın tanımı ve çeşitleri ele alınmış daha sonra zararın satım akdinin sıhhatine etkisi örneklerle ortaya konulmuştur. Ardından müstakil bir fesat sebebi olarak zarar örnekleri verilmiş, daha sonra da diğer fesat sebepleri üzerinde zararın etkisi örneklerle müşahhas hale getirilip açıklanmaya çalışılmıştır.
Yazar isimleri: ['Abdurrahman HAÇKALI', 'Seyfullah KARA']
Yayın Yılı: 15 Eylül 2022
Dergi ismi: Eskişehir Osmangazi Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/esoguifd/issue/71425/1132519
Yayın pdf linki: https://dergipark.org.tr/tr/download/article-file/2493828
