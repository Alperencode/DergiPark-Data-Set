Makale Başlığı: SEBEPLERİ IŞIĞINDA 1898 ANDİCAN OLAYI; İSYAN MI, BAĞIMSIZLIK HAREKETİ Mİ?
Özet: Bu makalede, 1898 yılında Fergana’nın Andican şehrinde Dükçü İşan liderliğinde meydana gelen olay konu alınmıştır. Ayaklanma bölgenin Rus işgalinde olması, Çarlık tarafından uygulanan politikalar, Dükçü İşan’ın kimliği, Kırgızlar gibi birçok etken üzerinden ele alınmaktadır. Yapılan araştırmalarda olayın nedenleri üzerine farklı görüşler ortaya konulmuştur. Ortaya koyulan nedenlerde asıl sebebin ne olduğu da tartışılan konulardandır. Bu yazıda olayın amilleri genel itibariyle; Rus Çarlığının iskân ve din politikası, ekonomik bozulma, sosyal-ahlaki bozulma, bağımsızlık düşüncesi çerçevesinde ele alınmıştır. Ardından ayaklanmanın hazırlık süreci, gelişim aşaması ve sonucuna kısaca değinilmiştir. Ayaklanmanın sonucunda yapılan cezalandırmalar ile ayaklanmaya olan yaklaşımlara da yer verilmiştir. Olayın sebepleri üzerine olan görüşlerden varılan sonuç ile de ayaklanmanın isyan mı yoksa millî bir bağımsızlık mücadelesi olarak mı çıktığısorusuna cevap aranmıştır. Akabinde isyan ve bağımsızlık kavramları ayrı ayrı incelenmiş, bu doğrultuda olayın nedenleri, süreci, yaşananlar ve sonucu kategorize edilmiştir. Konu üzerindeki görüşler incelendiğinde ayaklanmanın çıkışında katılımcılarda farklı önceliklerin olduğu görülmüştür. Ayaklanmaya yönelik yapılan çalışmalarda da olayın ele alınışı farklılık göstermiştir. Başvurulan çalışmaların değişik nazarlarla değerlendirilmiş olmasına, taraflı bir sonuca varmamak adına dikkat edilmiştir. Bu bağlamda varılan sonuçta; milleri itibariyle ayaklanmanın isyan olduğu bağımsızlık mücadelesi algısının sonradan geliştiği anlaşılmaktadır. Ancak isyan ile bağımsızlık hareketinin birbiri içine geçtiği ve ayrıma gidilmesinin zor olduğu da varılan sonuçlardan birisidir.
Yazar isimleri: ['Nurefşan ÇETİNTAŞ']
Yayın Yılı: 30 Haziran 2022
Dergi ismi: Ankara Hacı Bayram Veli Üniversitesi Edebiyat Fakültesi Dergisi
Yayın sayfa url: https://dergipark.org.tr/tr/pub/ahbvedebiyat/issue/70895/1095902
Yayın pdf linki: https://dergipark.org.tr/tr/download/article-file/2342562
