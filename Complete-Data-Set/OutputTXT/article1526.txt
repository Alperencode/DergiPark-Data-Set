Makale Başlığı: Uluslararası Turizm İşletmeciliği Öğretim Programlarının Lisansüstü Seviyede İncelenmesi ve Müfredat İçin Ders Önerisi
Özet: Turizm hızla büyüyen bir endüstri ve önemli bir istihdam kaynağıdır. Turizmin oluşturduğu istihdam neticesinde turizm alanında eğitime verilen önem de artmıştır. Dünyanın birçok yerinde özellikle turizm işletmeciliği alanında lisans ve lisansüstü eğitim programları bulunmakta olup turizm işletmeciliği alanında lisansüstü eğitime verilen önemin artması ile eğitim kalitesindeki rekabet de artmaktadır. Yürütülen bu araştırmanın amacı; Turizm İşletmeciliği Yüksek Lisans ve Doktora Programları için yeni ve özgün nitelikte bir ders programı önermektir. Bu amaç doğrultusunda öncelikle literatür taraması yapılmış ve lisansüstü turizm eğitiminin önemi açıklandıktan sonra QS World University Rankings 2019 raporunda ilk 500’e giren üniversitelerden turizm işletmeciliği alanında lisansüstü eğitim veren üniversitelerin internet siteleri incelenerek, turizm işletmeciliği lisansüstü programları ile ilgili web sitelerinden elde edilen bulgular, nitel araştırma kapsamında belirli temalar altında sınıflandırılmıştır. Ulaşılan temalar, ortak alan ve tekrar sıklığına göre belirlenmiştir. Bu temalar; “Pazarlama”, “İşletme”, “Finans, Muhasebe ve Ekonomi”, “Sürdürülebilirlik”, “Politika ve Planlama”, “Araştırma Yöntemleri”, “Teori”, “İstatistik ve Veri Analizi”, “Seminer-Öneri-Tez Yazımı”, “Girişimcilik”, “Kültür/Miras”, “Bilgi ve İletişim Teknolojileri”, “Genel Turizm” ve “Diğer” olmak üzere sınıflandırılmıştır. Sonuçlar doğrultusunda uluslararası standartlara uygun olarak Türkiye’deki lisansüstü programlar için ders programında yer alması gereken dersler önerilmiştir.
Yazar isimleri: ['Selma MEYDAN UYGUR', 'Cemal Ersin SİLİK', 'Erdem ŞİMŞEK', 'Tuğba ŞEN KÜPELİ', 'Seval KURT', 'Ayşe Selin DÜLGER', 'Beyza HATIRNAZ']
Yayın Yılı: 29 Haziran 2022
Dergi ismi: Ankara Hacı Bayram Veli Üniversitesi Turizm Fakültesi Dergisi
Yayın sayfa url: https://dergipark.org.tr/tr/pub/ahbvtfd/issue/70578/1089886
Yayın pdf linki: https://dergipark.org.tr/tr/download/article-file/2318123
