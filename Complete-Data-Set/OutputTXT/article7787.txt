Makale Başlığı: Üst Manto Kökenli Geç Kretase Yaşlı Elazığ Magmatik Kayaçlarının  Sr-Nd İzotop Bileşimi ve Petrojenetik Özellikleri
Özet: Geç Kretase yaşlı Elazığ Magmatitleri, Elazğ yakın D-GD’sunda plütonik ve volkanik kayaçlarla temsil edilir. Granit/granodiyorit ve diyorit bileşimindeki plütonik kayaçlara kıyasla, çok daha geniş yayılımlı olan volkanik kayaçlar, kristal ve litik tüf bileşimli piroklastik kayaçlar ile lavlardan oluşmuştur. Piroklastik kayaçlarla ardalanmalı olarak bulunan lavlar andezit, bazalt, bazaltik andezit, spilitik bazalt, dasit ve riyolit bileşimlidir. SiO2 içeriğine göre, bazikten asidik bileşime kadar değişen plütonik (48.13-73.40) ve volkanik (51.47-74.84) kayaçlar, element içerikleri bakımından birbirleriyle genel olarak uyumludur. Subalkali özellikli ve büyük iyon yarıçaplı element ve hafif nadir toprak elementler bakımından farklı oranlarda zenginleşme gösteren tüm kayaçlar Nb, Ta ve Ti bakımından belirgin negatif anomali göstermeleri ile yitimle ilişkili kayaçların jeokimyasal özelliğini yansıtmaktadır. Bu kayaçlar 87Sr/86Sr(i) (0.704170 - 0.700165) ve 143Nd/144Nd(i) izotop (0.512669 - 0.512896) değerlerine göre tüketilmiş manto bölgesini işaret ederken, elementlerin diyagramlardaki dağılımları bu kayaçların, volkanik yay ortamında, yitim etkisi ile oluşmuş sıvılarla beraber, sediman ergiyikleri ile metasomatize edilmiş ve yitimle zenginleşmiş, litosferik kaynak kökenli ergiyikten oluştuğunu göstermektedir. Ancak tüm kayaçların değişken ergime koşulları ve farklı oranlardaki kısmı ergimelerine karşın, bu kayaçların kökeninde kabuksal kirlenmenin önemli etken olduğu görülür.
Yazar isimleri: ['Sevcan KÜRÜM']
Yayın Yılı: 30 Haziran 2022
Dergi ismi: International Journal of Pure and Applied Sciences
Yayın sayfa url: https://dergipark.org.tr/tr/pub/ijpas/issue/70506/1037368
Yayın pdf linki: https://dergipark.org.tr/tr/download/article-file/2135248
