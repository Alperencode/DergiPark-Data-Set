Makale Başlığı: Çok Kültürlülük, Demokratik Vatandaşlık ve İnsan Haklarına İlişkin Tutumların Dini-Manevi Değerlerle İlişkisi: Üniversite Örneklemi Üzerine Bir Araştırma
Özet: Bu çalışmada örneklemin dini eğilimlerine göre çok kültürlülük, insan hakları ve demokratik vatandaşlık tutumlarında farklılaşma olup olmadığı temel problemimizi oluşturmaktadır. Bu bağlamda çalışmamız, Kahramanmaraş Sütçü İmam Üniversitesi örneğinde çok kültürlülük, insan hakları ve demokratik vatandaşlık tutumlarının dindarlık eğilimine göre ortaya çıkan farklılaşmalarını araştırmayı amaçlamaktadır. Temel probleme bağlı olarak oluşturulan alt problemler; “Örneklemin çok kültürlülük, demokratik tutum ve insan haklarına ilişkin algı düzeyi sosyo-demografik değişkenlere göre farklılaşmakta mıdır? Dindarlık tutumlarına göre çok kültürlülük algı düzeyi, insan haklarına ilişkin algı düzeyi ve demokratik vatandaşlık düzeyi farklılaşmakta mıdır?” şeklindedir. Dindarlık eğilimleri bireyin davranışlarında bazı farklılıkları ortaya çıkarmaktadır. Çalışmada katılımcıların çok kültürlülük, demokratik vatandaşlık ve insan hakları tutumlarını; aile dindarlık düzeyi, sağlam dini inanç düşüncesi, toplumsal değer algısı, dinin hayata anlam katması ve iyi insan olma şartı gibi değişkenler açısından da incelemek amaçlanmıştır. Sonuç olarak çok kültürlülük, demokratik vatandaşlık ve insan haklarına ilişkin tutumların oluşumunda önemli faktörlerden birisinin de dini-manevi değerler olduğu ifade edilebilir.
Yazar isimleri: ['Abdurrahman ÜNALAN', 'Saffet KARTOPU']
Yayın Yılı: 30 Haziran 2022
Dergi ismi: Kahramanmaraş Sütçü İmam Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/ksuifd/issue/70709/1071952
Yayın pdf linki: https://dergipark.org.tr/tr/download/article-file/2247586
