Makale Başlığı: Uluslararası Müzik Sertifika Programı Teori Sınavı İçeriklerine Yönelik Öğretim Elemanı Görüşleri
Özet: Araştırmanın amacı, müzik öğretmenliği lisans programındaki müzik teorisi derslerine yönelik içeriğin, The Associated Board of the Royal Schools of Music (ABRSM)’in baraj niteliği taşıyan 5. seviye teori sınavını aşmak için yeterli olup olmadığına ilişkin öğretim elemanları görüşlerini ortaya koymaktır. Araştırma, yöntemi bakımından niteldir. Araştırmada, Batı müziği teori ve uygulaması dersini yürüten 6 öğretim elemanı ile ABRSM 5. seviye teori sınavı içeriklerine yönelik görüşmeler yapılmıştır. Görüşmeler, yapılandırılmış görüşme tekniği ile gerçekleştirilmiş; veriler içerik ana lizi ile çözümlenmiştir. Öğretim elemanlarının görüşleri doğrultusunda ders içeriğini oluşturan nota/sus işareti değerleri, aralıklar, enarmonik perde bilgisi ve ilgili tonaliteyi bulma konularının öncelikli konular olarak sıralandığı; bu konular yeterince anlaşılmadan transpoze, terimler ve işaretler, çalgı ve ses grupları konularına geçilmediği anlaşılmakla birlikte; öncelikli konular dışındaki sorularda öğretim elemanlarının farklı görüşlerde olduğu ortaya çıkmıştır.
Yazar isimleri: ['Ayşegül GÖKLEN', 'Enver TUFAN']
Yayın Yılı: 28 Haziran 2022
Dergi ismi: Eğitim ve Toplum Araştırmaları Dergisi
Yayın sayfa url: https://dergipark.org.tr/tr/pub/etad/issue/70453/1054035
Yayın pdf linki: https://dergipark.org.tr/tr/download/article-file/2177474
