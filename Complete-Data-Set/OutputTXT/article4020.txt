Makale Başlığı: RUS EDEBİYATINDA BÜYÜK VATAN SAVAŞI (1941-1945) VE BİR CEPHE YAZARI:  LEONİD LEONOV
Özet: Sosyal, tarihi, siyasi ve kültürel bir olgu olan savaş, tüm dünya edebiyatlarında işlenen başlıca temalar arasında yer alır. Yazarlar ve şairler, toplumu yakından ilgilendiren ve toplum hayatını derinden etkileyen savaşı çeşitli yönleri ile ele alarak anlatmaya çalışırlar. Ele aldıkları eserlerde yaşadıkları zorlukları, yenilgileri, zaferleri, kahramanlıkları, acıları, acımasızlıkları dile getirirken amaçları halkı savaş konusunda bilgilendirmektir. Bir taraftan da tarihe kaynaklık eden bu eserler, milletlerin milli şuurlarının açık tutulmasında aracılık eder.  Özellikle devrimler, iç savaşlar, dünya savaşları ve savaş sonrası başlatılan bağımsızlık mücadeleleri, Rus edebiyatında köklü değişikliklerin oluşmasına yol açmıştır. Rusya’da Büyük Vatan Savaşı (Великая Отечественная война, Velikaya oteçestvennaya voyna, 1941-1945) olarak bilinen II. Dünya Savaşı sırasında bizzat savaşı yaşayarak cepheye katılmış yazarlar ve şairler, edebiyata yeni bir yön vermişlerdir. Bu cephe yazarları savaş muhabirliği yaparak kendi deneyimlerini eserlerinde okuyucuyla buluştururken, gerçek cephe hayatını ve savaşın etkilerini de tüm detayları ile yansıtmışlardır. Bu yazarlardan biri de ünlü cephe yazarı ve muhabiri olan Sovyet Rus yazar Leonid Maksimoviç Leonov (1899-1994) olmuştur. Çalışmada Büyük Vatan Savaşı’nın Rus edebiyatındaki yerine, Leonov’un yazar ve savaş muhabiri kimliğine, savaşın onun hayatındaki etkisine ve eserlerinde genel olarak ne gibi konular üzerinde durduğuna değinilmiştir. Bireysel temalara yer verdiği gibi toplumsal temalara da eserlerinde değinen yazarın, devrimle birlikte değişen yönetim biçimi, Birinci Dünya Savaşı, devrimler, iç savaş ve Büyük Vatan Savaşı ele aldığı temalardan bazılarıdır. Eserlerinde ağırlıklı olarak savaş temasını ele alan yazar, cephede ve cephe gerisinde yaşananları gerçekçi ve net bir şekilde aktarır.
Yazar isimleri: ['Selin TEKELİ']
Yayın Yılı: 26 Ekim 2022
Dergi ismi: Dicle Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/diclesosbed/issue/73179/1061045
Yayın pdf linki: https://dergipark.org.tr/tr/download/article-file/2204820
