Makale Başlığı: Beslenme ve Diyetetik Öğrencilerinin Beslenme ve Biyokimya Öğrenimlerinin Ağız ve Diş Sağlığına Etkisi Hakkında Bilgi Düzeyleri
Özet: Amaç: Bu çalışmanın amacı Burdur Mehmet Akif Ersoy Üniversitesi Beslenme ve Diyetetik bölümü öğrencilerinin ağız ve diş sağlığına yönelik uygulama, bilgi ve tutumlarını değerlendirmektir.Gereç ve Yöntem: Çalışmaya 140 gönüllü katıldı. Çalışmada, biyokimya ve ağız ve diş sağlığı ile ilgili sahip oldukları bilgi, eğitim ve düşünceleri ile ilgili toplam 22 soru soruldu. Öğrenciler bilgi sorularında biyokimya derslerini tamamlamış 3. ve 4. sınıf öğrencileri ve tamamlamamış 1. ve 2. sınıf öğrencileri olarak gruplandırıldı. Bulgular: Öğrencilerin1.ve 2. sınıfta aldıkları biyokimya ve diğer derslerin ağız ve diş sağlığı bilgisini arttırdığı istatistiksel olarak gözlenmiştir (p˂0.05). Çalışmadaki öğrencilerin %67.85'i ağız ve diş sağlığı konusunda aldıkları eğitimin yeterli olmadığını belirtirken, %84.24'ü danışanlarına yazacakları diyet listelerinde, ağız ve diş sağlığını koruma konusunda hassasiyet göstereceklerini belirtti. Sonuç:  Öğrencilerin ağız ve diş sağlığı konusunda kapsamlı bir eğitim almaları için müfredata ilgili dersler eklenebilir. Meslek yaşamları boyunca bu bilgileri topluma aktarmaları çok önemlidir.
Yazar isimleri: ['Betül İŞİNER KAYA', 'Elif Nihan KÜÇÜKYILDIZ']
Yayın Yılı: 28 Ağustos 2022
Dergi ismi: Bandırma Onyedi Eylül Üniversitesi Sağlık Bilimleri ve Araştırmaları Dergisi
Yayın sayfa url: https://dergipark.org.tr/tr/pub/boneyusbad/issue/72348/1099179
Yayın pdf linki: https://dergipark.org.tr/tr/download/article-file/2356354
