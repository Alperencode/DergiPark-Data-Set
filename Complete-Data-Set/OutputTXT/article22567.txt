Makale Başlığı: İklim değişikliğine karşı dirençli kent/şehir uygulamaları: Denizli örneği
Özet: Gezegenimizin karşı karşıya olduğu en büyük tehditlerden biri iklim değişikliğidir. Yerkürenin sıcaklığının sanayi devrimi öncesine kıyasla 2ºC'den daha fazla yükselmesiyle, iklim değişikliği geri dönülemez hale gelecek ve uzun vadede çok büyük etkiler yaratacağı beklenmektedir. Kentsel gelişme kalıpları ve kentsel nüfusun büyümesi, toplam enerji tüketimini ve ilgili sera gazı emisyonlarını etkileyen, iklim değişikliğinin ana sebeplerindendir. Bu nedenle, dirençli şehirler sayesinde gelecekteki olası değişikliklere ve bu değişikliklerin sosyal, ekonomik ve teknik sistemler ve altyapılara verebileceği zararlardan korunabilmek ve bu olası değişiklikler karşısında aynı işlevleri, sistemleri ve kimliği koruyabilecek durumda olmak için kapasite geliştirebilen şehirler inşa etmek gerekmektedir. Şehirler, iklim değişikliğinden en çok etkilenen yapı olmasının yanında bu duruma karşı mücadelede en önemli yapılardan biridir. Bu nedenle şehirlerin iklim değişikliği etkilerini en aza indirmek için kendilerine özgü uyum eylem planlarını geliştirmesi ve etkin bir şekilde uygulaması gerekmektedir. Çalışmanın amacı, dirençli kentler oluşturulması için çok paydaşlı iş birliğiyle yapılan bir strateji planını hazırlık, uygulama ve işlevselliği açısından literatürdeki örnek planlar üzerinden ele almak ve yapılacak çalışmalara iyi uygulama örneği sunmaktır. Bu kapsamda da Denizli şehrinin fiziksel, çevresel, morfolojik ve sosyo-ekonomik özellikleri incelenerek iklim değişikliği politikasına uygun olarak İklim Değişikliği Eylem Planı ortaya çıkmıştır. Aynı zamanda şehirlerin sürdürülebilir olması ve şehirlerde yaşayan insanların büyük şoklar ve stresler karşısında büyük farklılıklar ile karşılaşmadan hayatlarına devam etmeleri için gereken yeni koşullara uyum sağlamaları için Akıllı Şehir Uygulamaları hayata geçirilmiştir. Çalışmanın üzerine yoğunlaştığı Denizli Büyükşehir Belediyesi (DBB)’nin ortaya koyduğu gelecek öngörüsü, stratejik plan ve faaliyet raporları incelenerek yorumlanmaya çalışılmıştır. Literatür ve içerik analizi yöntemleri kullanılarak yapılan bu çalışmada DBB ’nin dirençlilik ile ilgili bir gelişme yapıp yapmadığı incelenecektir
Yazar isimleri: ['Ramazan DEĞİRMENCİ', 'Gözde Nur AKŞAN', 'Seçil HADIMLIOĞLU', 'Berna YILMAZ']
Yayın Yılı: 12 Ağustos 2022
Dergi ismi: Çevre Şehir ve İklim Dergisi
Yayın sayfa url: https://dergipark.org.tr/tr/pub/csid/issue/72150/1120992
Yayın pdf linki: https://dergipark.org.tr/tr/download/article-file/2445940
