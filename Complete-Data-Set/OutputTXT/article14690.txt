Makale Başlığı: SERBEST CUMHURİYET FIRKASI’NDA GENEL SEKRETERLİK KURUMU VE NURİ CONKER’İN GENEL SEKRETERLİĞİ
Özet: Türkiye’de Cumhuriyet devrinde kurulan ikinci muhalefet partisi olan Serbest Cumhuriyet Fırkası siyasî tarihimizde önemli yere ve farklı özelliklere sahiptir. Parti bizzat Cumhurbaşkanı ve CHF Genel Başkanı Mustafa Kemal Paşa’nın isteği ve desteğiyle ortaya çıkmıştır. Hem Türkiye’nin içinde bulunduğu ekonomik zorluklar ve iktidarın denetlenememesi gibi unsurlar ve hem de tek partili sistemin Batı’daki negatif algısı bu muhalefet partisinin teşkilinde ana etkenler olarak görülmektedir. Kısa zaman içinde iktidar politikalarından memnun olmayan çevrelerin büyük ilgisiyle karşılanan SCF’nin bir başka önemli özelliği de kurucu kadrosu arasında Mustafa Kemal Paşa’nın yakın arkadaşlarının bulunmasıdır. Bu isimlerden birisi olan Nuri Bey, partinin Genel Sekreterliği’ni üstlenmiş ve sadece üç ay kadar siyaset sahnesinde kalan bu partinin liderden sonraki ikinci ismi olmuştur. Bu çalışmada SCF Genel Sekreteri Nuri Bey’in parti adına yürüttüğü siyasî faaliyetler ele alınacaktır.
Yazar isimleri: ['Ahmet GÜLEN']
Yayın Yılı: 30 Eylül 2022
Dergi ismi: Tarih Araştırmaları Dergisi
Yayın sayfa url: https://dergipark.org.tr/tr/pub/tariharastirmalari/issue/72887/929980
Yayın pdf linki: https://dergipark.org.tr/tr/download/article-file/1740908
