Makale Başlığı: TÜBİTAK (4007) Kartal Robotik Ve Kodlama Bilim Şenliğindeki Katılımcı Tutumlarının Değerlendirilmesi
Özet: Bilim şenlikleri henüz okuma yazma bilmeyen küçük yaş gruplarından yetişkingruplarına kadar birçok katılımcıyı bir araya getiren, bilimsel iletişimin ve bilimselokuryazarlığın yaygınlaştırılmasını sağlayan, bilimsel bilgi, teknoloji ve toplum arasındaki ilişkinin kurulmasını destekleyen etkinlikler ve uygulamalar içeren proje çalışmalarıdır. Yapılan bu çalışmaların en önemli amaçlarından biri toplum bireylerininbilime karşı olumlu tutum geliştirmesini sağlamaktır. Bu bağlamda yapılan araştırmanın amacı, TÜBİTAK 4007 kodlu bilim toplum destek programları kapsamındagerçekleşmiş olan Kartal Robotik ve Kodlama Bilim Şenliği adlı projeye katılan öğrencilerin bilim şenliklerine yönelik tutumlarında şenlik öncesinde ve sonrasında cinsiyet, yaş ve okul kademesi değişkenleri açısından farklılık olup olmadığını incelemektir. Araştırmada yöntem olarak deneysel araştırma desenlerinden tek grup ön test-son test desenine uygun olarak yarı deneysel desen kullanılmıştır. Çalışmanın örneklemini, 2-3-4 Aralık 2021 tarihlerinde, İstanbul ili, Kartal ilçesinde düzenlenen TÜBİTAKtarafından desteklenen Kartal Robotik ve Kodlama Bilim Şenliği’ ne katılan ilkokul,ortaokul ve lise kademesindeki öğrenciler oluşturmaktadır. Araştırmanın verilerinitoplamak için kullanılan araç Bilim Şenliği Tutum Ölçeği (BŞTÖ)’ dir. Bu ölçeklerdenelde edilen verilerin analiz edilmesinde ise istatistik paket programı kullanılmıştır.Çalışma sonucunda ilkokul, ortaokul ve lise öğrencilerinin genel olarak, bilim şenliklerinin kişisel gelişime katkısı olduğu, ilgi çekici olduğu, bu sürecin sıklıkla tekrarlanmasını istedikleri yönünde görüş bildirdikleri belirlenmiştir. Bununla birlikte öğrencilerin bilim şenliklerine yönelik tutumlarında yaş, cinsiyet ve okul kademesinin,anlamlı bir farklılık yaratacak bir değişken olmadığı görülmüştür.
Yazar isimleri: ['Mehmet İlkay KAYA']
Yayın Yılı: 15 Nisan 2022
Dergi ismi: 21. Yüzyılda Eğitim Ve Toplum Eğitim Bilimleri Ve Sosyal Araştırmalar Dergisi
Yayın sayfa url: https://dergipark.org.tr/tr/pub/egitimvetoplum/issue/71141/1118216
Yayın pdf linki: https://dergipark.org.tr/tr/download/article-file/2434619
