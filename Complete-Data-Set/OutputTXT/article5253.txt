Makale Başlığı: Nefsin (Canın) Korunması İlkesine Muhalif Bazı Rivayetler ve Tahlili
Özet: İslâm dininin korumayı amaçladığı beş temel unsur vardır. Bunlar;  din, akıl, can, mal ve nesil güvenliğidir. Zarurât-ı hamse olarak da ifade edilen bu hususlar her insanın eşit şekilde sahip olduğu güvenlik haklarıdır. Ancak söz konusu hususların temini diğer insanların hakları ihlal edilmediği takdirde geçerli olmaktadır. Dolayısıyla kişiye karşı işlenen bazı suçlarda birtakım cezaî yaptırımlar din veya devlet tarafından uygulanagelmiştir. İslâm hukukunda kişilere uygulanan bazı cezaların kaynağı ise elbette Kur’an ve sünnettir. Kur’an’da suça mukabil verilen öldürme cezasına bakıldığında kısas cezası karşımıza çıkmaktadır. Rivayetlerde yer alan bu cezalandırma türünün ise çeşitlilik arz ettiği görülmektedir. Bu çalışmada nefsin korunması ilkesine muhalif olarak gelen bazı hadislerde yer alan “öldürme” emirlerine yer verilmiştir. Çalışmada öncelikle suç ve ceza kavramları ele alınmıştır. Ardından “öldürme” emri ile ilgili bazı rivayetlerin sened ve metin tahlili yapılarak, rivayetlerin sıhhat durumuna ve konu ile ilgili değerlendirmelere yer verilmiştir. Burada çalışmanın sınırları açısından sadece amelî konularda bazı hadisler ele alınmıştır.
Yazar isimleri: ['Merve ŞİŞMAN']
Yayın Yılı: 30 Haziran 2022
Dergi ismi: Erzincan Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/erzisosbil/issue/70984/1037614
Yayın pdf linki: https://dergipark.org.tr/tr/download/article-file/2136236
