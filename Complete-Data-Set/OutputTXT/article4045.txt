Makale Başlığı: 1.0’DAN 5.0’A DÜNYA: WEB, PAZARLAMA, ENDÜSTRİ VE TOPLUM
Özet: Salt okunur bilgi hizmeti veren Web 1.0’dan Web 5.0 ile sadece insanlar arasında değil makineler arasında da iletişime geçiş olmuştur. Makineler arası iletişime imkân tanıyan nesnelerin interneti, bu devrimsel sürece önayak olmuştur. Bu teknoloji, Pazarlama 1.0 ile sadece ürün ve üretim odaklı anlayışın Pazarlama 5.0 ile kişiye özel pazarlama anlayışının olduğu bir döneme evrilmesini sağlamıştır. Değişen tüketici profili endüstriyi de etkilemektedir. Günümüzde Endüstri 1.0 döneminin insansız üretim yapabilen akıllı fabrikalarla Endüstri 5.0’a evrildiği görülmektedir. Makinelerin birbirleriyle ve insanlarla iletişimi, üretimi olduğu gibi toplumu da değiştirmiştir. Avcı toplayıcı Toplum 1.0, makinelerle ortak yaşam alanlarının kurulduğu Toplum 5.0’a dönüşmektedir. Bu çalışma; web, pazarlama, endüstri ve toplumu 1.0 süreçlerinden başlayarak 5.0’a geldikleri süreçleri bir bütün olarak ele almayı amaçlamaktadır. Bu bütünsel yaklaşım, çalışmanın özgün ve güncel olması açısından önemlidir. Bir derleme niteliğinde olan bu çalışma, ilgili literatüre değerli bir katkı sunmayı hedeflemektedir.
Yazar isimleri: ['Aybike Tuba ÖZDEN']
Yayın Yılı: 16 Ağustos 2022
Dergi ismi: Dijital Çağda İşletmecilik Dergisi
Yayın sayfa url: https://dergipark.org.tr/tr/pub/jobda/issue/71839/1003371
Yayın pdf linki: https://dergipark.org.tr/tr/download/article-file/2004638
