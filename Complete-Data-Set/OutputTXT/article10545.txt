Makale Başlığı: Futbolcu Çocuklarda Vücut Kompozisyonunun Teknik Beceri Üzerine Etkisi
Özet: Amaç: Araştırmanın amacı vücut kompozisyonunun 3 farklı yaş grubundaki erkek çocuk futbolcuların teknik kapasitelerine etkisinin olup olmadığını ortaya koymaktır. Materyal & Metot: Araştırmada tarama modeli olan “Betimsel Yöntem” kullanılmıştır. Betimsel yöntemler, ilgilenilen ve araştırılmak istenen problemin mevcut var olan durumunu ortaya koymaya yöneliktir. Çalışma evreni Kahramanmaraş'ta faaliyet gösteren K.Maraş Büyükşehir Belediye Spor Kulübü, Kurtuluş 1920 Spor Kulübü ve Maraş Spor Kulüpleridir. Bu kulüplerde oynayan 12-14 yaş grubu seçilmiş 60 sporcu ise örneklemi oluşturmaktadır. Çalışma yapılmadan önce sporculardan veli onam formu alınmıştır. Çalışmamıza katılan 60 sporcu 12- 14 yaş grubunda ve kulüplerinde en az bir sene aktif olarak futbol oynamışlardır. Çalışmadan önce sporcuların lisanslarındaki doğum tarihleri ay ve yıl olarak kaydedilmiştir. Yaptığımız araştırmada futbola özgü teknik beceri testleri olarak pas, kaleye şut, top ile slalom, top sektirme testleri uygulanmıştır. Beden kompozisyonu belirlemek için çevre ölçümleri baş, boyun, omuz, göğüs, bel, fleksiyonda biceps, humerus, el bileği, kalça, uyluk bölgelerinden alınmıştır. Çap ölçümleri omuz, dirsek, diz, bi iliak, el bileği ve ayak bileği bölgelerinden alınmıştır. Deri kıvrım kalınlığı ölçümleri ise biceps, triceps, suprailiak, supskapula, abdominal ve uyluk bölgelerinden alınmıştır. Ölçümlerde kullanılan yöntem, malzeme ve parkurlar protokollerde belirtilen standartlara uygun olarak yapılmıştır. Bulgular: Çocuk futbolcuların futbola özgü teknik beceri testi puanları ile BKİ değerleri arasında 12 (r=-.05, p>.05), 13 (r=.26, p>.05) ve 14 (r=.08, p>.05) yaş gruplarının hiçbirinde istatiksel anlamda bir ilişkiye rastlanılmamıştır. Çocuk futbolcuların futbola özgü teknik beceri puanları ile çevre uzunluğu ölçümleri arasında 12 (r=.06, p>.05), 13 (r=.23, p>.05) ve 14 (r=.10, p>.05) hiçbir yaş grubunda istatiksel olarak anlamlı bir ilişkiye rastlanılmamıştır. Çocuk futbolcuların futbola özgü teknik beceri puanları ile çap ölçüm değerleri arasında 12 (r=.29, p>.05), 13 (r=.07, p>.05) ve 14 (r=-.16, p>.05) yaş gruplarının hiçbirinde istatiksel olarak anlamlı bir ilişkiye rastlanılmamıştır. Çocuk futbolcuların futbola özgü teknik beceri puanları ile DKK ölçümleri arasında 12 (r=-.26, p>.05), 13 (r=.12, p>.05) ve 14 (r=-.04, p>.05) hiçbir yaş grubunda anlamlı bir ilişkiye rastlanılmamıştır. Sonuç: Yaptığımız bu çalışmada çocuk futbolcuların BKİ bulguları ile futbola özgü teknik beceri test skorları arasında 12 (r=-.05, p>.05), 13 (r=.26, p>.05) ve 14 (r=.08, p>.05) hiçbir yaş grubunda kayda değer bir ilişkiye rastlanılmamıştır. Yaptığımız çalışmada çocuk futbolcuların çevre uzunluğu ölçümleri ile futbola özgü teknik beceri puanları arasında 12 (r=.06, p>.05), 13 (r=.23, p>.05) ve 14 (r=.10, p>.05) hiçbir yaş grubunda anlamlı bir ilişki bulunmamıştır. Yaptığımız çalışmada çocuk futbolcuların çap ölçümleri sonuçları ve futbola özgü teknik beceri test skorları arasında 12 (r=.29, p>.05), 13 (r=.07, p>.05) ve 14 (r=-.16, p>.05) hiçbir yaş grubunda anlamlı bir ilişkiye rastlanılmamıştır. Yine aynı çalışmamızda futbolcu çocukların DKK ölçümleri ile futbola özgü teknik beceri puanları arasında 12 (r=-.26, p>.05), 13 (r=.12, p>.05) ve 14 (r=-.04, p>.05) hiçbir yaş grubunda anlamlı bir ilişkiye rastlanılmamıştır. Anahtar Kelimeler: Futbol, Antropometri, Teknik Beceri,
Yazar isimleri: ['Harun JİRA', 'Übeyde GÜLNAR']
Yayın Yılı: 30 Haziran 2022
Dergi ismi: Kilis 7 Aralık Üniversitesi Beden Eğitimi ve Spor Bilimleri Dergisi
Yayın sayfa url: https://dergipark.org.tr/tr/pub/besbid/issue/70846/1117788
Yayın pdf linki: https://dergipark.org.tr/tr/download/article-file/2432720
