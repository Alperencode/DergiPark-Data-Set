Makale Başlığı: Türkiye’deki Trombe Duvarı Sistemine ait Sayısal Isı Akısı Analizi
Özet: Tromb duvar, güneş enerjisinin depolanarak iç ortam sıcaklığının ilave enerji tüketimi gerektiren herhangi bir mekanik sisteme bağımlı kalmaksızın arttırılması için kullanılan pahalı olmayan bir pasif ısıtma sistemidir. Son zamanlarda ısı duvarının konfigürasyon ve enerji verimliliğine yönelik yapılan çalışmaların çoğu hesaplamalı akışkanlar dinamiği yardımıyla gerçekleştirilmiştir. Bunun sebeplerinden bir tanesi, bu programlarda cam ve akışkan alan çevresindeki yüzey sınır koşullarının temsil edildiği yarı geçirgen ve geçirimsiz duvarların kullanıcıya sağlanması ve enerjinin sadece yarı geçirgen duvarlar içerisinden geçebilmesine izin verilmesidir. Ancak, sonlu elemanlar metodu programlarında geçirimsiz duvar özelliklerine karşılık gelen ve enerjiyi ısı akısı şeklinde aktaran katı ve kabuk elemanlar kullanılabilmektedir. Bu çalışmada, daha önce deneysel bir çalışma kapsamında inşa edilmiş Tromb duvarı sistemine ait sayısal ısı akısı analizi gerçekleştirilmiş ve sayısal analiz deneysel analiz sonuçları ile doğrulanmıştır. Simülasyon çalışmalarına göre, güneş ışığı alması beklenen yüzeylere geçirgenlik katsayısına bağlı olarak hesaplanacak ilave güneş enerjisi tanımlanması halinde elde edilen sonuçların deneysel çalışmalarla örtüştüğü görülmüştür. Bununla birlikte, sayısal olarak doğrulanmış Tromb duvar modelinin kullanılarak Türkiye’deki üç farklı iklim bölgesine ait konut yapılarındaki enerji tasarruf potansiyelinin değerlendirilmesine yönelik bir çalışma yapılmıştır.
Yazar isimleri: ['Ercan Şerif KAYA']
Yayın Yılı: 31 Ağustos 2022
Dergi ismi: Uludağ Üniversitesi Mühendislik Fakültesi Dergisi
Yayın sayfa url: https://dergipark.org.tr/tr/pub/uumfd/issue/71647/984729
Yayın pdf linki: https://dergipark.org.tr/tr/download/article-file/1932954
