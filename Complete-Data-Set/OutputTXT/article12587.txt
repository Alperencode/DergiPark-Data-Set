Makale Başlığı: İKY’de Güncel Bir Yaklaşım: Çalışan Deneyimi Kavramının Bibliyometrik Analizi
Özet: Çalışan deneyimi (employee experience/EX), son dönemlerde insan kaynakları yönetimi alanında ilgi çekmeye başlayan bir yaklaşımdır. Çalışan deneyimi, bir çalışanın işe yerleşmesinden işten ayrılana dek yaşadığı tüm olaylara yönelik kişisel algılarını ifade etmektedir. Özellikle işveren markası stratejisini benimseyen işletmelerin, güçlü bir çalışan deneyimi yaratmaya çalıştığı varsayılmaktadır. İşletmelere stratejik rekabet avantajı sağlama potansiyeli olduğu belirtilen bu kavramın, yeteneklerin işletmeye çekilmesinde ve çalışan bağlılığının arttırılmasında etkili olduğu düşünülmektedir. Bu araştırmanın amacı, çalışan deneyimi kavramının kavramsal yapısını keşfedebilmenin yanı sıra ilgili çalışmaların mevcut durumunu inceleyerek İKY ile ilişkisine ışık tutmak ve gelecek araştırmalar için yeni fikirler öne sürmektir. Söz konusu amaç doğrultusunda Web of Science veritabanında yer alan çalışan deneyimi ile ilgili yayınlar, bibliyometrik analiz yöntemleriyle yıl, ülke, anahtar kelime, yayıncı, yazar ve atıflar açısından VOSviewer paket programı ile analiz edilmiştir. Elde edilen bulgular, çalışan deneyimi ile ilgili yayınların son yıllarda giderek arttığını, en fazla yayının Amerika Birleşik Devletleri, İngiltere ve Avusturalya’da bulunduğunu göstermiştir. Ayrıca çalışan deneyimi ile çalışan adanmışlığı, insan kaynakları yönetimi, iletişim ve istihdam edilebilirlik konuları arasında bağlantılar bulunduğu görülmüştür. Bulgularda ortak yazar ve ortak atıf analizlere ek olarak gelecek araştırmalara yönelik öngörüler sunulmuştur.
Yazar isimleri: ['Merve GERÇEK']
Yayın Yılı: 1 Temmuz 2022
Dergi ismi: Optimum Ekonomi ve Yönetim Bilimleri Dergisi
Yayın sayfa url: https://dergipark.org.tr/tr/pub/optimum/issue/70270/1054142
Yayın pdf linki: https://dergipark.org.tr/tr/download/article-file/2177907
