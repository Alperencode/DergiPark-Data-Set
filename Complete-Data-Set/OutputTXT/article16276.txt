Makale Başlığı: Ağrı Dağı Milli Parkı'nda Rekreasyonel Faaliyetlerin Etkileri Üzerine Ziyaretçi Görüşlerinin Değerlendirilmesi
Özet: İlgi çekici rekreasyon alanlarından birisi de dağlık alanlardır. Bu alanların rekreasyonel amaçlı kullanımıyla, özellikle zirve tırmanışı, yürüyüş yolları ve kamp alanları gibi yoğun ziyaretçi faaliyetlerinin olduğu lokasyonlarda çevresel ve sosyal etkiler meydana gelebilir. Bu çalışma, Ağrı Dağı Milli Parkı’ında kullanıcılar tarafından algılanan sosyal ve çevresel etkileri ortaya koymayı amaçlamaktadır. Veriler, alanda yapılan ziyaretçi anketlerinden elde edilmiştir (n = 181). Algılanan kalabalık (sosyal etki), çevresel etkiler ve kullanıcı memnuniyeti göstergeler olarak seçilmiş ve analiz edilmiştir. Çalışmanın bulguları, ziyaretçilerin büyük bir kısmının çevresel etkileri rapor ettiğini göstermektedir; çöp varlığı, toprak ve bitki örtüsü hasarı, yürüyüş yollarının mevcut koşulları büyük bir sorun olarak görülmüş ve ziyaretçilerin büyük bir çoğunluğu ziyaretleri sırasında alanda biraz kalabalık hissettiklerini belirtmiştir. Memnuniyetin, ziyaretçilerin algıladığı kalabalık ile pozitif yönde ilişkili olduğu görülmüştür. Rekreasyon faaliyetleri sonucu oluşan çevresel ve sosyal etkilerin azaltılması ve kontrol edilebilmesi, ziyaretçi yönetimi ve çevresel eğitim programlarıyla mümkün kılınabilir ve bu doğrultuda alanla ilgili çözüm önerileri geliştirilmiştir.
Yazar isimleri: ['M. Bihter BİNGÜL BULUT', 'Adem YULU']
Yayın Yılı: 30 Temmuz 2022
Dergi ismi: Türkiye Peyzaj Araştırmaları Dergisi
Yayın sayfa url: https://dergipark.org.tr/tr/pub/peyad/issue/71542/1131018
Yayın pdf linki: https://dergipark.org.tr/tr/download/article-file/2487651
