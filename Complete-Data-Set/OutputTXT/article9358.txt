Makale Başlığı: Ortaokul Öğrencilerinin Sabır Değeri Üzerindeki Faktörlerin İncelenmesi
Özet: Bu araştırmada, ortaokul öğrencilerinin sabır değeri üzerindeki faktörlerin incelenmesi amaçlanmıştır. Araştırmaya, 2021 - 2022 eğitim – öğretim yılı Uşak ilinde yer alan ortaokullardan basit seçkisiz örnekleme yoluyla seçilmiş 995 öğrenci katılmıştır. Tarama desenin kullanıldığı bu araştırmanın verileri, “Sabır Ölçeği” ile toplanmıştır. Araştırma verileri betimsel istatistikler, bağımsız gruplar için t-Testi ve tek yönlü varyans analizi ile çözümlenmiştir. Bulgulara göre, öğrencilerin sabır değerinin yüksek; cinsiyet değişkenine göre kızların erkeklere göre daha sabır düzeyinin yüksek olduğu görülmüştür. Ailesel kaynaklı faktörlerden anne eğitim, baba meslek ve aile gelir durumuna göre öğrencilerin sabır puanları benzerken; baba eğitim, aile yapısı ve anne çalışma durumuna göre sabır puanlarının anlamlı olarak farklılaştığı tespit edilmiştir. Ayrıca öğrencilerin günlük TV izleme süresine göre sabır puanlarında anlamlı bir fark gözlemlenmese de günlük internet kullanma süresi ve okunan kitap sayısına göre manidar farklılık görülmüştür. Bu farklılıkların ise günde az internet kullananlar ve yıl içinde fazla kitap okuyanlar lehinedir. Ancak anlamlı farkın olduğu faktörlerin öğrencilerin sabır değerinde küçük bir etkiye sahip olduğu araştırmanın bir diğer sonucudur.
Yazar isimleri: ['Ali GÖKALP']
Yayın Yılı: 30 Haziran 2022
Dergi ismi: Journal of Innovative Research in Social Studies
Yayın sayfa url: https://dergipark.org.tr/tr/pub/jirss/issue/70160/1103744
Yayın pdf linki: https://dergipark.org.tr/tr/download/article-file/2375356
