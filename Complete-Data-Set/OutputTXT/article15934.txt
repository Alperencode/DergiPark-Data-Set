Makale Başlığı: Bazı Gerbera (Gerbera Sp.) Çeşitlerinde Naftalen Asetik Asit ve Benzil Adenin Uygulamalarının Çiçek Kalitesi Üzerine Etkileri
Özet: Bu çalışma 2020 yılında Tokat ilinin Erbaa ilçesinde gerçekleştirilmiştir. İki farklı gerbera çeşidinde (Ulaş ve Transvaal), BA (0, 200, 400 ve 600 ppm) ve NAA (0, 100, 200, 300 ppm) dozları uygulanmıştır.  Büyüme düzenleyiciler bitkilere yapraktan püskürtme yöntemiyle uygulanmıştır. Bu uygulamaların çiçek sapı uzunluğu, çiçek çapı, çiçek sap kalınlığı, çiçek taze ağırlığı, verim ve vazo ömrü üzerine etkisi incelenmiştir. Uygulamalar ilk olarak fide dikiminden 1 ay sonra daha sonra 15 gün arayla 3 kere toplam 4 kere yapılmıştır. Denemenin sonucuna göre vazo ömrü hasat zamanı, çeşit ve uygulamalara bağlı olarak 7.5 ile 12.9 gün arasında değişmiş ancak çeşit ve uygulamadan kaynaklanan belirgin bir farklılık görülmemiştir. En yüksek toplam verim Ulaş çeşidinde bitki başına 33.3 adet çiçek ile 400 BA, Transvaal çeşidinde ise 41.4 adet ile 200 BA uygulamasından elde edilmiştir. Ortalama sap uzunluğu Ulaş çeşidinde 49.8 ile 59.9 cm, Transvaal çeşidinde ise 61.1 ile 66.2 cm arasında değişmiştir. Büyüme düzenleyiciler Transvaal çeşidinin sap uzunluğunda önemli bir değişime neden olmazken, Ulaş çeşidinde bazı dozlar arasında önemli farklılıkların oluştuğu belirlenmiştir.
Yazar isimleri: ['Kübra YAZİCİ']
Yayın Yılı: 18 Ekim 2022
Dergi ismi: Türk Tarım ve Doğa Bilimleri Dergisi
Yayın sayfa url: https://dergipark.org.tr/tr/pub/turkjans/issue/73036/1056096
Yayın pdf linki: https://dergipark.org.tr/tr/download/article-file/2185176
