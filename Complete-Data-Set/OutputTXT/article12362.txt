Makale Başlığı: ORDU BÜYÜKŞEHİR BELEDİYESİNİN SPOR HİZMETLERİ VE UYGULAMALARI
Özet: Günümüzde spor, fiziksel zihinsel, sosyal ve duygusal gelişimini tamamlamış nitelikli insanların yetişmesinde önemli bir unsur olmakla birlikte çocuk ve gençlerde sosyalleşme sürecinin önemli ölçüde destekçisidir. Araştırmada Ordu Büyükşehir Belediyesinin spor alanındaki hizmet ve uygulamalarını tespit etme amacını taşımaktadır. Nitel araştırma modelinde olan bu çalışma nitel araştırma yöntemlerinden görüşme tekniği ile yapılmıştır. Araştırma soruları yedi bölüme ayrılmış ve yarı yapılandırılmış sorularla kategorize edilmiştir. Ordu Büyükşehir Belediyesinin Gençlik ve Spor Hizmetleri Dairesi Başkanlığında yer alan yetkililer ile yarı yapılandırılmış (17 soru) sorularla görüşme yapılarak ve verilen cevaplar ses kaydı olarak kaydedilmiş ve üzerinde hiçbir değişiklik yapılmadan Microsoft Word dosyasına aktarılmıştır. Elde edilen bu sonuçlar İstanbul Büyükşehir Belediyesi ve İngiltere’nin Liverpool Belediyesi ile karşılaştırılarak analiz edilmiş ve tartışılıp yorumlanmıştır. Ordu Büyükşehir Belediyesi Gençlik ve Spor Hizmetleri Dairesi Başkanlığı spor okulları projesi yaparak; Ordu Üniversitesi, Gençlik Spor İl Müdürlüğü, Milli Eğitim Bakanlığı, Sağlık Bakanlığı gibi kurumlar ile 5 yıllık bir protokol ile birlikte bu projeyi hayata geçirilebilir.
Yazar isimleri: ['Ahmet İSLAM']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/1065080
Yayın pdf linki: https://dergipark.org.tr/tr/download/article-file/2220775
