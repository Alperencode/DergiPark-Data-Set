Makale Başlığı: Phaselis Antik Kenti Ostothekleri
Özet: Bu makale, Phaselis nekropolislerinde yürütülen yüzey araştırmaları ve kazı çalışmaları kapsamında tespit edilen ostotheklerden yola çıkarak Phaselis kentinde uygulanan kremasyon gömü geleneğini, ostothek mezar anıtlarındaki farklı türlerle birlikte ortaya koymayı konu edinmektedir. Bu bağlamda kentin nekropolis alanlarında -kuzeydoğu, kuzeybatı, batı- daha önce sistematik bir çalışmanın yürütülmemiş olması nedeniyle ilk olarak kentin nekropolis sınırları ile bu alanlardaki mezar türleri ve tipolojilerinin tespit ve belgelenmesi çalışmalarına yönelik bilgiler verilmiştir. Belgeleme yaparken kentte inhumasyon gömülerin yanı sıra kremasyon gömü yönteminin de kullanıldığına dikkat çekilerek ostothekler sayı ve form özelliklerine göre kategorize edilmiştir. Kentte belgelenen 90 adet bağımsız ostothek teknesi, 8 adet yuvarlak formlu kaya ostotheği ve 9 adet ostothek kapağı değerlendirilmeye alınarak kentin ostothek tipolojisi ortaya çıkarılmaya çalışılmış ve eser bazında değerlendirmeler yapılmıştır. Bu bağlamda tipolojik olarak bağımsız ostotheklerin gövde formlarının kare veya kareye yakın formda olduğu; 4 adet dikdörtgen formlu osteteğin üzerinde Hellenistik Dönem’e ait mezar yazıtının bulunduğu ve bir ostothek üzerinde ise kapı tasvirinin işlendiği; kronolojik olarak ise ostothek kullanımının Geç Helenistik Dönem’den başlayarak Roma Dönemi’ne kadar devam ettiği tespit edilmiştir. Sonuç olarak bugüne kadar yapılan tespitler ışığında kentin kremasyon gömü geleneğinde herhangi bir süsleme unsuru olmaksızın oluşturulan yalın görünümlü kare formlu tekne ve kapaklardan oluşan ostothek tipolojisinin yaygın kullanım gördüğü ortaya çıkarılmıştır.
Yazar isimleri: []
Yayın Yılı: 5 Mayıs 2022
Dergi ismi: OLBA
Yayın sayfa url: https://dergipark.org.tr/tr/pub/olba/issue/69799/1112589
Yayın pdf linki: https://dergipark.org.tr/tr/download/article-file/2411214
