Makale Başlığı: MUHASEBE MESLEK MENSUPLARININ COVID-19 AŞISINA BAKIŞ AÇILARI
Özet: Değişen dünyanın yeni koşulları içerisinde insan yaşamı yeniden şekillenmiştir. Özellikle 2019 Aralık ayından bu yana süre gelen COVID-19 hastalığı ve değişen varyantları insan hayatında birçok değişikliklere neden olmuştur. Hastalığın ölümcül etkileri derhal çare üretilmesini gerekli kılmıştır. Bu doğrultuda dünyanın dört bir yanında aşı geliştirme çalışmalarına başlanılmıştır. Çalışmanın örneklemini Adana ilinde faaliyet gösteren muhasebe meslek mensupları oluşturmaktadır. Çalışmanın amacı; muhasebe meslek mensuplarının COVID-19 aşılarına yönelik algılarını tespit etmek ve bu konuya yönelik algıların demografik değişkenler açısından farklılık gösterip göstermediğini belirlemektir. Yapılan analizler neticesinde; aşının sağlığı korumak için etkili olduğu, herkes aşılanırsa hastalıkların azalacağı, aşının önemli bir güvence olduğu ancak bununla birlikte aşının yararı kadar zararı da olabileceğini düşündükleri, yan etkilerinin kendilerini endişelendirdiğini, otizm ve öğrenme bozukluğuna yol açmasından korktukları ve dini inanışları nedeniyle aşı olup olmama konusunda tereddüt ederek kararsız kaldıkları görüşüne ulaşılmıştır. Çalışmada ayrıca aşıya yönelik algıların bazı demografik değişkenler açısından farklılık gösterdiği belirlenmiştir. Çalışmanın sonuçlarından yola çıkarak; olumsuz görüşe sahip olanların aşı konusunda tam anlamıyla bilgilendirilmesi, kararsız kalanların ilgili konularda gerekli mercilere danışarak akıllarında yer alan soru işaretlerini gidermeleri önerilmektedir.
Yazar isimleri: ['Başak ŞITAK', 'Salih YEŞİL']
Yayın Yılı: 1 Ekim 2022
Dergi ismi: Muhasebe ve Finans İncelemeleri Dergisi
Yayın sayfa url: https://dergipark.org.tr/tr/pub/mufider/issue/72704/1068758
Yayın pdf linki: https://dergipark.org.tr/tr/download/article-file/2234818
