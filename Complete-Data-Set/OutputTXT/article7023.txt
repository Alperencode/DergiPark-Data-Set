Makale Başlığı: Uzaktan Öğretim Sürecinde Ruh Sağlığı ve Hastalıkları Hemşireliği Dersi Uygulamasını Değerlendirmede Bir Ölçüm Aracı Örneği: Hipotetik Vaka Analizi
Özet: COVID-19 pandemisi, 2019 yılının sonlarına doğru dünya çapında yayılım göstererek birçok değişimi beraberinde getirmiştir. Özellikle eğitim alanında meydana gelen değişim, uygulamalı derslerin yürütüldüğü hemşirelik eğitimini önemli ölçüde etkilemiştir. Ülkemizde 23 Mart 2020’de başlatılan uzaktan öğretim süreci, uygulamalı derslerin yürütüldüğü hemşirelik eğitiminde öğrencilerin katılımını sağlayacak alternatif ders yürütme teknikleri ve ölçme değerlendirme yöntemlerinin geliştirilmesi gerekliliğini ortaya çıkarmıştır. Bu yöntemlerden biri olan vaka analizi, hem eğitim hem de ölçme ve değerlendirme aracı olarak kullanılmaktadır. Ruh Sağlığı ve Hastalıkları Hemşireliği dersi, “Psikiyatri Hemşireliği Uygulama Standartları” ve “Hemşirelik Süreci” doğrultusunda yürütülmekte ve Gordon’un Fonksiyonel Sağlık Örüntüleri Modeli ve Hildegard E. Peplau, Ida Jean Orlando ve Joyce Travelbee’nin kuramları kullanılmaktadır. Bu makalede sunulan hipotetik vaka analizi, uzaktan öğretim sürecinde RSHH dersinde bir ölçüm aracı olarak kullanılmıştır. Bu kapsamda bu makalenin amacı uzaktan öğretim sürecinde RSHH dersi uygulamasını değerlendirmede bir ölçüm aracı olarak kullanılan hipotetik vaka örneğini sunmaktır.
Yazar isimleri: ['Saliha HALLAÇ', 'Kerime BADEMLİ', 'Sultan BORA', 'Yeliz KARAÇAR', 'Ahmet GÖKTAŞ']
Yayın Yılı: 18 Temmuz 2022
Dergi ismi: Hemşirelik Bilimi Dergisi
Yayın sayfa url: https://dergipark.org.tr/tr/pub/hbd/issue/71294/1090637
Yayın pdf linki: https://dergipark.org.tr/tr/download/article-file/2321241
