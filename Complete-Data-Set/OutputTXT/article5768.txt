Makale Başlığı: KADINLARIN ÇALIŞMA HAYATINDA VE ARICILIK SEKTÖRÜNDE YER ALMASINA İLİŞKİN YEREL HALKIN BAKIŞ AÇISI, BİNGÖL İLİ ÖRNEĞİ
Özet: Çalışma hayatında girişimci olarak yer alan kadınlar, ulusal ve uluslararası pazarlarda yer almalarının yanında yerel pazarlarda da varlık göstermekte ve birçok sektörde olduğu gibi gıda sektöründe de aktif bir rol oynamaktadır.  Bu çalışmada Bingöl ilinde kadınların çalışma hayatında ve arıcılık sektöründe girişimci olarak bulunmasına ilişkin yerel halkın algısının ölçülmesi amaçlanmıştır. Ayrıca bu algıların demografik özelliklere göre (cinsiyet, medeni durum, yaş, eğitim durumu, gelir) farklılık gösterip göstermediği de tespit edilmeye çalışılmıştır. Yerel halkın bakış açısını incelemek için nicel araştırma yöntemleri arasında önemli bir yeri olan, anket yoluyla veri toplama tekniği kullanılmıştır.  Bu amaç doğrultusunda 13.06.2020 ve 17.07.2020 tarihleri arasında, internet (Google form) ortamında 630 katılımcıya anket uygulanmıştır. Elde edilen verilere SPSS ve Amos istatistik programlarında tesadüfilik, güvenilirlik, geçerlilik, normallik analizleri yapılmıştır. Verilerin bulguya dönüştürülmesi aşamasında ise t testi, anova testi, korelasyon ve yapısal eşitlik modellemesinden faydalanılmıştır.  Çalışma sonucunda yerel halk algısına yönelik  “kadın ve aile”, “kadın ve toplum” ve “kadın ve girişimcilik” olmak üzere üç boyutlu bir yapı elde edilmiş ve bu boyutların cinsiyet, medeni durum, yaş ve eğitim durumuna göre farklılıklar gösterdiği tespit edilmiştir.
Yazar isimleri: ['Melek HALİFEOĞLU', 'Fatma ESEN']
Yayın Yılı: 21 Eylül 2022
Dergi ismi: Fırat Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/firatsbed/issue/72636/1038228
Yayın pdf linki: https://dergipark.org.tr/tr/download/article-file/2138643
