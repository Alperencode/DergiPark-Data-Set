Makale Başlığı: Cerrahi Hemşirelerinde Bakım Davranışları İle Öz Yeterlilik Algısı Arasındaki İlişkide Tükenmişliğin Aracı Rolünün Değerlendirilmesi
Özet: Amaç:  Çalışmada, cerrahi hemşirelerinde bakım davranışları ile öz-yeterlilik arasındaki ilişkide tükenmişliğin aracı rolünün değerlendirilmesi amaçlandı.Metod: Kesitsel nitelikte olan çalışma, 205 cerrahi hemşiresinin katılımıyla gerçekleştirildi. Veriler Bakım Davranışları Ölçeği, Öz-Yeterlilik Ölçeği ve Maslach Tükenmişlik Ölçeği ile toplandı. Bulgular: Bakım davranışları ile öz yeterlilik ölçek puanları arasında pozitif yönde anlamlı bir ilişki saptandı (correlation coefficients ranged between 0.345-0.403; p<0,001). Tükenmişlik ölçeğinin Duygusal tükenme ve Duyarsızlaşma alt boyutları ile bakım davranışları ölçeğinden elde edilen puanlar arasında negatif yönlü ve anlamlı bir ilişki varken (p<0.05) kişisel başarı eksikliği alt boyutuyla anlamlı bir ilişki saptanmadı (p>0,05). Bakım davranışları ile öz yeterlilik arasındaki ilişkide tükenmişliğin, kişisel başarı eksikliği, duygusal tükenme ve duyarsızlaşma alt boyutlarının negatif yönlü kısmi aracı rolü olduğu görüldü.Sonuç: Bakım davranışları, öz yeterlilik ile pozitif; tükenmişlik ile negatif yönlü bir ilişkiye sahiptir. Bakım davranışları ile öz yeterlilik arasındaki ilişkide kişisel başarı eksikliği,  duygusal tükenme ve duyarsızlaşmanın negatif yönlü kısmi bir aracı rolü bulunmaktadır.
Yazar isimleri: ['Ceyda UZUN ŞAHİN', 'Perihan ŞİMŞEK']
Yayın Yılı: 27 Eylül 2022
Dergi ismi: Gümüşhane Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/gumussagbil/issue/72733/1139623
Yayın pdf linki: https://dergipark.org.tr/tr/download/article-file/2521762
