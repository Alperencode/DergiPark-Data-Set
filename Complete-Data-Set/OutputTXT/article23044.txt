Makale Başlığı: Hatuncuk Hatun Camii’nin Özgün İşlevi ve Plan Şeması Üzerinden Restitüsyon Denemesi
Özet: Bu çalışmada, 19.yy yapısı olarak değerlendirilen Hatuncuk Hatun Camii’nin mekânsal ve strüktürel özellikleri irdelenmiştir. Yapının geçirdiği pek çok onarım ve kapsamlı değişiklikler, günümüzde sergilediği plan, cephe şemaları ve kütle organizasyonundaki farklılıklardan anlaşılmaktadır. Çalışma kapsamında, yapının strüktürü ve özgün işlevi üzerinden gerçekleştirilen analizler doğrultusunda restitüsyon dönemleri irdelenmiştir. Trabzon’un birçok mahallesinin aksine yapının yakın çevresinde Emir Mehmet Türbesi dışında başka bir tarihî yapı bulunmamaktadır. Trabzon’da camiye çevrilen yapıların tamamının özgün işlevi kilise iken Hatuncuk Hatun Camii’nin özgün işlevi tekkedir. Yapının, cumhuriyetin ilk yıllarındaki koruma yaklaşımlarının sonucu olarak sanat ve mimarlık tarihi yönünden kıymetli bulunmayarak niteliksiz ve köklü müdahalelere maruz bırakılması yapı hakkındaki çalışmaları da sınırlandırmıştır. Bu bağlamda çalışma kapsamında yapı hakkında literatürdeki sınırlı ve yüzeysel bilgiler incelenmiş, özgün işlevi üzerinden restitüsyon çalışmaları yapılmıştır.
Yazar isimleri: ['Mehmet Ali OTYAKMAZ']
Yayın Yılı: 31 Ekim 2022
Dergi ismi: International Journal of Mardin Studies
Yayın sayfa url: https://dergipark.org.tr/tr/pub/ijms/issue/73300/1168647
Yayın pdf linki: https://dergipark.org.tr/tr/download/article-file/2623009
