Makale Başlığı: KUŞLARDA KLİNİK MUAYENE VE SAĞALTIM AŞAMASINDA KULLANILAN ENJEKTABL ANESTEZİK VE ANALJEZİKLER
Özet: Veteriner Hekimler kuşlarda tam fiziksel muayene, tanı, tıbbi ya da cerrahi sağaltımı gerçekleştirmek için anestezi uygulamaya gereksinim duyarlar. Ayrıca Veteriner Hekimler trakeal rezeksiyon, hava kesesi rezeksiyonu, hava kesesi ile ilişkili pneumotik kemiklerin fikzasyonu gibi ameliyatlarda enjektabl anestezik ve analjezikleri yaygın şekilde kullanırlar. Enjektabl anestezisinin düşük maliyet, hızlı ve kolay uygulama ve daha az ekipman avantajları vardır. Bazı anesteziklerin antogonistlerinin elde edilebilir olması saha koşullarında avantajlar da sağlayabilir. Kuşlarda anestezi öncesinde acil bir durum gelişmesine karşı alınacak tedbirler, anestezi protokolü, anestezi sırasında dikkat edilecek hususlar, acil durumlarda uygulanacak önlemler ve uyanma sırasında alınacak tedbirler hakkında da bilgiler verildi. Ayrıca anestezik amaçla yaygın şekilde kullanılan lokal anestezikler, benzodiazepinler, dissosiyatif anestezikler, tiletamin+zolezepam, alfa-adrenerjik agonistler, propofol ve antikolinerjik ilaçlar ve analjezi amacıyla yaygın şekilde kullanılan opioitler ve nonsteroit antiinfamatuvar ilaçların türlere göre etkileri hakkında bilgiler verildi.
Yazar isimleri: ['Ali BİLGİLİ']
Yayın Yılı: 30 Eylül 2022
Dergi ismi: Izmir Democracy University Health Sciences Journal
Yayın sayfa url: https://dergipark.org.tr/tr/pub/iduhes/issue/72852/1162398
Yayın pdf linki: https://dergipark.org.tr/tr/download/article-file/2597796
