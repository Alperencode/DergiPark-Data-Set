Makale Başlığı: Yeni Epigrafik Belgeler Işığında Kos Asylia Dosyasının Kronolojisinin Tekrar Gözden Geçirilmesi
Özet: Üçüncü Suriye Savaşı tüm şiddetiyle devam ederken, Koslular Asklepieion’larına asylia imtiyazı elde etmek, ayrıca tüm Akdeniz Dünyası’nca tanınan ve 4 yılda bir kutlanan panhelenik oyunlara sahip olmak için önemli diplomatik çabalar sarf etmişlerdir. 1950’lerde Günther Klaffenbach ve Mortimer Chambers, daha sonra üzerinde fikir birliği oluşacak şu kronoloiyi sunmuşlardı: Onlara göre theoroi MÖ 242 yazında, yani Kos’ta ilk oyunların kutlandığı İÖ 241 yılı mayıs ayı civarından önce, birkaç kraliyet sarayını ve çok sayıda Yunan polis’ini büyük oranda İÖ 242 yazında ziyaret etmişlerdi. Şimdiye kadar genel kabul gören bu kronoloji, yakın zamanda bulunan ve içlerinde Kral Zigelas’ın (Bithynia Kralı Ziaelas) bilinmeyen bir eranın 39. yılına tarihlenen bir mektubunu da bulunduğu altı belgeye dayanarak olayları bir yıl önceye çekmeyi öneren Dimitris Bosnakis ve Klaus Hallof (Chiron 50, 2020, 287-326) tarafından artık reddedilmektedir. Makalede bu görüşün yerine asylia imtiyazının bazı krallar tarafından muhtemelen İÖ 243’te tanındığı, buna karşın Asklepieia'yı desteklemek için yürütülen diplomatik girişimlerin ilk Asklepieia’nın İÖ 241’de düzenlenmesinden önce 242 yılı ilkbaharından sonbaharına kadar sürdüğü iddia edilmektedir. Kronolojideki bu düzeltme, başta Antigonos Gonatas’ın biyografisi (hükümranlığı İÖ 283/82’de başlar) ile Bithynia’nın ilk hanedanlık erasının başlangıcı (MÖ 281) olmak üzere İÖ 3. yüzyıl tarihinin diğer yönleri için de önemli sonuçlar doğurmaktadır. Ayrıca, yeni mektubun yazarı olan kraliçe Laodike, Antiokhos Hieraks’ın karısı ve daha önce II. Seleukos'a atfedilen anonim kraliyet mektubunun yazarı ile özdeşleştirilmelidir. Öte yandan daha önce Bosporos Kralı IV. Spartokos’a atfedilen mektup da olasılıkla Pontos Kralı II. Mithradates’e ait olmalıdır. Epigrafik kanıtlar Kosluların III. Ptolemaios Euergetes’e sadakatlerinde kararlı olduklarını gösterirken, Nikomedeia ve Sardeis saraylarından gelen ikinci mektuplar, Ziaelas ve Hieraks’ın yönlerini giderek II. Seleukos’a doğru çevirmeye başladıklarının işareti olarak değendirilebilir.
Yazar isimleri: ['Altay COŞKUN']
Yayın Yılı: 31 Aralık 2021
Dergi ismi: PHILIA
Yayın sayfa url: https://dergipark.org.tr/tr/pub/philia/issue/68344/1067290
Yayın pdf linki: https://dergipark.org.tr/tr/user/project/new
