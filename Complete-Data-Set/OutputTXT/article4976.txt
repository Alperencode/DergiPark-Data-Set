Makale Başlığı: ÜNİVERSİTE ÖĞRENCİLERİNİN PSİKOLOJİK İYİ OLUŞ DÜZEYLERİNİN YORDANMASINDA ÖZ-DÜZENLEME VE PSİKOLOJİK KIRILGANLIĞIN ROLÜ
Özet: Bu araştırmanın amacı, üniversite öğrencilerinin öz düzenleme, psikolojik kırılganlık ve psikolojik iyi oluş düzeylerinin farklı değişkenler açısından ilişkilerinin incelenmesidir. İlişkisel tarama tipi kullanılan araştırmanın çalışma grubunu Düzce Üniversitesinin çeşitli fakültelerinde (Tıp Fakültesi, Eğitim Fakültesi, Sanat, Tasarım ve Mimarlık Fakültesi, İlahiyat Fakültesi, Spor Bilimleri Fakültesi, İşletme Fakültesi, Teknoloji Fakültesi, Ziraat Fakültesi, Sağlık Bilimleri Sosyal Bilimler, Fen ve Edebiyat Fakültesi ve Orman Fakültesi) öğrenim gören  toplam 1112 öğrenci oluşturmaktadır.  Algılanan Öz-düzenleme Ölçeği, Psikolojik Kırılganlık Ölçeği ve Psikolojik İyi Oluş Ölçeği kullanılarak veri toplanan araştırmanın nicel analizi sonucunda, öğrenim görülen fakülte değişkenine göre öğrencilerin psikolojik kırılganlıkları arasında anlamlı bir farklılık görülmezken; öğrencilerin öz-düzenleme ve psikolojik iyi oluş düzeyleri arasında anlamlı farklılıklar olduğu görülmüştür. Öğrencilerin memnuniyet değişkenine (düşük, yüksek, orta) göre öz-düzenleme, psikolojik kırılganlık ve psikolojik iyi oluş düzeyleri arasında anlamlı bir fark olduğu görülmüştür.  Cinsiyet değişkenine göre yapılan t-testi analizi neticesinde ise kız öğrencilerin öz-düzenleme düzeylerinin erkek öğrencilere oranla anlamlı düzeyde yüksek olduğu; aynı şekilde kız öğrencilerin psikolojik kırılganlıklarının da erkek öğrencilere oranla anlamlı düzeyde yüksek olduğu; psikolojik iyi oluş düzeylerinde ise cinsiyete göre anlamlı bir fark olmadığı görülmüştür. Son olarak yapılan çoklu doğrusal regresyon analizi neticesinde üniversite öğrencilerinin öz-düzenleme ve psikolojik kırılganlıkları ile psikolojik iyi oluş düzeyleri arasında anlamlı düzeyde bir ilişki olduğu gözlemlenmiştir.
Yazar isimleri: ['Hakan BAYRI', 'Ahmet SAPANCI']
Yayın Yılı: 8 Ekim 2022
Dergi ismi: Elektronik Sosyal Bilimler Dergisi
Yayın sayfa url: https://dergipark.org.tr/tr/pub/esosder/issue/70796/1067433
Yayın pdf linki: https://dergipark.org.tr/tr/download/article-file/2229721
