Makale Başlığı: Edinilmiş İhtiyaçlar Ölçeği: Geçerlik ve Güvenirlik Çalışması
Özet: Bu çalışmada, kişilerin sahip oldukları edinilmiş motivasyon kaynağının belirlenmesi amacıyla kullanılabilecek bir veri toplama aracının geliştirilmesi amaçlanmıştır. Araştırma kapsamında üç farklı uygulama yapılmıştır. Birinci uygulamada 193 üniversite öğrencisi, ikinci uygulamada 390 lisansüstü eğitim öğrencisi, üçüncü uygulamada ise 842 üniversite ve lisansüstü eğitim öğrencisine ulaşılmıştır. Ölçeğin yapı geçerliğinin belirlenmesi için açımlayıcı faktör analizi uygulanmıştır. Açımlayıcı Faktör Analizi sonucunda ölçeğin “ilişkili olma ihtiyacı, güçlü olma ihtiyacı, özerk olma ihtiyacı ve başarılı olma ihtiyacı” olarak dört alt boyuttan ve beşli Likert tipinde 43 maddeden oluştuğu belirlenmiştir. Söz konusu ölçekte yer alan maddelerin faktör yük değerleri 0.24 ile 0.68; madde toplam korelasyonları 0.42 ile 0.67; güvenirlik katsayıları ise 0.74 ile 0.89 arasında değişmektedir. Doğrulayıcı Faktör Analizi içinde belirlenen model veri uyumu indeksleri kabul edilir sınırlar içinde olduğu belirlenmiştir. RMSEA değeri .079, CFI değeri  ve TLI değeri .82 kabul edilir sınırlar içinde, X2/sd orası 2.009, GFI değeri .97 olarak bulunması iyi uyumu göstermektedir. Bu çalışmadan elde edilen bulgular sonucunda, Edinilmiş İhtiyaçlar Ölçeğinin üniversite öğrencilerinin edinilmiş motivasyon kaynağının belirlenmesinde kullanılabilecek geçerli ve güvenilir bir ölçme aracı olduğunu ortaya koymuştur.
Yazar isimleri: ['Recep Serkan ARIK', 'Kürşad YILMAZ']
Yayın Yılı: 26 Ekim 2022
Dergi ismi: MANAS Sosyal Araştırmalar Dergisi
Yayın sayfa url: https://dergipark.org.tr/tr/pub/mjss/issue/73111/1143855
Yayın pdf linki: https://dergipark.org.tr/tr/download/article-file/2538618
