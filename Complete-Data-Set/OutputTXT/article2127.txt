Makale Başlığı: YERLİ İKİ TELEVİZYON DİZİSİNİN DİN VE DEĞERLER PSİKOLOJİSİ AÇISINDAN KARŞILAŞTIRILMALI OLARAK İNCELENMESİ: (GÖNÜL DAĞI VE YASAK ELMA ÖRNEKLERİ)
Özet: Bu araştırmanın temel amacı, yerli televizyon dizilerinin içeriklerinde yer alan bazı değer ve anti değerleri tespit ederek bu içerikler yoluyla bilinçaltına gönderilen açık veya gizli mesajların birey ve toplumun din ve değer algıları üzerine yaptığı etkiye dikkat çekmektir. Böylece televizyon dizilerinin günümüzde yaşanılan ahlakî erozyona yönelik etkisini ortaya koymak suretiyle bireylerde değer temelli medya okuryazarlığı ile ilgili farkındalık oluşturmaktır. Bu bağlamda çalışmada, hal-i hazırda vizyonda olan ve yüksek reyting oranlarına sahip olan Gönül Dağı (TRT1) ve Yasak Elma (Fox) isimli iki yerli televizyon dizisi din ve değerler perspektifinden ele alınarak karşılaştırmalı olarak incelenmiştir. Nitel araştırma yöntemlerinden doküman incelemesi yönteminin kullanıldığı araştırmada, söz konusu dizilerin 1-15 arası bölümleri izlenerek, içerik analizleri yapılmıştır.13 değer ve 12 anti değer olmak üzere toplamda 25 farklı değer/ anti değer üzerinden yapılan analizler sonucunda, ‘Gönül Dağı’ dizisinde 795 değer (%79), 214 anti değer (%21) bulgulanırken, ‘Yasak Elma’ dizisinde, 156 değer (%21) ve 588 anti değere(%79) rastlanmıştır. İçerik çözümlemeleri sonucu elde edilen veriler, tablolar halinde gösterilerek yorumlanmıştır. Ayrıca çalışmada, elde edilen verileri desteklemek maksadıyla, söz konusu dizilerin değer ve anti değer temelli sahnelerinde geçen bazı repliklere de yer verilmiştir. Sonuç olarak, Yasak Elma dizisinde anti değerlerin baskın bir biçimde yer aldığı, Gönül Dağı dizisinin ise dinî-ahlakî  ve insanî değerlere daha uygun bir zeminde konumlandığı bulgulanmıştır. Araştırma sonucunda, dizilerde değerler yanında, yüksek oranda yer alan anti değerlerin, izleyici üzerindeki olumsuz etkilere neden olabileceği hususuna dikkat çekilmeye çalışılmıştır.
Yazar isimleri: ['Sare KAYA', 'Nurten KIMTER']
Yayın Yılı: 30 Ekim 2022
Dergi ismi: Avrasya Sosyal ve Ekonomi Araştırmaları Dergisi
Yayın sayfa url: https://dergipark.org.tr/tr/pub/asead/issue/73282/1184201
Yayın pdf linki: https://dergipark.org.tr/tr/download/article-file/2688138
