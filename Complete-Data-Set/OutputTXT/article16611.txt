Makale Başlığı: Türkçe Dersi İlkokul Yardımcı Kaynak Kitaplarının Program Kazanımlarına Göre İncelenmesi
Özet: Bu çalışmanın amacı ilkokul düzeyinde öğrenciler için hazırlanmış yardımcı kaynak kitapların Türkçe Dersi Öğretim Programı kazanımlarına uygunluğunu araştırmaktır. Bu amaç doğrultusunda çalışma, nitel araştırma yöntemlerinden doküman incelemesi olarak tasarlanmıştır. Çalışma grubunu oluşturan dokümanlar, 2020-2021 öğretim yıllında ilkokul 2, 3 ve 4. sınıflar için hazırlanan yardımcı kaynak kitaplardan oluşmaktadır. Bu amaçla dijital uygulaması veya PDF dosyası olup şifre gerektirmeyen yardımcı kaynak kitaplardan her sınıf düzeyinde on sekizer adet kitap çalışmaya dâhil edilmiştir. Veriler, Türkçe Dersi Öğretim Programı’nın ilgili sınıf düzeyindeki kazanımlarına göre betimsel analiz yöntemiyle çözümlenmiştir. Sonuç olarak, öğretmenler tarafından önerilen ve kullanılan yardımcı kaynak kitaplar, Türkçe Dersi Öğretim Programı kazanımlarını kapsaması bakımından önemli eksiklikler barındırmaktadır. Yardımcı kaynak kitaplarda içerik ve kazanımlar arasında dengeli bir dağılım bulunmamaktadır. Ayrıca yardımcı kaynak kitaplarda ilgili sınıfın üst sınıflarından kazanımlara yer verilmiştir.
Yazar isimleri: ['İlhan POLAT']
Yayın Yılı: 26 Ekim 2022
Dergi ismi: Uluslararası Ders Kitapları ve Eğitim Materyalleri Dergisi
Yayın sayfa url: https://dergipark.org.tr/tr/pub/ijotem/issue/73132/1150477
Yayın pdf linki: https://dergipark.org.tr/tr/download/article-file/2563760
