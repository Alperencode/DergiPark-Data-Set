Makale Başlığı: COVID-19 SALGINI BAĞLAMINDA MEDYADA GÖÇMENLER: ELEŞTİREL BİR DEĞERLENDİRME
Özet: Bu çalışma, COVID-19 salgını bağlamında medyada göçmenlerin sunumunu Türkiye’den örneklerle anlamayı amaçlamaktadır. COVID-19 salgınının göçmenleri nasıl etkilediği, göçmenlerin salgın şartlarında ne tür sorunlarla karşılaştıkları, COVID-19 salgını bağlamında göçmenlerin medyada ne şekilde sunulduğu ve Türkiye’de salgın şartlarında göçmenlerin medyada nasıl ele alındığı, bu çalışmanın temel sorunsalını oluşturmaktadır. Bu bağlamda, salgınla birlikte sınırların kapatılması sebebiyle, göçmenlerin göç edemediği gibi, geriye dönüş göçlerini de yapamadığı gözlenmiştir. Salgın sebebiyle göçmenler işsiz kalmış ve ekonomik sorunlarla karşı karşıya kalmışlardır. Türkiye’de dijital medyanın göçmenleri sorunların kaynağı olarak göstermesi, göçmen karşıtlığının yükselmesine neden olmuştur. Türkiye’de dijital medyada göçmenlerin virüsün taşıyıcıları olarak sunulduğu görülmüştür. Bununla birlikte Türkiye’deki Suriyelilerin dijital medyada, Suriyeli, sığınmacı, mülteci, Türkiye’ye muhtaç, Türkiye’nin desteğini almış, yasadan muaf, kuralları hiçe sayan, cezadan muaf, düzeni bozan, işsiz, korunmasız, şiddete uğrayan, kaderlerine terk edilmiş, virüsün taşıyıcıları, hastalıklı ve riskli kişiler olarak yer aldıkları görülmüştür. Her ne kadar dijital medyada Türkiye’deki Suriyeliler sorunların kaynağı olarak görülse de, Türkiye’nin milyonlarca Suriyeli göçmene ev sahipliği yapıyor olması Türkiye’nin göçmen karşıtı bir ülke olmadığını göstermektedir. Medyanın göçmenleri manipüle etmesi ve dezenformasyona dayalı haberler üretmesi karşısında, Türkiye’nin COVID-19 pandemisi koşullarında da Suriyeli ve Afgan göçmenlere sahip çıktığı ve onların sorunlarına çözümler ürettiği görülmüştür. Türkiye, geçmişten günümüze birbirinden farklı göç hareketlerine ve değişik göçmen kimliklerine ev sahipliği yapmış olsa da, medyanın göçmenlere bakış açısının söz konusu tarihsel ve sosyolojik gerçeklikten kopuk bir biçimde gerçekleştiği görülmüştür.
Yazar isimleri: ['Kerem ÖZBEY']
Yayın Yılı: 30 Ağustos 2022
Dergi ismi: Akademik Hassasiyetler
Yayın sayfa url: https://dergipark.org.tr/tr/pub/akademik-hassasiyetler/issue/72383/1106859
Yayın pdf linki: https://dergipark.org.tr/tr/download/article-file/2388063
