Makale Başlığı: Destinasyonların açık alan rekreasyon potansiyelinin yamaç paraşütü ekseninde değerlendirilmesi: Konya örneği
Özet: Son yıllarda rekreasyon alanında yapılan araştırmalar yamaç paraşütü faaliyetine katılımın her geçen gün arttığını göstermektedir. Yamaç paraşütü sayesinde hem katılımcılar hem de destinasyonlar maddi ve manevi çok önemli kazanımlar elde etmektedir. Bu araştırmanın amacı, bir açık alan rekreasyon faaliyeti olan yamaç paraşütünün aktif olarak bu faaliyet ile ilgilenen katılımcıların (eğitmen, pilot ve müşteri) beyanları doğrultusunda Konya’daki potansiyelini ortaya koyabilmektir. Araştırma katılımcıların boş zaman değerlendirme faaliyetlerini, yamaç paraşütüne katılım nedenlerini ve Konya’nın yamaç paraşütü aktivitesi için potansiyelini açıklamaktadır. Durum desenine göre yürütülen bu araştırmada, çalışma gurubu belirlenirken maksimum çeşitlilik örnekleme yöntemi kullanılmıştır. Çalışma grubu, 7 pilot- 6 müşteri ve 6 eğitmen olmak üzere 19 kişiden oluşmaktadır. Veri toplama aracı olarak yarı yapılandırılmış mülakat formu kullanılmıştır. Araştırmada katılımcılardan elde edilen açıklamalar, açık ve aksiyal kodlama yaklaşımı kullanılarak analiz edilmiştir. Verilerinin yorumlanması sürecinde endüktif betimsel analiz ve içerik analizi tekniği kullanılmıştır. Analizler sonucunda, boş zaman değerlendirme şekilleri, yamaç paraşütüne katılım nedenleri ve Konya’nın yamaç paraşütü potansiyeli olmak üzere üç tema belirlenmiştir. Sonuçlar boş zaman değerlendirme faaliyeti olarak kültürel ve açık alan rekreasyon faaliyetlerinin daha çok tercih edildiğini, bireylerin tercihinde en fazla mutluluk ve sosyalleşme isteğinin etkili olduğunu ve Konya’nın özellikle jeolojik yapısı nedeni ile bu faaliyetler açısından son derece uygun alanlara sahip olduğunu ortaya koymaktadır.
Yazar isimleri: ['Fatih VAROL', 'Hasan Suat AKSU', 'Mehmet DEMİREL']
Yayın Yılı: 30 Haziran 2022
Dergi ismi: Tourism and Recreation
Yayın sayfa url: https://dergipark.org.tr/tr/pub/tourismandrecreation/issue/70904/1079252
Yayın pdf linki: https://dergipark.org.tr/tr/download/article-file/2275682
