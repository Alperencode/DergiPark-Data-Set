Makale Başlığı: Doğal Solunum Sinsitiyal Virüsü (RSV) ile Enfekte Koyun ve Keçi Akciğer Parafin Bloklarında TNF-a Ekspresyonunun İmmünohistokimyasal Olarak İncelenmesi
Özet: Respiratuar Sinsitiyal Virüsü (RSV), koyun ve keçi solunum yolu hastalığının önemli bir nedenidir. RSV, genellikle solunum yolları epitelinde replike olur ve proinflamatuar sitokinler ve kemokinler indüklenir. Yapılan çalışmada, doğal RSV ile enfekte koyun ve keçi akciğer parafin bloklarında TNF-a ekspresyonu immunohistokimyasal yöntem ile araştırılması amaçlandı. Çalışma materyali, Etlik Veteriner Kontrol ve Araştırma Enstitüsüne, Ankara ve çevre illerinden 2015- 2020 yılları arasında pnömoni şüphesi ile gelen yirmi dokuz adet hasta (on dokuz Koyun ve on keçi) akciğer arşiv parafin blokları oluşturdu. Koyun ve keçi akciğer parafin blok dokularında bronş ve bronş epitelinde dejenerasyon ve deskuamasyon, fibromusküler hipertrofi, peribronşiyal lenfoid dokuda hiperplazi, interalveolar septumda hücre infiltrasyonu gibi histopatolojik bulgular istatistiksel olarak anlamlı değildi (p>0.05). İmmunohistaokimyasal olarak, bronş ve bronş epitelinde ve hücre döküntülerinde, bronş bezlerinde, interalveolar septum inflamatuar hücrelerde, alveolar makrofajlarda RSV replikasyonu koyun ve keçilerde istatiksel olarak benzerdi (p> 0.05). TNF-a’nın ekspresyonu keçilerin akciğer dokusunda koyunlara göre daha fazla şiddetli boyandığı (p<0.05) edildiği belirlendi.Sonuç olarak, koyun ve keçi sürülerinde solunum sistemi enfeksiyonlarında RSV enfeksiyonlarının önemli bir yer tuttuğu fark edildi. Koyun ve keçilerde doğal RSV enfeksiyonlarında sitokin fırtınasının tespit edilmesine yönelik çalışmaların yapılmasına, ayrıca günümüzde yeni bir tedavi yöntemi olan antikor tedavisinin koyun ve keçi viral enfeksiyonlarında araştırılması önerilmektedir.
Yazar isimleri: ['Funda TERZİ', 'Yavuz ULUSOY', 'Bahadır KILINÇ', 'Ayşe Gül DAL', 'Rabi SALİK']
Yayın Yılı: 26 Temmuz 2022
Dergi ismi: Journal of Research in Veterinary Medicine
Yayın sayfa url: https://dergipark.org.tr/tr/pub/jrvm/issue/71435/1059876
Yayın pdf linki: https://dergipark.org.tr/tr/download/article-file/2200222
