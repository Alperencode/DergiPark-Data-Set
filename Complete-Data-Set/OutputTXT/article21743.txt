Makale Başlığı: Erken Çocukluk Matematik Eğitimi Çalışmalarının Bibliyometrik Profili
Özet: Çocukların erken matematik öğrenmelerinin daha sonraki matematik başarısında ve okul başarısında güçlü olumlu etkiye sahip olduğu ve gerekli olduğu araştırmalar ile ortaya konulmuştur. Bu bilimsel sonuçlar doğrultusunda küçük çocukların matematiksel gelişimlerinin nasıl desteklenebileceğine dair bilimsel bilgi edinme gerekliliği ortaya çıkmış ve bu alanda araştırmaların artmasına sebep olmuştur. Bu çalışma ile de, Web of Science veri tabanında, erken çocukluk matematik eğitimi üzerine yayımlanmış akademik çalışmaların bibliyometrik analizini gerçekleştirmek amaçlanmıştır. Araştırmada, betimsel yöntemlerden tarama modeli kullanılmış ve bibiliyometrik analiz tekniği uygulanmıştır. Araştırmada 1985-2022 yılları arasında yayımlanan 793 akademik yayın analiz edilmiştir. Yapılan analizler sonucuna göre; erken çocukluk matematik eğitimi ile ilgili yayımlanan akademik çalışmalar 2003 yılı sonrasında, ilerleyen yıllara paralel bir şekilde artmıştır. En sık yayın yapılan diller sırasıyla İngilizce, İspanyolca ve Almanca, en çok yapılan akademik çalışma ise makale, kitap bölümü ve bildiridir. Texas Üniversitesi Sistem, New York Suny Eyalet Üniversitesi ve Texas Austın Üniversitesi en çok yayın yapan araştırmacıların bulunduğu kurumlardır. Clements, D.H., Sarama, J. ve Clarke, B.’nin en çok yayın yapan yazar olduğu görülmektedir. “Early Mathematıcs Learnıng And Development”, “Early Chıldhood Research Quarterly” ve “Early Educatıon And Development” en fazla akademik yayımın olduğu dergilerdir. ABD, Avusturalya ve Almanya ise en çok akademik yayım üreten ülkelerdir.  2002 yılı sonrasında yayımlanan akademik yayınların atıf sayılarında, her geçen yıl artan bir durum söz konusudur. Yapılan akademik yayınlarda en çok kullanılan anahtar kelimeler ise “matematik, erken matematik” ve erken çocukluk” kavramlarıdır. Bu araştırmanın erken çocukluk matematik eğitimi alanında araştırma yapmayı planlayan araştırmacılar için bir perspektif sunacağı düşünülmektedir.
Yazar isimleri: ['Meryem ÇELİK']
Yayın Yılı: 28 Mayıs 2022
Dergi ismi: Türkiye Bilimsel Araştırmalar Dergisi
Yayın sayfa url: https://dergipark.org.tr/tr/pub/tubad/issue/70039/1078217
Yayın pdf linki: https://dergipark.org.tr/tr/download/article-file/2271742
