Makale Başlığı: Ahlakî Yükümlülük ve Ahlakî Nesnellik
Özet: “Neden ahlaklı olmalıyım?” sorusu ahlaka ilişkin değer yargılarımızı ve motivasyonlarımızı belirleyen en temel sorudur. Bu soruya bağlı olarak ahlaklı olmanın neden bir gereklilik olduğu ve ahlaki yükümlülüklerin kaynağının ne olabileceği önemli bir sorunsaldır. Ahlaki doğrular insanların bu doğrulara uygun davranışlarda bulunmalarını zorunlu hissettikleri ve bu nedenle bu doğrulara aykırı davranmaktan kaçınmaya çalıştıkları birtakım yasalardır. Bir yasanın ya da doğrunun zorunlu kabul edilmesi halinde buna uymamak insan için yanlış olacağı için bunun doğru olması kendi başına bir yaptırım gücü oluşturacaktır. Ahlaki yükümlülüklerin kaynağını ahlaki doğruların nesnel olması, dolayısıyla zorunlu doğrular olmasından aldığı söylenebilir. Bu ise ahlaki doğruların ve yükümlülüklerin kaynağının insanı aşan bir düzleme referansı olduğu anlamına gelir. Bu çalışmada ahlaki yükümlülüklerin mümkün olup olmadığı, mümkünse bunların mahiyeti ve kaynağının ne olabileceği soruları üzerinde durulacaktır. Bu sorular realist bir ahlak anlayışı çerçevesinde ele alınarak Tanrı ve ahlak arasında bir ilişkinin kurulabileceği ve buna bağlı olarak ahlaki yükümlülüklerin Tanrı’ya dayandırılması gerektiği iddia edilecektir.
Yazar isimleri: ['Münteha BEKİ']
Yayın Yılı: 15 Eylül 2022
Dergi ismi: Eskişehir Osmangazi Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/esoguifd/issue/71425/1137659
Yayın pdf linki: https://dergipark.org.tr/tr/download/article-file/2514516
