Makale Başlığı: İKİZLERDE İKİNCİ BEBEK OLMAK PREMATÜRE MORBİDİTE VE MORTALİTESİNİ NASIL ETKİLER?
Özet: Amaç: İkinci doğan ikiz bebeğin birinci bebeğe göre morbidite ve mortalite açısından riskleri konusunda yeterli kanıt yoktur. Çalışmamızda ilk ve ikinci doğan prematüre ikizler arasındaki mortalite ve morbidite risklerinin doğum sırasına göre belirlenmesi amaçlanmıştır.Gereç ve Yöntemler: Çalışmaya gebelik haftası <30 hafta doğan tüm prematüre ikiz bebekler dahil edildi. Birinci ve ikinci sırada doğan ikiz bebeklerin demografik özellikleri, morbidite ve mortalite verileri karşılaştırıldı.Bulgular: Çalışmaya gebelik haftası <30 hafta doğan 128 ikiz prematüre bebek dahil edildi. Birinci sırada doğan grupta 64 ve ikinci sırada doğan grupta 64 hasta olarak hastalar iki gruba ayrıldı. İkinci doğan bebeklerde birinci doğan bebeklere oranla respiratuvar distres sendromu, mortalite sıklığı, non invaziv ventilasyon ve yenidoğan yoğun bakım ünitesinde yatış süreleri istatistiksel olarak anlamlı yüksek bulundu (sırasıyla, p=0.024; 0.032; 0.035; 0.023).Sonuç: Çalışmamızda ikinci sırada doğan ikiz prematüre bebeklerin respiratuvar distres sendromu, non invaziv ventilasyon destek süresi, yenidoğan yoğun bakım ünitesi yatış süresi ve mortalite açısından ilk doğan bebeklere göre daha yüksek riskli olduğu bulundu.
Yazar isimleri: ['Duran YILDIZ', 'Ufuk ÇAKIR', 'Ali Ulaş TUĞCU', 'Cüneyt TAYMAN']
Yayın Yılı: 31 Ağustos 2022
Dergi ismi: Kırıkkale Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/kutfd/issue/72091/1081780
Yayın pdf linki: https://dergipark.org.tr/tr/download/article-file/2285513
