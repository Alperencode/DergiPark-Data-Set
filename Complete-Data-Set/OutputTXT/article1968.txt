Makale Başlığı: OKUL MÜDÜRLERİNİN SERGİLEDİĞİ YARATICI LİDERLİK DAVRANIŞLARINA İLİŞKİN ÖĞRETMEN GÖRÜŞLERİ
Özet: Eğitim programlarının kalitesinin iyileştirilmesi sürecinde eğitim kurumlarında liderlik yapan kişiler büyük öneme sahiptir. Eğitimde yaratıcı lider olan kişi sadece sorunları çözmekle ilgilenmez sorunları tespit eder, tanımlar, düzeltir ve eğitim alan herkes için daha iyi bir gelecek hazırlamaktadır. Eğitimin kurumundaki liderlerin yaratıcı olması ile birlikte eğitim kurumundaki iletişim sistemi etkin bir şekilde çalışır, tüm personel takım hâlinde çalışır, yapılan hatalar hoş görülür ders çıkarılır, fikirler özgürce ifade edilir ve demokratik bir anlayışın inşa edilmesine olanak tanınır. Eğitim kurumunda yaratıcı liderlik yapan kişi eğitim ortamının kalitesini arttırmakla birlikte öğretmen, öğrenci ve de aileyi de etkilemektedir. Bu araştırmanın amacı okul müdürlerinin sergilediği yaratıcı liderlik davranışlarına ilişkin öğretmen görüşlerinin değerlendirilmesidir. Bu amaçla araştırma nitel araştırma yöntemlerinden durum çalışması yöntemi ile yürütülmüştür.  Araştırmanın çalışma grubunu farklı okul ve branşlarda görev yapmakta olan 12 kadın 13 erkek 25 ortaokul öğretmeni oluşturmaktadır. Araştırma verilerinin toplanmasında beş sorudan oluşan yarı yapılandırılmış görüşme formu kullanılmıştır. Araştırma verilerin analizinde içerik analizi yöntemi kullanılarak ortaya çıkan öğretmen görüşleri tema ve kodlar şeklinde incelenmiştir. Araştırma bulguları incelendiğinde okul müdürlerinin; yaratıcı liderlik özelliklerinin bireysel açıdan yeterli olduğu, yaratıcı lider olmasının okulun başarısını arttırdığı, yaratıcı lider olmalarının olumlu karşılandığı, okulun amaçlarına ulaşmasında çevre faktörünü göz ardı etmedikleri ve karşılaştıkları problemleri çözmede toplumsal çözümlere başvurmaya ağırlık verdikleri sonucuna ulaşılmıştır.
Yazar isimleri: ['Hayrettin ERTAŞ', 'Abdurrahman KOTBOĞA']
Yayın Yılı: 30 Eylül 2022
Dergi ismi: Asya Studies
Yayın sayfa url: https://dergipark.org.tr/tr/pub/asya/issue/72908/1126004
Yayın pdf linki: https://dergipark.org.tr/tr/download/article-file/2466585
