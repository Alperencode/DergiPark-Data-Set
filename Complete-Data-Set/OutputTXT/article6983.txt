Makale Başlığı: COVID- 19 PANDEMİSİNDE PARAMEDİKLERİN VE ACİL TIP TEKNİSYENLERİNİN DEPRESYON, ANKSİYETE VE STRES DÜZEYLERİNİN BELİRLENMESİ
Özet: Amaç: Bu çalışma, COVID-19 Pandemisi sürecinde 112 acil yardım istasyonu ve acil servislerde çalışan paramediklerin ve acil tıp teknisyenlerinin (ATT) depresyon, anksiyete ve stres düzeylerinin belirlenmesi amacıyla yapılmıştır.Gereç ve Yöntem: Tanımlayıcı, kesitsel nitelikteki bu araştırma Ekim 2020-Mayıs 2021 tarihleri arasında, 112 acil yardım istasyonlarında ve acil servislerde çalışan 232 paramedik ve acil tıp teknisyeni ile yapılmıştır. Araştırmanın verileri, kişisel bilgi toplama formu ve Depresyon Anksiyete ve Stres Ölçeği-21 (DASS-21) kullanılarak Google Forms aracılığı ile online olarak toplanmıştır. Veriler SPSS 21 programında analiz edilmiştir.Bulgular: Çalışmaya 232 kişi katılmıştır. Bunların %52,6’sı erkek, 67,7’si paramedik, %77,6’sı 112 istasyonunda çalışmaktadır. Katılımcıların, Depresyon, Anksiyete ve Stres Ölçeği (DASS-21) toplam puan ortalaması 26,65±16,86 olup, alt ölçek puanlarına göre %34,9’unun çok ileri düzeyde depresyon; %30,2’sinin çok ileri düzeyde anksiyete ve %21,1’inin ise çok ileri düzeyde stres yaşadığı saptanmıştır. Çalışma sonucuna göre katılımcıların yaşı arttıkça anksiyete puan ortalamaları azalırken, bekar olan katılımcıların stres puan ortalamalarının yüksek olduğu belirlenmiştir.Sonuç: Bu çalışma COVID-19 Pandemisinde paramedik ve ATT’ lerin depresyon, anksiyete ve stres düzeylerinin yüksek olduğunu göstermiştir. Bu durumun COVID-19 Pandemisine bağlı olarak, çalışma koşullarının olumsuz hale gelmesi nedeniyle ortaya çıkmış olabileceği gibi, COVID-19 Pandemisinden bağımsız bir durum da olabileceği düşünülebilir. Bu durumun belirlenmesi için daha kapsamlı çalışmalara ihtiyaç vardır.
Yazar isimleri: ['Deniz Zeynep SÖNMEZ', 'Nilay ŞAHİN', 'Nefise Cevriye SUCU ÇAKMAK']
Yayın Yılı: 29 Ağustos 2022
Dergi ismi: Hastane Öncesi Dergisi
Yayın sayfa url: https://dergipark.org.tr/tr/pub/hod/issue/72365/1132297
Yayın pdf linki: https://dergipark.org.tr/tr/download/article-file/2492963
