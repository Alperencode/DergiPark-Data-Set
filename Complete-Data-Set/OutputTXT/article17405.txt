Makale Başlığı: Paleolitik Çağlardan 16. Yüzyıl Avrupa’sına Kadar Kadınların Sosyal ve Siyasal Statüsü Üzerine
Özet: Feminizm kadınların toplumun her alanında maruz kaldıkları eşitsizlik ve adaletsizlikleri def etmeyi amaç edinmiştir. Bu eşitsizlikler toplumların tarih içerisindeki ilerlemelerinin sonucudur. Tarih öncesi çağlardan çağdaş dönemlere kadar, toplumda hem kadının hem de erkeğin belli başlı görevleri olmuştur. Cinsler arasındaki bu görevler paleolitik çağlarda başlarda bir sınıflaşmaya sebep vermemiştir. Çünkü kadının da erkeğin de ana görevi yaşadığı toplumun çıkarlarını gözetmektir. Doğanın buyruklarının esas alındığı bu dönemlerde, toplumlar arasındaki ilk bozulmalar neolitik çağlarda başlamıştır. Sanayileşmeyle beraber yerleşik yaşam başlamış ve gerek toplumlar arası gerekse cinsler arasında dengeler değişmiştir. Özellikle üremede erkeğin de söz sahibi olduğunun öğrenilmesiyle, cinsler arasındaki bu bozulmalar zaman içinde erkeğin lehine gelişmiştir. Cinsler arasındaki dengelerin değişimi Avrupa’da her toplumda farklı işlese de sonuç erkeğin lehine olmuştur.  Çağlar ilerledikçe kadınlar sosyal, siyasal, kamusal, hukuki, dini vb. birçok konuda eşitsizlik ve adaletsizliğe maruz kalmıştır. Rönesans dönemlerine doğru, aileler küçük krallıklar erkekler de ev içindeki krallar olmaya başlamıştır. Rönesans’ın başlarından sonlarına doğru artış gösteren bu erkek egemen ayrımcılıklar, ‘feminizm’ kavramından ilk söz edildiği dönemler olmuştur. Bu çalışma, kadınların paleolitik çağlarla 16. Yüzyıl Avrupası arasındaki sosyal, siyasal, dini, hukuki konumlarını genel hatlarıyla ele almayı amaçlamaktadır.
Yazar isimleri: ['Rojev Ağıt SARİ', 'Aydın GÖRMEZ']
Yayın Yılı: 10 Temmuz 2022
Dergi ismi: Vankulu Sosyal Araştırmalar Dergisi
Yayın sayfa url: https://dergipark.org.tr/tr/pub/yyuvasad/issue/71203/1118063
Yayın pdf linki: https://dergipark.org.tr/tr/download/article-file/2434005
