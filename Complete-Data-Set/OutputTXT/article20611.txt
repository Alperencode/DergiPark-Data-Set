Makale Başlığı: Ağız tabanını perfore eden tükürük bezi taşı: Olgu sunumu
Özet: Sialolithiasis, tükürük bezinin en sık görülen hastalığıdır. En sık submandibular bezde bulunur, ancak daha az sıklıkla parotis ve sublingual bezlerde ortaya çıkar. Submandibular bez parotis bezine göre sialolitiazise daha yatkındır. Çünkü Wharton kanalı daha geniş ve daha uzundur, milohyoid kasın arka sınırında yerçekimine karşı açılanma yapar ve submandibular bez sekresyonu daha alkali, müsinöz, kalsiyum ve fosfattan daha zengin ve daha yavaş akış hızına sahiptir. Bu olgu sunumunda ağız tabanı mukozası bir sialolit tarafından perfore edilmiş bir hasta sunuldu. Sialolitler nadiren görülmekle birlikte tekrarlayan ciddi enfeksiyonlara ve hastalarda ağrıya neden olarak yaşam kalitesini olumsuz etkiler. Bu nedenle klinisyen ağız tabanında yabancı cisim hissi veya çene altında yemekle ilişkili şişlik olması durumunda submandibular tükürük bezi taşını aklına getirmelidir.
Yazar isimleri: ['Osman ERDOĞAN']
Yayın Yılı: 30 Eylül 2022
Dergi ismi: Mucosa
Yayın sayfa url: https://dergipark.org.tr/tr/pub/mucosa/issue/72848/1173868
Yayın pdf linki: https://dergipark.org.tr/tr/download/article-file/2644631
