Makale Başlığı: PANDEMİ SÜRECİNDE SAĞLIK ÇALIŞANLARININ ŞİDDET EĞİLİMİNİN İNCELENMESİ
Özet: Amaç: Araştırma pandemi sürecinde sağlık çalışanlarının şiddet eğiliminin incelenmesi amacıyla yapılmıştır.Gereç ve Yöntem: Araştırma tanımlayıcı kesitsel türde planlanmıştır. Araştırmanın örneklemini Türkiye’nin çeşitli illerinde çalışan 400 sağlık çalışanı oluşturmuştur. Veriler çevrimiçi anket yolu ile toplanmıştır. Verilerin toplanmasında “Sosyo-demografik Bilgi Formu” ve “Şiddet Eğilim Ölçeği” kullanılmıştır. Bulgular: Araştırmada  pandemi sürecinde salık çalışanlarının %24,5’inin şiddet gördüğü, şiddet uygulayan  kişinin en çok hasta yakını olduğu, çoğunluğunun pandemi sürecinde şiddet uygulamadığı ve şiddete yönelik eğitim almadığı belirlenmiştir. Sağlık çalışanlarının Şiddet Eğilim Ölçeğinden aldıkları puan ortalamaları 32,83±7,20 olup, %83,7’sinin şiddete eğilim düzeyinin az olduğu saptanmıştır. Pandemi sürecinde erkeklerin şiddete eğilim puan ortalamasının kadınlarınkine göre (t=-4,599; p=0,000), hemşirelerin ebelerinkine göre (F=3,194; p=0,008) ve  şiddet uygulayanların şiddet uygulamayanlara göre anlamlı derecede yüksek olduğu bulunmuştur (t=2,561; p=0,011).Sonuç: Araştırmanın sonucunda; pandemi sürecinde sağlık çalışanlarına uygulanan şiddetin devam ettiği, şiddete eğilim düzeylerinin düşük olduğu, erkeklerin, hemşirelerin ve  pandemi sürecinde şiddet uygulayanların şiddete eğilimlerinin yüksek olduğu belirlenmiştir. Bu doğrultuda pandemi sürecinde sağlık çalışanlarının psikolojik sağlıklarını korumaya yönelik  faktörlerin, iletişim becerilerinin ve empati eğilimlerinin artırılmasıyla hem kendilerinin hem de bakım verdikleri grubun şiddete yönelik eğilimlerinin azaltabileceği düşünülmektedir.
Yazar isimleri: ['Zümrüt YILAR ERKEK', 'Serap GÖKÇEK']
Yayın Yılı: 30 Eylül 2022
Dergi ismi: TOGÜ Sağlık Bilimleri Dergisi
Yayın sayfa url: https://dergipark.org.tr/tr/pub/togusagbilderg/issue/72864/1107493
Yayın pdf linki: https://dergipark.org.tr/tr/download/article-file/2390631
