Makale Başlığı: Postanestezi bakım ünitesinde takip edilen majör baş-boyun cerrahisi geçiren hastaların değerlendirilmesi: 6 yıllık retrospektif analiz
Özet: Amaç: Çalışmada son altı yılda major baş boyun cerrahisi geçiren ve post-anestezi yoğun bakım ünitesinde (PABÜ) takip edilen hastaların verileri retrospektif olarak incelenerek, postoperatif sonuçlara etki eden faktörlerin belirlenmesi amaçlandı. Yöntem: Major baş boyun cerrahisi geçiren ve PABÜ’de postoperatif takibi yapılan hastaların demografik özellikleri, komorbiditeleri, preoperatif laboratuvar bulguları, hastalık evreleri, cerrahi özellikleri, intraoperatif ve postoperatif takip bulguları, komplikasyonları, yatış süreleri, morbiditeleri probel sistemi ve hasta dosyaları incelenerek kayıt ve analiz edildi. Bulgular: Çalışmaya toplam 74 major baş boyun cerrahisi olgusu dahil edildi. Preoperatif sodyum düzeyleri ve intraoperatif kan transfüzyonu ile postoperatif mekanik ventilasyon (MV) süresi arasında istatistiksel anlamlı ilişki saptanmıştır. PABÜ yatış süresi ile 60 yaş üzeri olma, preoperatif albümin ve sodyum değerleri, nötrofil-lenfosit oranları (NLR), kan transfüzyonu ve MV süresi arasında ilişki olduğu belirlenmiştir. Yoğun bakım ihtiyacı gelişmesi ile preoperatif serum sodyum düzeyleri, operasyon süresi, kan transfüzyonu, MV süresi, PABÜ yatış süresi arasında istatistiksel anlamlı ilişki saptanmıştır. Mortalite ile PABÜ yatış süresi ve yoğun bakım ihtiyacı arasında istatistiksel olarak anlamlı ilişki gözlenmektedir. Sonuç: Majör baş boyun cerrahisi hastalarında postoperatif sonuçlar üzerine, preoperatif elektrolit bozuklukları, nötrofil-lenfosit oranları, operasyon süresi, intraoperatif kan transfüzyonu, mekanik ventilasyon süresinin etkili faktörler arasında olduğu belirlenmiştir.
Yazar isimleri: ['Volkan HANCI']
Yayın Yılı: 15 Aralık 2022
Dergi ismi: Mustafa Kemal Üniversitesi Tıp Dergisi
Yayın sayfa url: https://dergipark.org.tr/tr/pub/mkutfd/issue/73508/983464
Yayın pdf linki: https://dergipark.org.tr/tr/download/article-file/1927689
