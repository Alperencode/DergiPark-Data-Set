Makale Başlığı: BİR ÜRETİM İŞLETMESİNDEKİ TEKNOLOJİK DEĞİŞİKLİĞİN HAMMADDE MALİYETİNE ETKİSİ
Özet: Teknolojik değişimler ve gelişmeler geçmişten günümüze kadar büyük bir hızla ilerlemektedir. Doğal olarak bu değişimler ve gelişmelerle birlikte işletmelerde kas gücü yerini makine ve robotlara bırakmaktadır. İşletmeler de insan gücüne dayalı yapıdan, yüksek teknolojiye uyum sağlayarak kendilerini değiştirmektedirler. Bu çalışmada teknolojik değişikliğin hammadde maliyetine etkisini ortaya koymak amacıyla tekstil sektörüne ait bir üretim işletmesinin yapmış olduğu teknolojik değişiklikle ilgili veriler incelenmiştir. Yöntem olarak teknolojik değişimleri takip edip son teknolojilerle üretim yapan bir işletmeye gidilerek yüz yüze görüşme yöntemiyle saha çalışması yapılarak veriler toplanmıştır. Eski teknoloji kullanırken katlanılan hammadde maliyetleri ile yeni teknolojinin kullanılması ile katlanılan hammadde maliyetleri kıyaslanmıştır. Böylelikle teknolojik değişimlerin hammadde maliyetine etkisinin ne yönde olduğu toplanan veriler ışığında değerlendirilmiştir. İşletmeye ait verilerle yapılan kıyaslama sonucunda yeni teknoloji kullanılarak yapılan üretimde eski teknolojiye kıyasla aynı kaliteye sahip hammadde kullanıldığında daha az hammadde ile daha fazla ürün üretildiği ortaya konulmuştur. Bu durumda teknolojik değişikliğin hammadde maliyetlerini azaltıcı yönde etki ettiği sonucuna ulaşılmıştır.
Yazar isimleri: ['Prof. Dr. Haluk BENGÜ', 'Elif NAZLİ KANAL']
Yayın Yılı: 28 Haziran 2022
Dergi ismi: Niğde Ömer Halisdemir Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/nohusosbil/issue/71192/1105169
Yayın pdf linki: https://dergipark.org.tr/tr/download/article-file/2381002
