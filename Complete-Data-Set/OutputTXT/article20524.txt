Makale Başlığı: ERKEN ÇOCUKLUK DÖNEMİNDE DİL BECERİLERİNİ GELİŞTİRMEYE YÖNELİK UYGULANAN ETKİLEŞİMLİ KİTAP OKUMA İLE İLGİLİ ARAŞTIRMALARIN İNCELENMESİ
Özet: Etkileşimli kitap okuma erken çocukluk yıllarında çocukların dil becerilerini olumlu olarak etkilemekte ve etkileşimli kitap okuma ve çocukların dil gelişimine olan olumlu etkisine yönelik araştırmalar giderek artmaktadır. Bu nedenle erken çocukluk döneminde yer alan çocukların dil becerilerini desteklemeyi hedefleyen müdahalelerinin bilinmesi, kullanılması ve uygulanması çocuğun yaşam kalitesinin arttırılmasında oldukça önemlidir. Bu çalışmanın amacı erken çocukluk döneminde dil becerilerini geliştirmeye yönelik uygulanan etkileşimli kitap okuma ile ilgili çalışmaları incelemektir. Erken çocukluk döneminde dil becerilerini geliştirmeye yönelik etkileşimli kitap okuma etkinliklerinin uygulandığı çalışmalara yönelik sistematik derleme çalışması için yapılan tarama sonucu 34 makaleye ulaşılmıştır. Çalışmada ulaşılan araştırmaların katılımcıları, uygulamacıları, kullanılan yöntemleri ve sonuçları incelenmiştir. Etkileşimli kitap okuma etkinliklerinin gerçekleştirildiği çalışmalarda okul öncesi dönemde yer alan farklı yaş gruplarına uygulandığı ortaya konulmuştur. Etkileşimli kitap okuma etkinlikleri uzman, öğretmen ve aileler gibi farklı uygulamacılar tarafından çocuklara uygulanmıştır. Etkileşimli kitap okuma ev ya da okul gibi farklı ortamlarda farklı uygulamacılar tarafından günün farklı dilimlerinde uygulanabildiği görülmüştür. Bu araştırma sonucunda elde edilen bulgulara göre farklı dil ve konuşma becerilerinin gelişmesini olumlu etkilediği ve desteklediği ortaya konmuştur. Elde edilen bulgular alan yazındaki diğer çalışmalar ışığında yorumlanmış ve ileriki araştırmalara önerilerde bulunulmuştur.
Yazar isimleri: ['Özge BALIKÇI', 'Bora GÖRGÜN']
Yayın Yılı: 30 Haziran 2022
Dergi ismi: Medeniyet Eğitim Araştırmaları Dergisi
Yayın sayfa url: https://dergipark.org.tr/tr/pub/mead/issue/70942/1008463
Yayın pdf linki: https://dergipark.org.tr/tr/download/article-file/2022053
