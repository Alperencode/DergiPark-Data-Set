Makale Başlığı: ELEKTRİKLİ ARAÇLARIN BATARYA YÖNETİM SİSTEMİNİN SOĞUTMA SİSTEM TASARIMI VE KONTROLÜ
Özet: Elektrikli araç teknolojisinin gelişen otomotiv endüstrisi içerisindeki yeri her geçen gün artmaktadır. Bu araçların çalışma sistemleri içerisinde batarya yönetim sistemleri (BYS) ve bunların çalışması önemlidir. Bu çalışma kapsamında 18650 Li-iyon şarjlı ve uzun ömürlü olarak bilinen piller kullanarak yerli imkânların kullanıldığı özgün bir batarya paketi tasarlanmıştır. Tasarlanan bu batarya paketi 21 adet pilden oluşmaktadır. Batarya paketinin gerekli bağlantıları yapıldığında 11.1 V gerilim değerine sahip 10500 mAh kapasitede çalışan batarya paketi üretilmiştir. Tasarımda batarya paketinin çevresi yanmaz malzeme kaplanarak, aşırı ısınma ve alev alma gibi problemlerin önüne geçilmesi amaçlanmıştır.  Tasarlanan bu batarya paketinin sağlıklı bir şekilde deşarj ve şarj olabilmesi için batarya yönetim sistemi özgün şekilde kontrol edilebilir olarak tasarlanmıştır. Batarya paketindeki hücre sayısını otomatik algılayarak özel dengeleme algoritması sayesinde şarj boyunca sürekli olarak dengeleme işlemi yapması, şarjın durumu ve batarya hücrelerinin sağlık durumunun izlenmesi, batarya paketinin sıcaklığının izlenmesi için sıcaklık sensörü ve harici olarak takılabilen sıcaklık sensörü girişi ile batarya paketinin sıcaklık kontrolü yapılmıştır. Farklı test koşullarında yapılan sıcaklık kontrollerinde, çift fanlı alüminyum soğutucu kullanılarak, BYS’nin daha uzun ömürlü olması sağlanmıştır.
Yazar isimleri: ['Murat TOREN', 'Hakkı MOLLAHASANOĞLU', 'Salih Muhsin KAYA']
Yayın Yılı: 6 Eylül 2022
Dergi ismi: Journal of Scientific Reports-B
Yayın sayfa url: https://dergipark.org.tr/tr/pub/jsrb/issue/72699/1144426
Yayın pdf linki: https://dergipark.org.tr/tr/download/article-file/2540845
