Makale Başlığı: Giresun İlinde Kentsel Katı Atıkların Miktar, Kompozisyon ve Yönetiminin İncelenmesi
Özet: Bu çalışmada, Giresun ili Merkez ilçede kentsel katı atıkların kompozisyonu incelenmiş ve TÜİK tarafından sunulan miktar ve yönetime ait veriler kullanılarak ilin kentsel katı atık profili oluşturulmuştur. Karadeniz bölgesinin bir sahil kenti olan Giresun ilinde kentsel katı atıklar karışık olarak toplanmakta olup düzenli depolama alanında bertaraf edilmektedir. İlde kentsel katı atık kompozisyonunun yaklaşık %60’ını organik atıklar oluşturmaktadır. İlde kentsel katı atıkların geri dönüşüm potansiyeli %30,05 olmasına rağmen %2,04 oranında geri dönüşüm sağlanabilmektedir. Organik atık miktarının fazla olması, entegre atık yönetiminde kompostlaştırma ve biyometanizasyon seçeneklerini ön plana çıkarmaktadır. Bununla birlikte, ilde atıkların karışık toplanması her iki seçeneğin de uygulanmasını sınırlandırmaktadır. Kaynakta ayrı toplama organik atıkların değerlendirilmesinde de önemli ve zorunlu bir adımdır. 
Yazar isimleri: ['Fulya AYDIN TEMEL', 'Nurdan Gamze TURAN']
Yayın Yılı: 15 Haziran 2022
Dergi ismi: Karadeniz Fen Bilimleri Dergisi
Yayın sayfa url: https://dergipark.org.tr/tr/pub/kfbd/issue/70315/1102936
Yayın pdf linki: https://dergipark.org.tr/tr/download/article-file/2372130
