Makale Başlığı: ÇOCUK VE ERGEN PSİKİYATRİ POLİKLİNİĞİNE BAŞVURAN ERGENLERDE AKILLI TELEFON BAĞIMLILIĞININ İNCELENMESİ
Özet: Amaç: Bir eğitim ve araştırma hastanesine başvuran ergenlerin akıllı telefon kullanım alışkanlıklarını incelemek amaçlanmıştır.Yöntem: Çalışma grubu olarak Dikkat Eksikliği ve Hiperaktivite Bozukluğu veya Anksiyete Bozukluğu tanısı almış ergenler alınmıştır. “Ergen-Ebeveyn Demografik Bilgi Formu” ve “Cep Telefonu Bağımlılığı Testi” uygulanmıştır. Verileri analiz etmek için uygun istatistiksel yöntemler kullanılmış ve p<0.05 anlamlı olarak kabul edilmiştir. Bulgular: Cep Telefonu Bağımlılık Ölçeği (CBÖ)'nin alt ölçeklerinden alınan puanlar arasında yaş grubu ve cinsiyete göre anlamlı bir fark bulunamamıştır. Cep Telefonu Bağımlılığı Ölçeği puanı günde üç saatten fazla akıllı telefon kullanan grupta daha yüksek bulunmuştur. Akıllı telefon kullanım amaçlarına bakıldığında ise vakalar arasında en sık mesajlaşma, telefon görüşmeleri, film-video izleme ve sosyal medya kullanma olduğu tespit edilmiştir. Sonuç: Günde üç saatten fazla akıllı telefon kullanmak, akıllı telefon bağımlılığı için bir risk faktörü olarak kabul edilmiştir. Ayrıca akıllı telefonu ağırlıklı olarak eğlence ve oyun amaçlı kullanmak da bağımlılık için bir risk faktörü olarak değerlendirilmiştir. Bu alandaki çalışmalar akıllı telefon bağımlılığı ve problematik kullanımın önlenmesi açısından önemlidir ve psikiyatrik tanılı ergenlerde durumun belirlenmesi için daha detaylı çalışmalara ihtiyaç vardır.
Yazar isimleri: ['Figen GÜRSOY', 'Ayşe Nihal ERASLAN', 'Sena ÖZ']
Yayın Yılı: 30 Haziran 2022
Dergi ismi: Online Journal of Technology Addiction and Cyberbullying
Yayın sayfa url: https://dergipark.org.tr/tr/pub/ojtac/issue/71122/980183
Yayın pdf linki: https://dergipark.org.tr/tr/download/article-file/1914177
