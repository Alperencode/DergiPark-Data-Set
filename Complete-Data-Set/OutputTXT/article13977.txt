Makale Başlığı: İslam Hukukunda Evlenmenin Hükmü
Özet: Evlenme, çok yönlü bir akit olduğu için hem vaz‘î hem de teklifî açıdan çeşitli hükümlere tâbidir. Zira İslam hukukuna göre evlenme, bir taraftan hukukî bir işlem iken diğer taraftan ibadet yönü bulunan bir tasarruftur. Bununla birlikte aile birliği içerisindeki kişiler arası (kadın-erkek-çocuk) ilişkinin tesisini sağladığından kul hakkına taalluk eden boyutu da haizdir. Gerek hukukî işlem olması gerekse de ibadet kabilinden sayılması hasebiyle birtakım rükün ve şartları barındırmalıdır. Kul hakkına taalluk etmesi bakımından ise hak ihlaline sebebiyet vermeyecek nitelikte gerçekleştirilmelidir. Bunun için de evlenecek kişinin, evliliğin hak ve yükümlülüklerini yerine getirebilecek durumda olması gerekmektedir. Buna göre evlenme, birçok maslahatı barındırması sebebiyle İslam’da teşvik edilen temelde meşru bir akit olmakla birlikte evlenecek olan kişinin maddî ve manevî durumuna göre farklı teklifî hükümlere tâbidir. Çünkü bazı durumlarda evlenmenin, maslahattan ziyade mefsedete ve zarara yol açması söz konusu olabilmektedir. Onun için kimi durumlarda evlenmek vâcib iken kimi hallerde mendûb, mekruh veya haramdır. Bu çalışmanın amacı, evlenmenin, İslam hukukuna göre ne tür durumlarda hangi teklifî hükümlere tâbi olduğunun incelenmesidir.
Yazar isimleri: ['Muhammed Mehdi AKSOY']
Yayın Yılı: 30 Kasım 2022
Dergi ismi: Sırat
Yayın sayfa url: https://dergipark.org.tr/tr/pub/sirat/issue/73570/1177184
Yayın pdf linki: https://dergipark.org.tr/tr/download/article-file/2658589
