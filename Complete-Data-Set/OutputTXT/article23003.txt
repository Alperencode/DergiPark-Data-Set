Makale Başlığı: Kastamonu Milletvekilleri ve TBMM’deki Faaliyetleri (1961-1980)
Özet: Türkiye’de ilk askeri darbe 27 Mayıs 1960’ta, ikincisi 12 Eylül 1980’de gerçekleşmiştir. Yapılan bu darbelerde Türk Silahlı Kuvvetleri ülke yönetimine el koymuş, TBMM kapatılmış ve demokrasi bir süreliğine kesintiye uğramıştır. 1961-1980 yılları arasında TBMM, Millet Meclisi ve Cumhuriyet Senatosu olmak üzere çift meclisli olarak faaliyet göstermiştir. Bu çalışmada 1961-1980 yılları arasında yapılan genel seçimler, Kastamonu milletvekillerinin özgeçmişleri ve meclis faaliyetleri ele alınmıştır. Belirtilen dönem içerisinde 5 genel seçim yapılmış ve yapılan seçimlerde Nispi Temsil Sistemi’nin 3 değişik biçimi uygulanmıştır. TBMM’de 1961-1980 yılları arasında Kastamonu’yu toplam 31 milletvekili temsil etmiştir. Kastamonu’dan Sabri Keskin 4 dönem, Osman Zeki Oktay, İsmail Hakkı Yılanlıoğlu, Muzaffer Akdoğanlı, Hasan Tosyalı, Vecdi İlhan ve Sabri Tığlı 2 dönem, diğerleri ise tek dönem milletvekili seçilmiştir. Kastamonu milletvekilleri mecliste çeşitli komisyonlarda görev almışlar ve toplam 681 faaliyette bulunmuşlardır. Kastamonu milletvekilleri içerisinde mecliste en faal olanları ise İsmail Hakkı Yılanlıoğlu, Hasan Tosyalı ve Adil Toközlü’dür. Araştırmanın ana kaynağını Kastamonu milletvekillerinin hal tercümeleri ve seçim mazbataları, Kastamonu’da çıkan yerel gazeteler, Millet Meclisi Tutanak Dergileri ve konu ile ilgili TBMM yayınları oluşturmaktadır.
Yazar isimleri: ['Emine PÜR']
Yayın Yılı: 29 Ekim 2022
Dergi ismi: Iğdır Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/igdirsosbilder/issue/73256/1125459
Yayın pdf linki: https://dergipark.org.tr/tr/download/article-file/2464237
