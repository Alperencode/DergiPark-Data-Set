Makale Başlığı: Türkiye’nin Farklı İklim Bölgelerinde Yer Alan Eğitim Yapısı Dersliklerinin TS EN 17037 "Binalarda Gün ışığı Kullanımı" Standartı Çerçevesinde Değerlendirilmesi
Özet: Enerjinin etkin kullanımı sürdürülebilir mimarlık ve enerjinin sürdürülebilirliği için gün geçtikçe önemi artan bir konu olmakla beraber yapılarda günışığı kullanımı da etkin bir parametre olarak tasarım sürecindeki yerini almıştır. Her tür yapı tipolojisi için günışığı kullanımı aydınlık miktarı ve kalitesi, enerjinin etkin kullanılması için önemli bir etken olmakla birlikte günışığı kullanımına yönelik birçok çalışma bulunmaktadır. Yapı tiplerine ve enerjinin kullanıldığı alana göre bu alanda yapılan çalışmalar farklılıklar göstermekle birlikte gelişen teknolojik imkânlar sayesinde binalarda enerji verimliliği çalışmalarının sistemli bir şekilde artmaya devam ettiği görülmektedir. Yaygın yapı tipolojileri kapsamında yer alan Eğitim yapıları ise, enerji ihtiyacının ve günışığı kullanımının en yoğun olduğu yapı tiplerinden biri olarak karşımıza çıkmaktadır. Ülkemizde son yıllarda eğitim yapıları başta olmak üzere kamu yapılarında tip projelerin farklı bölgelerde ve iklim türlerinde uygulandığı görülmektedir. Bu çalışmada Türkiye’nin farklı iklim bölgelerinde Milli Eğitim Bakanlığı’na bağlı bir tip eğitim yapısı örneği üzerinden hacimdeki günışığı alımı ve buna bağlı olarak enerji ihtiyaçları karşılaştırılarak, bu yapı örneklerinin aynı plan şemaları ile önerilen revizyonlarla birlikte farklı iklim bölgelerinde kullanımı değerlendirilmiştir.
Yazar isimleri: ['Elif ÖZEN', 'Özlem SÜMENGEN']
Yayın Yılı: 23 Ağustos 2022
Dergi ismi: Erciyes Üniversitesi Fen Bilimleri Enstitüsü Fen Bilimleri Dergisi
Yayın sayfa url: https://dergipark.org.tr/tr/pub/erciyesfen/issue/72216/1057941
Yayın pdf linki: https://dergipark.org.tr/tr/download/article-file/2192471
