Makale Başlığı: Yetişkin Eğitimi Sürecinde Kadın Kursiyerlerin ve Yetişkin Eğitimcilerin Oluşturduğu Sosyal Etkileşim Alanının Toplumsal Cinsiyet Eşitsizliği Bağlamında Değerlendirilmesi: Isparta Örneği  | The Evaluation Of The Field Of Social Interaction Created by Female Trainers And Adult Educators In The Context of Gender Inequality In Adult Education Process: The Case of Isparta
Özet: Türkiye’de toplumsal cinsiyet eşitsizliği ve ayrımcılığına bakıldığında eğitimden sağlığa, iş yaşamından karar verme mekanizmalarına kadar toplumsal yaşamın her alanında ciddi boyutlara ulaşarak yalnızca kadınları ve kız çocuklarını etkilemekle kalmayıp ülkenin demokratikleşmesinin ve kalkınmasının önünde de önemli bir set oluşturmaktadır. Söz konusu eşitsizlik alanlarında kırılma noktası yaratmada önemli bir rolü olan eğitim, özellikle de yetişkin eğitimi, bireylerin toplumsal cinsiyet eşitliği konusunda bilinçlenmesinde ve kadınların güçlenmesinde etkili bir alandır. Türkiye’de yetişkin eğitiminin en yaygın kamusal uygulama sahası olan Halk Eğitimi Merkezleri ise özellikle kadınların bilişsel, psikolojik, ekonomik ve politik alanlarda güçlenmesinde oldukça önemlidir. Böyle bir çıkış noktasından hareketle bu çalışmanın amacı: kadınların katıldığı kurslarda toplumsal etkileşimin hangi alanlarda gerçekleştiğini anlamak, yetişkin eğitimcilerin ve yetişkin öğrenenlerin toplumsal cinsiyet eşitsizliğine yönelik bakış açılarını ortaya koymak ve öğrenme sürecinin kadınların güçlenmesinde nasıl bir role sahip olduğunu anlamaya çalışmaktır. Nitel araştırma deseni ve feminist metodoloji doğrultusunda planlanan bu çalışma, Isparta HEM’de kurslara katılan kadın yetişkinlerin ve yetişkin eğitimcilerle yarı yapılandırılmış derinlemesine görüşme tekniği kullanılarak gerçekleştirilmiş olup, verilerin analizi ise kategorik içerik analizi perspektifi ile yapılmıştır. Çalışmanın sonucu olarak ise ataerkil ideolojiyle birlikte kadınların sorgulamadan, doğal yazgı olarak gördükleri “kadın olma” olgusunu içselleştirerek sosyal etkileşim alanında da yeniden ürettikleri ve güçlenmeyi, ekonomik güçlenme ile sınırlandırdıkları görülebilmektedir.
Yazar isimleri: ['H. Eylem KAYA', 'Berkan ALTAN']
Yayın Yılı: 30 Kasım 2022
Dergi ismi: Akdeniz Kadın Çalışmaları ve Toplumsal Cinsiyet Dergisi
Yayın sayfa url: https://dergipark.org.tr/tr/pub/ktc/issue/73626/1067756
Yayın pdf linki: https://dergipark.org.tr/tr/download/article-file/2230945
