Makale Başlığı: DENİZ TAŞIMACILIĞINDA GEMİ AĞIRLIĞININ İHMAL EDİLDİĞİ MODELİN EKSİKLİKLERİ VE ETKİLERİ
Özet: Yakıt tüketimi, bir geminin toplam sefer maliyetinin %12’si ile %25’ini kapsamaktadır ve deniz zamanı ile birlikte deniz taşımacılığının en büyük maliyet kalemlerinden biridir. Bir geminin yakıt tüketimi, geminin hızına bağlı kübik fonksiyonu ile yaklaşık olarak tahmin edilebilir. Bununla birlikte, yolculuğun maliyeti yakıt tüketiminin maliyeti ile sınırlı değildir. İşletme maliyetleri ve navlun oranları diğer maliyetlerdir. Dolayısıyla optimize edilmesi gereken parametreler tek değildir. Literatürde iki modelin bulunduğunu söyleyebiliriz. Bunlar geminin toplam ağırlığının ihmal edildiği ve ihmal edilmediği modellerdir. Geminin ağırlığının ihmal edildiği ve ihmal edilmediği formüller göz önünde bulundurulduğunda yakıt tüketim maliyetlerinin arasında bir uçurum olduğu görülmektedir.  Bunun sebebi geminin seferi sırasında tükettiği yakıttan dolayı hafiflemesi ve başlangıçtaki ağırlığı ile limana vardığı zamanki ağırlığının farklı olmasıdır. Dolayısıyla gemi ağırlığının bir fonksiyon olarak kabul etmemiz durumunda zamana göre azalan bir fonksiyon elde ederiz. Bu çalışmada iki formül arasındaki farklar incelenmiş ve deplasman fonksiyonu adı verilen bir fonksiyon yardımı ile yakıt maliyeti tahmin edilmiştir.
Yazar isimleri: ['Kadir MERSİN']
Yayın Yılı: 7 Ocak 2022
Dergi ismi: Uluslararası Batı Karadeniz Mühendislik ve Fen Bilimleri Dergisi
Yayın sayfa url: https://dergipark.org.tr/tr/pub/umufed/issue/67985/972754
Yayın pdf linki: https://dergipark.org.tr/tr/download/article-file/1885699
