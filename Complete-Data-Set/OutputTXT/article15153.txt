Makale Başlığı: Bingöl Karakoçan Ayrım Güzergâhında Yavaşlama Ön Uyarı ve Uyarı Yatay Trafik İşaretlerinin Taşıt İşletme Maliyetlerine Etkileri
Özet: Ülkemizde bitümlü sıcak karışım (BSK) kaplamalı dönel kavşaklar trafik kaza riskini azaltmak için yatay yavaşlama ve ön uyarı (YÖU) çizgileriyle işaretlenmektedir. Belirli kalınlık ve genişlikte olan bu çizgiler kaplamanın Uluslararası Düzgünsüzlük İndeksi’ni (IRI) değiştirerek taşıt işletme maliyetlerini artırmaktır. Kavşaklarda bu maliyet değişimi Bingöl Karakoçan Ayrım güzergâhının BSK’lı 26,80 kilometrelik kesiminde, mevcut altı adet dönel kavşakta araştırılmıştır. Kavşakların statik seviye ölçüm metoduna göre hesaplanan IRI, güzergâh IRI’ni 0,042985 m/km artırmıştır. Güzergâhta yıllık ortalama günlük trafikte (YOGT) en fazla sayıda olan otomobillere 2021/Aralık ayında yapılan anket sonuçlarına göre IRI artışının faiz, genel giderler ve ekip maliyeti hariç otomobillerin hareketiyle ilgili işletme maliyetlerini yıllık yaklaşık 59,482 TL artırdığı hesaplanmıştır. Bu güzergâhta günlük 2581 adet otomobil için hesaplanan maliyet diğer taşıtlarda göz önüne alındığında, dönel kavşaklarda taşıt işletme maliyeti artışı daha fazla olacaktır. Bu nedenle IRI artışına neden olan YÖU çizgilerinin kalınlıklarının azaltılması ve kavşağa giriş hızına göre sayılarının belirlenmesinin maliyetlerde önemli azalmalar sağlayacağı tespit edilmiştir.
Yazar isimleri: ['İhsan GÜZEL']
Yayın Yılı: 31 Ekim 2022
Dergi ismi: Trafik ve Ulaşım Araştırmaları Dergisi
Yayın sayfa url: https://dergipark.org.tr/tr/pub/tuad/issue/73271/1049949
Yayın pdf linki: https://dergipark.org.tr/tr/download/article-file/2163039
