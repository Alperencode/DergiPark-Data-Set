Makale Başlığı: İklim Değişikliğine Uyum Kapsamında Kırılganlık, Direnç Kapasitesi ve Arazi Kullanımı Değerlendirilmesi: Balıkesir-Susurluk Havzası Örneği
Özet: Çalışmanın amacı: İklim değişikliğinden ülkeler farklı düzeyde ve şekilde etkilenecektir. Bu durumda hem ülkelere hem de farklı bölgelere özgü uyum yöntem ve seçenekleri üzerinde durulması gerekmektedir. Havza yaklaşımı kapsamında havzaların sürdürülebilirliği ve iklim değişikliğinin olası etkilerine maruz kalma, iklim değişikliğine uyum sağlama ve direnç gösterme kapasiteleri de entegre bir yaklaşımla ele alınmalıdır. Ekosistemlerin sürdürülebilirliğinin sağlanabilmesi ve adaptif kapasitelerinin ortaya konulabilmesi için “havza kırılganlık analizi” yöntemleri geliştirilmektedir. Bu analizlerde amaç yatırımların ve önlemlerin önceliklendirilmesi ve doğru yönlendirilmesi bakımından havzanın iklim değişikliği başta olmak üzere tüm antropojenik stres faktörlerine karşı kırılganlığının hesaplanmasıdır.Çalışma alanı: Bu çalışma Balıkesir-Susurluk alt havzalarında gerçekleştirilmiştir.Materyal ve yöntem: Balıkesir-Susurluk alt havzalarında kırılganlık analizi uygulanmış ve haritalanmıştır. Kırılganlık analizi sonuçları, arazi kullanımı ve direnç kapasitesi ile birlikte değerlendirilmiştir.Temel sonuçlar: Kırılganlık değerleri ile arazi ölçümlerinde elde edilen su kalitesi skorları arasında elde edilen yüksek korelasyon (r2=0.788) sayesinde uygulanan yöntemin doğrulaması yapılmış ve yöntem başarılı ve uygulanabilir bulunmuştur.Araştırma vurguları: Yöntemin başka havzalara uygulaması ile yaygınlaştırılması, havza ölçeğinde kırılganlığın analizi ve havza restorasyon yatırımlarının yönlendirilmesi bakımından son derece önemlidir.
Yazar isimleri: []
Yayın Yılı: 27 Eylül 2022
Dergi ismi: Kastamonu Üniversitesi Orman Fakültesi Dergisi
Yayın sayfa url: https://dergipark.org.tr/tr/pub/kastorman/issue/72672/1179037
Yayın pdf linki: https://dergipark.org.tr/tr/download/article-file/2666370
