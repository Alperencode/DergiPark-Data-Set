Makale Başlığı: ANONİM ŞİRKET GENEL KURUL KARARLARININ İPTALİNDE ‘MUHALEFETİN TUTANAĞA GEÇİRTİLMESİ’ KOŞULU VE ÖZELLİKLE ‘PEŞİNEN MUHALEFET’İN GEÇERLİLİĞİ SORUNU
Özet: Anonim şirketlerde, genel kurul kararları aleyhine iptal davası açma hakkı, önemli bir bireysel pay sahipliği hakkıdır. TTK m. 446/1-a düzenlemesinde pay sahibinin, iptal davası açabilmesi için toplantıya katılarak karara olumsuz oy vermesi ve bu muhalefetini tutanağa geçirtmesi koşulları aranmıştır. Söz konusu hükmün uygulanmasında bazı tartışmalı hususlar bulunmaktadır. Bunlardan biri de muhalefetin gerçekleştirilmesi gereken zamandır. Yargıtay’ın yerleşik hâle gelen kararlarında, genel kurulda henüz karar verilmeden gerçekleştirilen “peşinen muhalefet”in geçerli olmadığı görüşü benimsenmiştir. Ancak son dönemlerde öğretide aksi yönde görüşler ağırlık kazanmaya başlamıştır. Gerçekten de yerleşik uygulama, TTK m. 446/1-a düzenlemesinin getiriliş amacıyla örtüşmemektedir. Bu makalede söz konusu tartışmalara değinilerek, yerleşik içtihattan dönülmesi gerektiği düşüncesi gerekçeleriyle izah edilmektedir. Diğer yandan, mehaz düzenlemelerde tam karşılık bulmayan TTK m. 446/1-a düzenlemesinin tartışmalardan uzak hâle getirilmesi için bir değişiklik önerisi de getirilmiştir.
Yazar isimleri: ['Ebru TÜZEMEN ATİK']
Yayın Yılı: 30 Haziran 2022
Dergi ismi: Hacettepe Hukuk Fakültesi Dergisi
Yayın sayfa url: https://dergipark.org.tr/tr/pub/hacettepehdf/issue/71020/1104019
Yayın pdf linki: https://dergipark.org.tr/tr/download/article-file/2376546
