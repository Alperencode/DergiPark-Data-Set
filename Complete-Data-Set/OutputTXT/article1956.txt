Makale Başlığı: Okul Öncesi Dönem Çocuklarında Mizaç ile İlgili Tezlerin Analizi
Özet: Bu araştırmada, Türkiye’de gerçekleştirilmiş, okul öncesi dönemde mizaç konusunu ele alan 1989-2020 yılları arasında tamamlanmış tezlerin analiz edilmesi amaçlanmıştır. Ulusal Tez Merkezi’nde mizaç konusunda yayımlanan tezlerin incelendiği bu araştırma nicel araştırma türlerinden tarama modeli kullanılarak gerçekleştirilmiştir. Araştırmanın çalışma grubunu Yükseköğretim Kurulu’nun (YÖK) Ulusal Tez Merkezi’nden elde edilen 46 lisansüstü tez oluşturmaktadır. Veri toplama aracı araştırmacılar tarafından alan yazın incelenerek geliştirilmiş, 14 maddeden oluşan Veri Kodlama Formu’dur. Araştırmanın sonuçlarına göre son yıllarda özellikle yüksek lisans alanında konu ile ilgili tezler artış göstermiştir. Ancak doktora düzeyinde yapılan tezlerin sayısının çok az olduğu görülmektedir. Buna karşılık okul öncesi dönemde mizaç konulu tezlerin artması, anahtar kelime, ölçme aracı, yöntem, istatistik analiz çeşitliğinin sağlanması gereklidir. Ayrıca örneklem gruplarındaki çocuk sayısının artması da veri güvenirliği açısından önem taşıyan bir unsurdur. Araştırma kapsamında incelenen tezler, konunun farklı enstitü bünyelerinde çalışıldığı, çoklu disipliner bir konu olduğunu göstermektedir. Bu noktada, mizaç konusunda farklı konu alanlarının, disiplinlerin bir araya gelmesi önem taşımaktadır.
Yazar isimleri: ['Ceren ARI ARAT', 'Hülya GÜLAY OGELMAN']
Yayın Yılı: 30 Haziran 2022
Dergi ismi: Asya Öğretim Dergisi
Yayın sayfa url: https://dergipark.org.tr/tr/pub/aji/issue/71046/963291
Yayın pdf linki: https://dergipark.org.tr/tr/download/article-file/1862843
