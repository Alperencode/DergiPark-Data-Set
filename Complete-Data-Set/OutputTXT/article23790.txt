Makale Başlığı: TİKTOK KULLANAN GENÇLERİN KENDİLİK ALGILARININ İNCELENMESİ
Özet: Sosyal medya kullanımı dünya genelinde hızla yaygınlaşmaktadır. Bu kapsamda geliştirilen bir uygulama olan TikTok uygulaması da dünyada yaygın olarak kullanılan bir uygulama özelliğine sahiptir. 2016 yılında Çin’de geliştirilen bu uygulama dünya üzerinde yaklaşık olarak 1 milyardan daha fazla kullanıcıya sahip bir sosyal medya platformudur. Ağırlıklı olarak 16-64 yaş grubu tarafından bu uygulama genel olarak eğlence, iletişim, organize olmak ve benlik yaratımı gibi amaçlarla kullanılmaktadır. TikTok kullanımının gençlerin kendilik algısı üzerindeki etkisini belirlemek amacıyla nitel desende tasarlanan bu araştırma 16-25 yaş aralığında bulunan yedi genç ile gerçekleştirilmiştir. Araştırma kapsamında elde edilen verilerin analizinde betimsel analiz yöntemi kullanılmıştır. Betimsel analiz yöntemi ile gerçekleştirilen analiz sonuçlarına göre gençlerin kendilerine ilişkin olumlu algıya sahip oldukları ancak kendilerini agresif ve düzensiz olarak değerlendirdikleri; bedenlerine yönelik de olumlu bir algıya sahip oldukları ancak TikTok fenomenlerinin fiziki görünümlerine hayranlık duydukları ve bunun etkisiyle kendi bedenlerinde değişiklikler yapmak istedikleri;  aile ve sosyal çevrelerince desteklendikleri ancak aile ve sosyal çevrelerince tembel, agresif ve güvenilmez olarak tanımlandıkları; TikTok kullanıcılarının samimi olmadıklarını bu nedenle uygulamaya olumsuz anlamlar yükledikleri  sonuçlarına ulaşılmıştır.
Yazar isimleri: ['Zeynep ATALAY', 'Betül TAMKOÇ']
Yayın Yılı: 30 Eylül 2022
Dergi ismi: Sosyal Sağlık Dergisi
Yayın sayfa url: https://dergipark.org.tr/tr/pub/sosyalsaglik/issue/72868/1132307
Yayın pdf linki: https://dergipark.org.tr/tr/download/article-file/2492994
