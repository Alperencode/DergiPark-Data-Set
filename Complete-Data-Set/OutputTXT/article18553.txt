Makale Başlığı: Luteal Faz Desteğinde Östrojen: IVF-ICSI Antagonist Protokolde Gebelik Sonuçları Üzerine Etkisi
Özet: Giriş: Bu çalışma GnRH antagonist protokolle IVF-ICSI yapılan hastalarda luteal faz desteğinde (LFD) progesterone ek olarak östradiol verilmesinin gebelik sonuçlarına etkisini incelemeyi amaçlamaktadır.Gereç ve Yöntem: Bu retrospektif çalışma Necmettin Erbakan Üniversitesi Meram Tıp Fakültesi Yardımla Üreme Teknikleri Merkezinde yapılmıştır. Çalışmaya GnRH antagonist protokolle kontrollü ovaryan stimülasyon uygulanacak 128 hasta katılmıştır. Çalışma grubuna LFD’de progesterona ek olarak günlük 7.8 mg transdermal estradiol (E2) uygulanmıştır (n=64). Kontrol grubu LFD için sadece progesteron kullanmıştır (n=64). Tüm kadınlara LFD’ de günlük 200 mg progesteron 3x1 intravajinal ve gün aşırı 50 mg progesteron intramuskuler uygulanmıştır. β-hCG için kan örnekleri embryo transferinden 12 gün sonra alınmıştır. Sonuç negatifse tedavi sonlandırılmış, pozitifse estradiol sonlandırılıp progesteron desteği gebeliğin 10. Haftasına kadar sürdürülmüştür. Gebelik sonuçları esas hedef olarak belirlenmiştir.Bulgular: Gruplar arasında biyokimyasal gebelik, klinik gebelik, abortus ve devam eden gebelik oranları açısından fark bulunamadı.Sonuç: Çalışmamızda GnRH antagonist protokol LFD’de östrojen kullanımı gebelik sonuçları üzerinde farklılık göstermedi.
Yazar isimleri: ['Cemre ALAN', 'Hüseyin GÖRKEMLİ']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1125489
Yayın pdf linki: https://dergipark.org.tr/tr/download/article-file/2464352
