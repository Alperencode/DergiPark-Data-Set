Makale Başlığı: ÜLKE KREDİ DERECELENDİRMENİN MEKÂNSAL ANALİZİ: GIPSI ÜLKELERİ
Özet: Ülke kredi notları, temerrüt olasılığının ileriye dönük tahminini yansıttıkları için küresel olarak izlenmektedir. Ayrıca, ülke riskinin bir belirleyicisi olarak da kabul edilmektedir. Birçok çalışma, kredi notlarının belirleyicilerini ekonomik, finansal veya politik açıdan bulmaya çalışmaktadır. Bu çalışmalarda birçok farklı ekonometrik yöntem (en küçük kareler, sıralı tepki modeli veya sıralı probit modelleri gibi) kullanılırken, ülkeler arasındaki karşılıklı bağımlılığın göz ardı edilmesi büyük bir soruna neden olabilmektedir. Bu çalışma, kredi notları için mekânsal yöntemler uygulayarak ilgili literatüre katkı sağlamayı amaçlamaktadır. Geleneksel modellerin aksine, mekânsal modeller, ülkeler arasındaki yayılma etkilerini dikkate almaktadır. Bu nedenle bu çalışmada GIPSI (Yunanistan, İrlanda, Portekiz, İspanya ve İtalya) ülkeleri için 2003-2021 dönemi için üçer aylık veriler kullanılmıştır. LM(Lagrance Multiplier) ve LR(Likelihood Ratio) testleri mekânsal otoregresif modelin uygun olduğunu desteklemektedir. Yapılan tahminlemelere göre, açıklayıcı değişkenler (kişi başına GSYİH, uluslararası rezervler, GSYİH büyümesi, faiz dışı denge, cari işlemler dengesi ve devlet borcu) istatistiksel olarak anlamlı bulunmuştur. Ayrıca mekansal etkileşimin varlığını kanıtlayan mekansal otoregresif katsayısı (ρ) anlamlı bulunmuştur.
Yazar isimleri: ['Gül Şerife HUYUGÜZEL KIŞLA']
Yayın Yılı: 27 Nisan 2022
Dergi ismi: Sosyal Bilimler Metinleri
Yayın sayfa url: https://dergipark.org.tr/tr/pub/sbm/issue/69617/1093792
Yayın pdf linki: https://dergipark.org.tr/tr/download/article-file/2334120
