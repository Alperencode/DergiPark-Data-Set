Makale Başlığı: DİABETES MELLİTUSLU KADINLARDA CİNSEL FONKSİYONLARIN BELİRLENMESİ
Özet: Giriş: Diabetes mellitus kadınlarda cinsel fonksiyon bozukluğuna neden olan kronik bir hastalıktır. Amaç: Bu tanımlayıcı çalışmanın amacı diyabetli kadınlarda cinsel fonksiyon bozukluğu sıklığının ve etkileyen faktörlerin belirlenmesidir. Yöntem: Araştırmanın örneklemini 18-55 yaş arası 255 kadın oluşturmuştur. Araştırmaya klimakterik dönemde olmayan, cinsel yönden aktif ve üreme sistemi cerrahisi geçirmemiş kadınlar dahil edildi. Araştrmanın verileri veri toplama formu ve Kadın Cinsel İşlev Ölçeği kullanılarak toplandı. Bulgular: Diyabetli kadınların cinsel fonksiyon bozukluğu sıklığı % 69,0 olarak bulunmuştur. Diyabetli kadınlarda başka sağlık sorunlarına sahip olmanın cinsel fonksiyon bozukluğu riskini 2,47 kat arttırdığı (95% CI=1.087–5.609, p=0,031) belirlenmiştir. Kadınların diyabet süresinin artması durumunda cinsel uyarılma bozukluğu riski 1,19 kat artmaktadır (95% CI=1.073–1.339, p=0,001). Diyabetli kadınlarda evlilik yılının artması durumunda da orgazm bozukluğu riski 0,95 kat artmaktadır (95% CI=0.909–0.993, p=0,024). Ancak, kadınların yaş, evlilik süresi, diyabet süresi ve HbA1c değerleri ile cinsel istek, kayganlaşma, cinsel memnuniyet ve cinsel ağrı alt boyutları arasında anlamlı bir ilişki bulunamamıştır (p>0,05).Sonuç: Kadınların çoğunda cinsel fonksiyon bozukluğu olduğu belirlendi. Kadınların çoğu cinsel istek, uyarılma ve ağrı bozukluğu yaşadığı belirlenmiştir. Ayrıca, diabetes mellitus süresi arttıkça uyarılma bozukluğu riski, artan evlilik süresi ile orgazm bozukluğu riski de artmaktadır. Kadınların diabetes mellitus dışında bir sağlık sorununun olması cinsel işlev bozukluğu riskini artırdığı tespit edilmiştir.
Yazar isimleri: ['Mehtap AKSOY', 'Ayten ŞENTÜRK ERENEL']
Yayın Yılı: 17 Ağustos 2022
Dergi ismi: Gazi Sağlık Bilimleri Dergisi
Yayın sayfa url: https://dergipark.org.tr/tr/pub/gsbdergi/issue/72094/992091
Yayın pdf linki: https://dergipark.org.tr/tr/download/article-file/1960964
