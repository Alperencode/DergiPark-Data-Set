Makale Başlığı: Matematik Öğretmenlerinin Görüşleri Çerçevesinde Lise Geçiş Sınavının (LGS) Hazırlık Sürecindeki Güçlükler ve Eğitime Yansımaları
Özet: Birey, doğumundan itibaren keşfetme, araştırma, sorular sorma, nesneler arasındaki ilişkileri fark etme gibi eğilimleri göstererek çevresini öğrenmeye çalışır. Başka bir deyişle çeşitli muhakemelerle yaşadığı dünyayı anlama eğilimdedir. Bundan dolayı muhakeme becerisi, matematiksel düşünme becerisi, ispat yapma becerisi, problem çözme becerisi, üst bilişsel bilgi, beceri veya nitelikleri gelişmiş bireylerin yetiştirilmesi önemlidir. Bu da ancak doğru öğretim modelleri, yöntemler, teknikler ve bunları en verimli şekilde kullanabilen öğretmenlerin varlığı ile mümkün olabileceği söylenebilir. Bu bağlamda çalışmanın amacı; ülkemizde 2018 yılından beri uygulanmaya başlanan LGS’ye hazırlık sürecinde yaşanan güçlükleri ve LGS’nin okullarda uygulanan matematik eğitimine yansımalarını matematik öğretmenlerinin görüşleri çerçevesinde tespit etmek ve bu doğrultuda önerilerde bulunmaktır. Çalışmada belli bir katılımcı grubunun bir konu üzerindeki düşüncelerini resmetmeye çalışıldığı için tarama modeli benimsenmiştir. Çalışmanın örneklemini; 2018-2019 eğitim öğretim yılında 8. Sınıflarda derse girmiş olan 110 matematik öğretmeninden oluşmaktadır. Öğretmen görüşlerinden elde edilen veriler içerik analizi yöntemiyle analiz edilmiştir. Buna göre; öğrencilerin yeni sınav sisteminde anlama, yorumlama, düşünme ve muhakeme etme sorunu yaşadığı bununla birlikte ders kitapları ile sınavın paralel olmadığı bu nedenle öğretmenlerin çeşitli zorluklar yaşadığı görüşü ağırlıktadır. Bu doğrultuda öğrencilerin motivasyonun artırılması ve okuma alışkanlığının kazanılmasını sağlamak için çeşitli etkinlikler yapılabilir. Ayrıca öğretmenlere de sınava yönelik hizmet içi eğitimlerinin verilmesinin yararlı olacağı düşünülmektedir.
Yazar isimleri: ['Mustafa OBAY', 'Enes DEMİR', 'Cahit PESEN']
Yayın Yılı: 5 Şubat 2021
Dergi ismi: Türk Bilgisayar ve Matematik Eğitimi Dergisi
Yayın sayfa url: https://dergipark.org.tr/tr/pub/turkbilmat/issue/60213/769347
Yayın pdf linki: https://dergipark.org.tr/tr/download/article-file/1201522
