Makale Başlığı: Alkol ve Madde Bağımlılığında Sosyal Hizmet Bakış Açısıyla Bir Uygulama Yöntemi: Motivasyonel Grup Çalışması
Özet: Bağımlılık bireyi sağlık, sosyal, psikolojik açılardan etkileyen bir sorundur. Bağımlılığın sebepleri farklılaşmakla birlikte yoksulluk, suç, akran ilişkileri, psikolojik sorunlarla ilişkilendirilmektedir. Bu sorun kişinin karar verme, yaşamını sürdürme, kendini geliştirmesini engelleyebilmektedir. Bağımlılığın sonlandırılması ise temelde kişinin isteği ve motivasyonu ile kalıcı olmaktadır. Bağımlılık alanında çalışan sosyal hizmet uzmanları bireylerle iş birliği halinde iyileşmenin tam ve bütün anlamda sağlanması için farklı uygulama ve yöntemleri hayata geçirmektedirler. Bağımlılık tedavileri medikal ve psikolojik desteklerle çeşitlenebilmektedir. Çoğu araştırma karma tedavilerin tek kanaldan tedavi biçimlerine göre daha faydalı olduğunu ifade etmektedir. Bireyle yapılan tedaviler kadar gruplarla gerçekleştirilen tedaviler de iyileşmenin kalıcı olmasını sağlamaktadır. Gruplarda kullanılan motivasyonel görüşme tekniği bağımlılık tedavisi gören bireylerin iyileşmeye dair ambivalansını ortaya çıkarır ve kararlılığı desteklemektedir. Bu alandaki çalışmalar motivasyonel görüşmenin bağımlı gruplarda uygulanmasının pozitif yönde etkili olduğunu ve bireylerin yaşamında sürdürülebilir bir iyileşmeyi sağladığını ortaya çıkarmaktadır. Bu çalışma da bu nedenle bağımlı gruplarda kullanılan motivasyonel görüşme tekniğinin etkinliğini göz önüne sermek için derleme olarak sunulmuştur.
Yazar isimleri: ['Safiye Elif CIBIR']
Yayın Yılı: 30 Eylül 2022
Dergi ismi: Uluslararası Sosyal Hizmet Araştırmaları Dergisi
Yayın sayfa url: https://dergipark.org.tr/tr/pub/jswrpub/issue/69283/1134419
Yayın pdf linki: https://dergipark.org.tr/tr/download/article-file/2501663
