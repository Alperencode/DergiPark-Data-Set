Makale Başlığı: Krom Cevher Üretimi ve Hazırlık Galerisi Yapım İşleri Risk Değerlendirmesi
Özet: Öz-Risk değerlendirme analizi işletmelerin tüm faaliyetlerinde, donanım kullanımının sağlık ve güvenlik üzerindeki etkilerinin sistematik olarak incelenmesini içermekte ve bu yüzden iş sağlığı ve güvenliği açısından önem arz etmektedir. Çünkü işletmenin kurulumundan itibaren bu sistem düzenli bir şekilde devam etmelidir. Her maden ocağına ait çalışma ve istihsal şekli, riskleri, ocağın maliyeti ve risk değerlendirmesi acısından farklılık göstermektedir. Yapılan çalışmada Elazığ’da bulunan Guleman bölgesindeki krom ocaklarında belirlenen tehlike faktörlerine göre L tipi 5×5 Matris yöntemiyle tehlikelerin meydana gelme olasılıkları ve etkileri detaylı olarak incelenmiş ve tespitler ortaya konulmuştur. Belirlenen tehlikeler ve sebep olacağı risklerin azaltılmasına veya kontrol altına alınmasına yönelik önleyici faaliyetler planlanmıştır. Bu değerlendirmeler kapsamında tehlikenin ve riskin tamamen ortadan kaldırılması mümkün olmasa da, tehlikenin ve riskin azaltılması, uygulanan kontrol sistemleriyle de sağlanabilmektedir. Kontrol sistemleri ise kaynağa yönelik alınacak önlemler, ortama yönelik alınacak önlemler ve kişiye yönelik alınacak önlemler olarak planlanmıştır. Bu önlemlerde asıl amaç çalışan personellerin yaşanabilecek iş kazaları ve oluşabilecek meslek hastalıklarına karşı ruhen ve bedenen vücut sağlığının korunması hedeflenmiştir. Bu değerlendirmelerin yanı sıra belirlenen tehlikelerin öncelik derecesine ve işverenin ayırabileceği kaynaklara göre, tehlikeler arasında öncelikli görülenlerin değerlendirilmesi gibi yöntemlerde değerlendirilmiştir. Guleman bölgesindeki krom ocakları için hazırlanan risk analizinde risk minimum seviyelere indirilip, tehlikeler, olasılıklar, şiddetleri ve yapılan iyileştirmeler ile sonuçları detaylı olarak çizelgede verilmiştir. Tespit edilen risklerin 196 tanesi gerekli önlemlerle kabul edilebilir düzeye indirilmesi amaçlanmaktadır.
Yazar isimleri: ['Güven ÇAĞLAR', 'Mehmet DEMİRBİLEK']
Yayın Yılı: 31 Ağustos 2022
Dergi ismi: OHS ACADEMY
Yayın sayfa url: https://dergipark.org.tr/tr/pub/ohsacademy/issue/72386/1128841
Yayın pdf linki: https://dergipark.org.tr/tr/download/article-file/2478509
