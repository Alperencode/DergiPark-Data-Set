Makale Başlığı: SAĞLIK YÖNETİMİ ALANINDA ÇALIŞAN YÖNETİCİLERİN VE İDARİ PERSONELİN ÖRGÜTSEL SESSİZLİK DÜZEYLERİNİN PROBLEM ÇÖZME BECERİLERİ ÜZERİNE ETKİSİ: BİR KAMU HASTANESİ ÖRNEĞİ
Özet: Bu araştırmada; sağlık yönetimi alanında çalışan yönetici ve idari personelin örgütsel sessizlik düzeylerinin problem çözme becerileri üzerine etkisinin incelenmesi amaçlanmıştır. Kesitsel tipte, tanımlayıcı olan bu araştırmanın verileri, İstanbul ilinde faaliyet gösteren bir kamu hastanesinde çalışan sağlık çalışanlarından elde edilmiştir. Araştırma kapsamına dâhil edilen ilgili hastanenin, yönetim ve idari birimlerinde çalışan personel sayısı 325 olup, bu sayının tamamına ulaşılması hedeflenmiş, 273 personelden geri dönüş sağlanmıştır. Veriler anket formu ile toplanmıştır. Araştırmada elde edilen bulgu sonuçlarına göre; örgütsel sessizlik alt boyutlarından en yüksek düzeye sahip boyut korumacı sessizliktir. Problem çözmede ise en yüksek düzeyde aceleci yaklaşım boyutu görülmektedir. Araştırmada çalışanların örgütsel sessizlik düzeylerinin problem çözme becerileri üzerine etkisi incelendiğinde, örgütsel sessizlik düzeyindeki artışın problem çözme becerisinde düşüşe sebep olduğu sonucuna ulaşılmıştır.
Yazar isimleri: ['Elif URUÇ ÖZTÜRK', 'Nilay GEMLİK', 'İbrahim ÖZTÜRK']
Yayın Yılı: 3 Nisan 2022
Dergi ismi: Journal of Healthcare Management and Leadership
Yayın sayfa url: https://dergipark.org.tr/tr/pub/johmal/issue/69272/884846
Yayın pdf linki: https://dergipark.org.tr/tr/download/article-file/1594349
