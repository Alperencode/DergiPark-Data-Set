Makale Başlığı: Yıllık Programların Emredici Hükümlerinin Hukuki Analizine İlişkin Örnek Olay İncelemesi
Özet: Ülkemizde ekonomik ve sosyal kalkınma, genel olarak beş yıllık hazırlanan kalkınma planlarıyla belirlenen hedefler doğrultusunda gerçekleştirilmeye çalışılmaktadır. Bu planların yıllık uygulamaları ise yıllık programlarla belirlenen daha somut hedef ve tedbirlerle gerçekleştirilmektedir. Dolayısıyla yıllık programlarda karara bağlanan hususların gereği gibi gerçekleştirilmesi kalkınma için önem arz etmektedir. Ancak yıllık programlarla kararlaştırılan tüm hususlar gereği gibi gerçekleştirilmemekte ve bunlar da sorgulanmamaktadır. Bu itibarla sorgulama yapabilmeyi sağlayacak bir program kararı ve buna yönelik yapılan faaliyet, çalışmada örnek olay olarak seçilmiştir. Böylece yıllık programla kararlaştırılan faaliyetin gerçekleşme durumu tespit edilerek sonuca ilişkin hukuki sorumluluk analiz edilmiştir. Çalışmada bu faaliyetin gereği gibi yerine getirilmemesi neticesinde uğranılan kamu zararı hesaplanarak yıllık programlarla konulan hedeflerin ve belirlenen faaliyetlerin gerçekleştirilmesinin ne derece önemli olduğu ortaya konulmaya çalışılmıştır. Konuya ilişkin başvurulabilecek idari ve cezai yaptırımlar da irdelenerek program hükmünün yerine getirilmeyişinin karşılığı tartışılmıştır. Böylece kamu kaynaklarının korunması hususunda hukuki bir katkı sağlanmaya çalışılmıştır.
Yazar isimleri: ['Yalçın ARSLANTÜRK']
Yayın Yılı: 15 Eylül 2022
Dergi ismi: Selçuk Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/suhfd/issue/72475/1085542
Yayın pdf linki: https://dergipark.org.tr/tr/download/article-file/2300827
