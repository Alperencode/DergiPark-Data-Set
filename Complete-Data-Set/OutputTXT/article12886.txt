Makale Başlığı: DEVLET KATKISI UYGULAMASININ TÜRKİYE BİREYSEL EMEKLİLİK SİSTEMİ ÜZERİNDEKİ ETKİSİ
Özet: Son yıllarda tüm dünyada olduğu gibi Türkiye’de de sosyal güvenlik sisteminde bütçe açıkları ve finansman sorunları yaşanmaktadır. Devletler sosyal güvenlik sistemlerindeki finansman yükünü hafifletmek ve söz konusu mevcut sorunları en aza indirmek amacıyla özel emeklilik programlarını ve bireysel emeklilik sistemini teşvik edici uygulamalara yönelmektedir. Türkiye bireysel emeklilik sistemi, sosyal güvenlik sistemine tamamlayıcı fonksiyonda uygulanan ve bireylerin çalışma hayatı sona erdikten sonra ikinci bir emeklilik geliri sağlayarak refah düzeyini yükseltmeyi amaçlayan bir finansal mekanizmadır. Bireysel emeklilik sistemi ekonomide tasarrufları arttırarak sermaye piyasalarının gelişmesine katkı sağlamakta, böylece ekonomik istikrara destek olmaktadır. Bu amaçla ülkemizde bireysel emeklilik planlarını topluma özendirici çok sayıda teşvikler uygulanmıştır. Devlet katkısı, 6327 sayılı Kanun ile 2013 yılında uygulanmaya başlayan bireysel emekliliğe teşvik uygulamalarından biridir. Çalışmada, devlet katkısı uygulamasının Türkiye bireysel emeklilik sistemi üzerindeki etkisi ve rolü araştırılmıştır. Bu doğrultuda literatür taraması ve ilgili verilerin analiz edilmesi neticesinde, devlet katkısının yürürlüğe girdiği 2013 yılından sonra ilk yıllarda sistemdeki katılımcı sayısı, katkı payı tutarları ve fon büyüklüğünün önceki yıllara göre daha yüksek artış gösterdiği, fakat sonraki yıllarda devlet katkısının beklenen etkiyi oluşturamadığı tespit edilmiştir.
Yazar isimleri: ['Yaşar KABATAS', 'Abdulaziz GÜLAY']
Yayın Yılı: 26 Temmuz 2022
Dergi ismi: Öneri Dergisi
Yayın sayfa url: https://dergipark.org.tr/tr/pub/maruoneri/issue/71406/1103122
Yayın pdf linki: https://dergipark.org.tr/tr/download/article-file/2372941
