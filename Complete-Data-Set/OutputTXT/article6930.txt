Makale Başlığı: Endovasküler Tedavi Uygulanmış Subaraknoid Kanama Hastalığı ile  Vitamin D Düzeyleri Arasındaki İlişkinin Araştırılması
Özet: Amaç: Beyin damar hastalıklarının nadir görülen grubunu oluşturan subaraknoid kanama, mortalite ve morbiditesi yüksek bir hastalıktır. Tedavi ve takip süreci oldukça zordur. Tedavisi multidisipliner yaklaşım gerektirir. Klinik gidişata etki eden parametreler bu hastalıkta hep bir merak konusu olmuştur. Bu yazıda bizim amacımız; Vitamin-D seviyelerinin nörolojik yoğun bakım ünitesinde takip edilen subaraknoid kana-malı hastaların klinik gidişatları üzerine etkisini araştırmak oldu.Materyal ve metod: Ekim 2019-Ekim 2021 tarihleri arasında subaraknoid kanama ile hastanemiz acil servisine başvuran 45 hasta retrospektif olarak taranmıştır.Bu hastaların klinik, labaratuvar ve detaylı anjio raporları hasta dosyalarından elde edilmiştir.Bulgular: Olgular D vitamini 20ng/ml den düşük olanlar ve bu değerden daha yüksek olanlar şeklinde iki gruba ayrıldı. Tüm olguların 23’inde (% 51) Vit-D düzeyleri 20 ng/ml’den düşük saptanmış olup, 22’sinde ise (%49) Vit-D 20ng/ml’den daha yüksek olarak saptandı .Cinsiyet, Vasospazm, Hidrosefali, Epiletik nöbet, yoğun bakım yatış süresi, mekanik ventilasyon süresi, Glaskow koma skalası (GKS)   ve exitus oranları bu iki grup arasında karşılaştırıldı birçoğunda istatistiksel olarak anlamlılık saptanmadı.Sonuç: Subaraknoid kanama tanılı hastalarımızda Vit-D eksikliği ve/veya yetersizliği yüksek oranda mev-cuttu. Daha ileri çalışmalara gerek duymakla birlikte Vit-D seviyesi ile subaraknoid kanamalı hastaların prognozu arasında ilişki bulunamamıştır.Anahtar Kelimeler: Subaraknoid kanama, Nörolojik yoğun bakım, Vit-D
Yazar isimleri: ['Sedat YAŞİN', 'Halil AY']
Yayın Yılı: 28 Ağustos 2022
Dergi ismi: Harran Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/hutfd/issue/71631/1079834
Yayın pdf linki: https://dergipark.org.tr/tr/download/article-file/2277968
