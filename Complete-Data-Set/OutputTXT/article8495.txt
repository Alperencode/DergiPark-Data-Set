Makale Başlığı: Döviz Kuru ve Petrol Fiyatlarındaki Dalgalanmaların Hisse Senedi Getirileri İle İlişkisi: Borsa İstanbul Sektör Endeksleri İçin Bir Uygulama
Özet: Bu çalışmanın amacı dolar ve euro olmak üzere döviz kurlarındaki dalgalanmalar  ve  petrol  fiyatlarındaki  oynaklığın  BİST  100  ve  Borsa İstanbul’da yer alan 23 alt sektör endeksi üzerindeki etkisini 2008:01-2021:04 aylık veriler kullanarak araştırmaktır. Bu amaçla değişkenler  arasındaki  uzun  dönemli  ilişkilerin  varlığı  Johansen  eşbütünleşme  analizi  ile  tespit  edildikten  sonra,  uzun  dönemli  katsayılar  her  bir  model  için  Tam  Uyarlanmış  En  Küçük  Kareler  (Fully-Modified Ordinary Least Squares-FMOLS ) ve Dinamik En Küçük Kareler (Dynamic Ordinary Least Squares-DOLS) tahmincileri kullanılarak elde edilmiştir. Böylece, söz konusu yöntemlerin konu kapsamında ilk defa kullanılmış olması ve güncel bir veri setinin benimsenmesi  çalışmanın  literatüre  katkısını  oluşturmaktadır.  Ulaşılan  sonuçlar  dolardaki  bir  artışın  tüm  sektörlere  ait  hisse  senedi getirilerini olumsuz yönde etkilediğini ortaya koymuştur. Euro  kuruna  ait  katsayı  tüm  modellerde  istatistiksel  olarak  anlamsızdır. Petrol fiyatlarının sektör endeksleri üzerindeki etkisi incelendiğinde, çoğu sektör için bu katsayı pozitifken, sınırlı sayıda sektörde  istatistiksel  olarak  anlamlıdır.  Ancak  petrol  fiyatlarının  pozitif etkisinin dolar kurundaki değişmelerin negatif etkisinden daha küçük olduğu anlaşılmıştır
Yazar isimleri: ['Buket ALTINÖZ', 'Alican UMUT']
Yayın Yılı: 30 Haziran 2022
Dergi ismi: İstanbul İktisat Dergisi
Yayın sayfa url: https://dergipark.org.tr/tr/pub/istjecon/issue/68938/1026350
Yayın pdf linki: https://dergipark.org.tr/tr/download/article-file/2091644
