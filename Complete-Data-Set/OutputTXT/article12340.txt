Makale Başlığı: KOVID 19 SÜRECİNDE GEMİ ADAMLARINA YÖNELİK ORTAYA ÇIKAN İNSAN HAKLARI İHLALLERİ
Özet: Küresel tedarik zincirinde anahtar role sahip olan gemi adamları Kovid 19 pandemi krizinin ortaya çıkması ile bir dizi sorunla baş başa kalmışlardır. Zorlu çalışma koşuları ile mücadele eden denizcilik endüstrisi çalışanları, Kovid 19 pandemi sürecinde yaşanan sıkıntılar ile daha da zor durumlara düşmüşlerdir. Gemi adamlarının karşılaştıkları insani dramlar münferit hadiselerin ötesinde genel bir durum halini almıştır. Tam anlamıyla çözüme ulaştırılmayan en önemli sorun olarak karşımıza çıkan mesele gemi adamlarının yurda iade haklarının ihlalidir.  Yurtlarına iade edilemeyen gemi adamları uluslararası yasal kontrat sürelerinin çok üzerinde gemilerde çalışmak zorunda kalmıştır. Bulundukları limanlarda dışarı çıkamamaları, sağlık hizmetlerinden yararlanamamaları gibi liman devleti otoritelerinin getirmiş olduğu artan kısıtlamalar nedeniyle çeşitli olumsuzluklar ile karşılaşmışlardır. Özellikle kruvaziyer gemilerde işin feshedilmesine karşın kruvaziyer gemi çalışanları yurtlarına iade edilemediler.  Ayrıca ücret almama durumları ile birlikte gemi çalışanları çoğu zaman gemilerde mahsur kalmıştır. İaşe konusunda yaşanan eksiklerin yanı sıra, salgın kısıtlamaları nedeniyle gemide yer alan sosyal alanlardan istifade etmeleri engellemiştir. Gemi adamlarının çalışma koşullarını ve haklarını düzenleyen MLC 2006 Deniz Çalışma konvansiyonu olağan üstü Kovid 19 pandemi koşulları nedeniyle kriz süresince ihlal edilmiştir. ve yurda iade sorunları devam etmiştir. Kriz süresince ortaya çıkan küresel yönetişim eksikliği ve belirsizlik süresince özellikle gemi adamlarının değişim krizinde ITF Uluslararası Taşıma İşçileri Konfederasyonu önemli sorumluklar üstlenmiştir. Sosyal diyaloğun sağlanması ile yaşanan sorunlara alternatif çözümlerin getirilmesi gerekmektedir
Yazar isimleri: ['Aziz MUSLU']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/1065107
Yayın pdf linki: https://dergipark.org.tr/tr/download/article-file/2220879
