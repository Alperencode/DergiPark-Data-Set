Makale Başlığı: Ticari oyun hamurlarının antimikrobiyal etkisi, güvenli mi değil mi?
Özet: Oyuncaklar, çocuk psikolojisi üzerindeki olumlu etkileri sayesinde 1950'li yıllardan itibaren hastanede yatan çocukların tedavisinde yardımcı olarak gün be gün artan bir şekilde kullanılmaktadır. Oyun hamuru çocukların hayal güçlerini yansıtmalarında ve el becerilerinin gelişmesinde rol oynar. Oyun hamurunun eğitici özelliklerinin yanı sıra kimyasal ve biyolojik güvenliği de oldukça önemlidir. Bu çalışma oyun hamurundaki tehlikeye dikkat çekmek amacıyla yapılmıştır. Bu çalışmada, piyasada bulunan 40 farklı oyun hamurunun çeşitli patojenik mikroorganizmalar üzerindeki antimikrobiyal etkileri araştırılmıştır. Elde edilen sonuçlara göre oyun hamuru örneklerinin %52,5'i Bacillus licheniformis'e karşı, %20’si Escherichia coli'ye karşı, %20'si Pseudomonas aeruginosa'ya karşı antimikrobiyal aktivite gösterirken, oyun hamuru örneklerinin %12.5'i Candida albicans'a karşı %7,5'i Staphylococcus aureus'a (MRSA) karşı antimikrobiyal aktivite göstermiştir. COVID-19'un yayıldığı bu çağda mikrobiyal yükü azaltmaya yönelik antimikrobiyal oyuncakların değerlendirildiği bu çalışma ile oyun hamurunun antimikrobiyal aktivitesi ilk kez rapor edilmiştir.
Yazar isimleri: ['Gözde KOŞARSOY AĞÇELİ']
Yayın Yılı: 15 Ekim 2022
Dergi ismi: Gümüşhane Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/gumusfenbil/issue/72979/1162689
Yayın pdf linki: https://dergipark.org.tr/tr/download/article-file/2598873
