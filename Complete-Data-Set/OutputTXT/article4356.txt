Makale Başlığı: CEZA MUHAKEMESİ HUKUKUNDA  YARGILAMANIN YENİLENMESİ SEBEPLERİNDEN  YENİ OLAYLAR VEYA YENİ DELİLLERİN  ORTAYA ÇIKMASI
Özet: Yargılamanın yenilenmesi müessesesi, yalnızca kesinleşen hükümlere karşı gidilebilen olağanüstü bir kanun yolu olarak Ceza Muhakemesi Kanunu’nun (CMK) 311 vd. maddelerinde düzenlenmiştir. CMK’da hem hükümlü lehine hem de sanık veya hükümlü aleyhine yargılamanın yenilenmesi sebeplerine yer verilmiştir. Hükümlü lehine öngörülen yargılamanın yenilenmesi sebeplerinden biri ve en geniş kapsamlısı, yeni olaylar veya yeni delillerin ortaya çıkmasıdır. Yeni olaylar veya yeni delillerin yargılamanın yenilenmesine sebebiyet verebilmeleri için, tek başına ya da diğer delillerle birlikte değerlendirildiklerinde hükümlünün beraatini ya da daha az ceza almasını gerektiren kanun hükmünün uygulanmasını sağlayacak nitelikte olması gerekmektedir. Bu çalışmada, yeni olaylar veya yeni delillerin ortaya çıkması sebebiyle yargılamanın yenilenmesi müessesesi tartışmalı yönleri ile incelenecek, kendi görüşlerimiz neden sonuç ilişkisi içerisinde ortaya konulacak ve konu ile ilgili Yargıtay uygulamasına yer verilecektir.
Yazar isimleri: ['Arif Emre SÜMER']
Yayın Yılı: 26 Kasım 2022
Dergi ismi: Dokuz Eylül Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/deuhfd/issue/72827/1182540
Yayın pdf linki: https://dergipark.org.tr/tr/download/article-file/2681257
