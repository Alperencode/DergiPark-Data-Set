Makale Başlığı: Stanford Tip A Aort  Diseksiyonunda C-Reaktif Protein/Albumin Oranı İle Mii-1 ve Mii-2 İndekslerinin Hastaneye Yatış Süresi ve Mortalite İlişkisi
Özet: Amaç: Bu çalışmamızda hastanede yatış ve aort diseksiyonuna bağlı mortalitede C-Reaktif Protein (CRP)/albümin oranı, MII-1 ve MII-2 indeksleri arasındaki ilişkiyi araştırmayı amaçladık.Material and Methot: Acil servisimize akut başlangıçlı, keskin ve saplayıcı göğüs ağrısı ile başvurup Stanford Tip A  aort diseksiyonu tanısı alan hastalar çalışmaya dahil edildi. Hastaların yaş ve cinsiyet gibi demografik bilgileri, hemogram parametreleri, oranları, indeksleri, yatış ve mortalite durumları çalışmaya alındı. Taburcu olanlar ve hayatını kaybeden hastalar arasında demografik özellikler, hemogram parametreleri, oranlar ve indeksler karşılaştırıldı.Bulgular: Bu retrospektif çalışmaya, acil servisimize başvuran ve ardından aort disseksiyonu tanısı konan toplam 71 hasta dahil edildi. Hastaların medyan yaşı albümin (r=-0.27, p=0.021), hemoglobin (r=-0.28, p=0.019) ve prognostik nutrisyonel indeks (PNI) (r=-0.31, p=0.008) ile negatif korelasyon gösterdi. Hemoglobin değerleri erkek hastalarda kadınlara göre anlamlı derecede yüksekti. Hastanede kalış süresi median 10 (7-14) gün olarak bulundu. Hemogram parametrelerinin, indekslerin ve hastanede kalış sürelerinin korelasyon analizinde; CRP ve CRP/Albumin oranı hastanede kalış süresi ile pozitif yönde anlamlı olarak korele idi.Sonuç: Bu çalışmanın sonuçları, CRP, CRP/albümin oranı ve hastanede kalış süresi arasında anlamlı bir ilişkiye işaret etmektedir. Bu bilgiler hastalığın erken teşhisi ve tedavisi için hızlı karar verme sürecinde yardımcı olabilir.
Yazar isimleri: ['Mustafa Enes DEMİREL', 'Ufuk Turan Kürşat KORKMAZ', 'İbrahim DÖNMEZ', 'Ayşenur ÖZÇELİK', 'Abdullah KORKMAZ']
Yayın Yılı: 22 Eylül 2022
Dergi ismi: Medical Records
Yayın sayfa url: https://dergipark.org.tr/tr/pub/medr/issue/72317/1102865
Yayın pdf linki: https://dergipark.org.tr/tr/download/article-file/2371849
