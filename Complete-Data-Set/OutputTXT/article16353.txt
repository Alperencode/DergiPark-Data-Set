Makale Başlığı: OZAN ARİF’İN DESTANLARININ 12 EYLÜL İHTİLALİNE TANIKLIĞI
Özet: Türk ozanlığı, tarihî kimliği ile yüzyıllar boyu belli bir gelenek dahilinde süregelen kendine has kültür zenginliği olarak görülmüştür. 20. yüzyıla gelindiğinde ise âşıklık geleneği adı ile yüzlerce söz ustası saz meclislerinde sanatlarını icra etmişlerdir. Bu sanatkârların bazıları kendilerine özgü kimlikleri ya da dünya görüşleri ile toplumun dikkatini çekmiş, mahlaslarının altında gerçek isimleri unutulmuştur. Bu isimlerden biri de Ozan Arif’tir. Ozan Arif’in Türk milliyetçiliği ve ülkücü hareketle adı bir anılmış ve sevenleri tarafından kendisine “millî duyguların sesi”, “Çağın Dede Korkut’u” unvanları verilmiştir. Ozan Arif taşıdığı misyonu sanatıyla birlikte icra etmeyi başarmış, sahnede gösterdiği performans ve şiir okumadaki ustalığı onu diğer çağdaşlarından ayırmıştır. Özellikle 12 Eylül İhtilali’ni eleştirdiği şiirleri, çileyi çekmiş insanların hallerini toplumun hafızasına kazımış ve birer sözlü tarih belgesi olarak keşfedileceği günü beklemiştir. Ozan Arif’in şiirlerini ne şekilde yazdığı ya da söylediğini kendi anlatımlarıyla ve o dönem işkence görmüş insanların hatıralarıyla mukayese edince bu durum ortaya çıkmıştır. Bu hatırlar mısralara işlenmiş, nazma dökülmüş, uyaklarla ses bütünlüğü sağlanmış şekilde insanların belleğinde yer edinmiştir. Böylelikle şiirin gücü de okuyanlarca/dinleyenlerce kabul edilmiştir.
Yazar isimleri: ['Seyit GEZER']
Yayın Yılı: 13 Aralık 2022
Dergi ismi: Türklük Bilimi Araştırmaları
Yayın sayfa url: https://dergipark.org.tr/tr/pub/tubar/issue/73822/1104571
Yayın pdf linki: https://dergipark.org.tr/tr/download/article-file/2378608
