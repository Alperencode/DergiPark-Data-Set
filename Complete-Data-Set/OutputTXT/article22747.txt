Makale Başlığı: Sınıf Öğretmenlerinin Karşılaştıkları  Sorunlara İlişkin Yapılmış Bilimsel  Çalışmaların İncelenmesi
Özet: Bu çalışmada sınıf öğretmenlerinin karşılaştıkları sorunları ortaya koyan bilimsel çalışmaların incelenmesi ve bu sorunlara yönelik çözüm önerilerinin getirilmesi amaçlanmıştır. Araştırmada nitel araştırma yöntemlerinden doküman analizi kullanılmıştır. Çalışma kapsamında Türkçe olarak yayımlanmış makalelerden ve lisansüstü tezlerden yararlanılmıştır. Veri tabanlarında anahtar sözcükler kullanılarak 117 çalışmaya ulaşılmış, belirlenen ölçütlere uymaması sebebiyle 23 çalışma kapsam dışı bırakılmıştır. Çalışma kapsamında 30 lisansüstü tez ve 64 makale olmak üzere toplam 94 bilimsel çalışma incelenmiştir. Araştırmadan elde edilen veriler bir istatistik programı aracılığıyla analiz edilerek yorumlanmıştır. İncelenen çalışmalarda daha çok nitel araştırma yöntemlerinin kullanıldığı ve verilerin en çok görüşme formu aracılığıyla toplandığı belirlenmiştir. Araştırma sonucunda sınıf öğretmenlerinin karşılaştıkları sorunlara ilişkin yapılan çalışmalarda en çok kırsal bölge, birleştirilmiş sınıf ve ilk okuma yazma öğretimiyle ilgili konulara yer verildiği belirlenmiştir. Bu araştırma kapsamında ele alınan çalışmalarda ortaya konulmuş sonuçlara göre; sınıf öğretmenlerinin en çok fiziksel yetersizliklerle, materyal eksiklikleriyle, kırsal bölge ve birleştirilmiş sınıf uygulamalarıyla, sınıfında yabancı uyruklu öğrenci bulunmasıyla ve velilerin öğrencilere karşı ilgisiz olmasıyla ilgili sorunlar yaşadıkları saptanmıştır.
Yazar isimleri: []
Yayın Yılı: 3 Temmuz 2022
Dergi ismi: Educational Academic Research
Yayın sayfa url: https://dergipark.org.tr/tr/pub/education/issue/71128/1142041
Yayın pdf linki: https://dergipark.org.tr/tr/download/article-file/2531361
