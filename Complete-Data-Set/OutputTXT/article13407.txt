Makale Başlığı: EBELERİN YETKİLERİ HAKKINDA GÖRÜŞLERİ; NİTEL BİR ÇALIŞMA
Özet: Bu araştırmanın amacı ebelerin yetkileri ilgili görüşlerini değerlendirmek amacıyla yapılmıştır.  Nitel araştırma yöntemi tekniklerinden görüşme tekniği kullanılmış olup fenomenolojik bir araştırmadır. Örneklemi; maksimum çeşitlilik örnekleme tekniğiyle belirlenen Türkiye’nin Akdeniz bölgesinde bir şehir hastanesi doğumhane biriminde çalışan 11 ebe oluşturmuştur. Veriler yarı yapılandırılmış form ile bireysel görüşme ve ses kaydı alınarak toplanmış, içerik analizi yoluyla çözümlenmiştir. Nitel verilerin analizi sonucu 5 tema, 12 alt tema, 38 kod oluşturulmuştur. Bu çalışmada ebeler çalıştıkları doğumhane ortamının gürültülü, yoğun, stresli olarak bildirmişlerdir. İlaveten mesleklerini severek yaptıklarını, anne ve bebek sağlığından sorumlu olduklarını dile getirmişlerdir. Ayrıca ebelerin yetkilerini; gebeyi karşılama, gebenin yatışını yapma, gebenin ilk değerlendirmesini yapma, gebeye tedaviyi uygulama, doğum öncesi takibini yapma, doğum yaptırma ve doğum sonrası bir saat anne ve bebek takibi olarak belirtmişlerdir. Ebeler doğumhaneye yatış yapma, reçete yazma, indüksiyon uygulama yetkilerinin kendilerine tanımlanmasının uygun olacağını da düşünmektedirler. Ebelerin belirttiği yetki alanlarının; Sağlık Meslek Mensupları ile Sağlık Hizmetlerinde Çalışan Diğer Meslek Mensuplarının İş ve Görev Tanımlarına Dair Sayı: 29007 ve 2014 belirlediği Yönetmeliği’nin yetkinlik alanlarıyla orantılı olduğu saptanmıştır. Lisans eğitimlerinde ve hizmet içi eğitimlerde ebelerin yetkilerine yönelik eğitimler verilerek bilgilerinin güncellenmesi sağlanmalıdır. Ebeliği kapsayan yasa ve yönetmeliklerde düzenlemeler yapılmalıdır. Bu düzenlemelerde ebelerde zorunlu mesleki sorumluluk sigortası da dâhil edilmelidir.
Yazar isimleri: ['Mine GÖKDUMAN KELEŞ', 'S.ozlem ALTİNKAYA']
Yayın Yılı: 11 Ağustos 2022
Dergi ismi: Sağlık Bilimleri Dergisi
Yayın sayfa url: https://dergipark.org.tr/tr/pub/eujhs/issue/71449/915118
Yayın pdf linki: https://dergipark.org.tr/tr/download/article-file/1703240
