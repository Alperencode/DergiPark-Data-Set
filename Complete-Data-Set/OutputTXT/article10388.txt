Makale Başlığı: Eleştirel Bir Deneme: Heidegger’in Düşüncesi Bağlamında “Logos”a Dair Yeni Bir Karakterizasyon
Özet: Bu çalışma logos sözcüğünün yeniden karakterizasyonuna dair girişim niteliğinde bir araştırmadır. Araştırma sürecinde mümkün mertebe Heidegger’in fenomenolojik yöntemi dikkate alınacaktır. Heidegger’in 1927 yılında yayımlanmış eseri Varlık ve Zaman’ın “Mukaddime”sinin “İkinci Bölümü”nde geçen “logos”a dair açıklamalar çalışmanın kapsamını oluşturacaktır. Çalışma dört aşamada araştırmasını ortaya koyacaktır. Bu aşamaların ilkinde logos kavramına genel bir bakış yapılacaktır. İkincisinde Heidegger’in, Varlık ve Zaman isimli kitabında logos sözcüğünü nasıl ele aldığı, hangi yöntemi izlediği ve bu yöntemin dayandığı temel tezler soruşturmaya tabi tutulacaktır. Üçüncü aşamada Heidegger’in fenomenoloji anlayışı özelinde “alêtheia”, “gösteren”, “gösterilen”, “fenomen”, “görünüş” gibi terimler fenomenolojik ilişkiler özelinde tartışılacaktır. Bunun yanında bu çalışmanın yapmış olduğu şey özünde logosa dair fenomenolojik bir açımlama olduğu için fenomenolojik açımlamayı açımlama, çalışmanın kapsamına ayrıca girecektir. Bu açımlamaya yardımcı olması için “explain” ve “interpret” sözcükleri devreye sokulacaktır. “Logosun Yeniden Karakterizasyonu” adlı dördüncü aşamadaysa çalışmanın asıl meselesi olan logos sözcüğü ele alınarak aslına uygun bir şekilde nasıl ifade edilebilir olduğu sorgulanacaktır.
Yazar isimleri: ['İbrahim GÜNAYDIN']
Yayın Yılı: 30 Eylül 2022
Dergi ismi: Kaygı. Bursa Uludağ Üniversitesi Fen-Edebiyat Fakültesi Felsefe Dergisi
Yayın sayfa url: https://dergipark.org.tr/tr/pub/kaygi/issue/72626/1085365
Yayın pdf linki: https://dergipark.org.tr/tr/download/article-file/2300159
