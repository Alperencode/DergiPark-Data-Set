Makale Başlığı: Tarihi Süreçleri Bağlamında Sudan’da Kur’an Eğitimi ve Türkiye’deki Kur’an Kursu Tecrübesi ile Karşılaştırması
Özet: Nüzulünden itibaren Kur’an eğitimi Müslümanların üzerinde en çok durdukları konulardan olmuştur. Bu maksatla bütün İslam devletlerinde eğitim kurumları açılmıştır. Bu eğitim kurumları, tarih boyunca farklı İslam idarelerinde, başlangıç seviyesinden kıraat-ı aşerenin farklı rivâyetlerinin tedrisine kadar geniş bir yelpazede Kur’an eğitimi sunan merkezler olarak ortaya çıkmış ve gelişimlerini sağlamışlardır. Bu makalenin konusu, Sudan’da Kur’an eğitiminin tarihi gelişimini ve günümüzdeki durumunu ele almaktır. Coğrafi alanı itibarıyla Afrika’daki İslam ülkelerinin en büyüğü olan Sudan’ın farklı dönemlerde Kur’an eğitiminde yaşadığı gelişmeler bu ülkenin seçilmesinde etkili olmuştur. Tarihinin uzun bir döneminde Osmanlı idaresi altında bulunması da göz önüne alınarak genelde Osmanlı dönemi özelde ise Cumhuriyet sonrası Türkiye’deki Kur’an eğitimi gelişmeleri ile Sudan’daki süreçler karşılaştırılmalı olarak değerlendirmeye tabi tutulmuştur. Ayrıca Osmanlı idaresi sonrası uzun bir dönem sömürgeci olarak Sudan’da bulunmuş olmaları dolayısıyla Batılıların bu ülkedeki Kur’an eğitimine dair yaklaşımları da incelenmiştir. Bütün bu dönemlerde Kur’an eğitimindeki gelişimlerin benzerlik ve farklılıkları arasında bir mukayese yapılması da bu çalışmanın hedefleri arasındadır. Bir diğer amaç ise, İslam toplumlarının oluşumunda ana etkenlerden biri olan Kur’an eğitiminin diğer İslam beldelerindeki tarihi gelişimlerini anlamaya katkı sunmasıdır. Bu hedefe ulaşmak üzere makalede veri toplama ve bunları karşılaştırma yöntemi takip edilmiştir. Yerel araştırmacıların sundukları bilgi ve belgeler yanında özellikle Batılı yazarların kaydettikleri ve yaklaşım tarzları da verilmiştir.
Yazar isimleri: ['İshak KIZILASLAN']
Yayın Yılı: 30 Ekim 2022
Dergi ismi: ESAM Ekonomik ve Sosyal Araştırmalar Dergisi
Yayın sayfa url: https://dergipark.org.tr/tr/pub/esamdergisi/issue/73262/1147958
Yayın pdf linki: https://dergipark.org.tr/tr/download/article-file/2554254
