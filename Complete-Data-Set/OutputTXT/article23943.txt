Makale Başlığı: Kış Turizmine Katılan Gençlerin Seyahat Motivasyonları ve Memnuniyetleri: Uludağ Örneği
Özet: Günümüzde kış turizmine yönelik ilginin artması farklı turizm destinasyonlarının ön plana çıkmasına neden olmuştur. Türkiye’de ise Uludağ en popüler kış turizmi destinasyonları arasındandır. Yapılan çalışmada seyahat acentası aracılığı ile Uludağ’ı ziyaret eden üniversite öğrencilerinin kış turizm motivasyonlarının ve destinasyona yönelik görüşlerinin belirlenmesi amacıyla görüşmeyapılmıştır. Araştırma verilerinin elde edilmesi için iki adet ölçüm aracı kullanılmıştır. Bunlardan birincisi görüşme yapılan kişilerin demografik bilgilerinin yer aldığı bilgi formu, diğeri ise görüşme sorularını içeren bir formdur. Bu bağlamda 2019 yılı Ocak ayında gönüllü 15 katılımcıyla bir kısmı yüz yüze, bazı katılımcılarla da internet ortamında görüşmeler gerçekleştirilmiştir. Görüşmelersonrasında elde edilen bulgular frekans ve yüzde olarak tablolarda verilmiştir. Benzerlik gösteren ifadeler gruplandırılarak uygun temalara eklenmiştir. Çalışma sonucunda elde edilen bulgulara göre üniversite öğrencilerinin Uludağ destinasyonunu eğlenmek ve kış turizmine katılmak gibi amaçlarla ziyaret ettikleri görülmüştür. Genel olarak öğrencilerin destinasyondaki fiyatların yüksekolduğu görüşüne sahip oldukları ve Uludağ’ı tekrar ziyaret etmek istedikleri tespit edilmiştir.
Yazar isimleri: []
Yayın Yılı: 31 Ocak 2022
Dergi ismi: Turizm ve İşletme Bilimleri Dergisi
Yayın sayfa url: https://dergipark.org.tr/tr/pub/turibder/issue/68380/1066263
Yayın pdf linki: https://dergipark.org.tr/tr/download/article-file/2225251
