Makale Başlığı: Düz bir yüzeye çarpan pulsatif jetin ısı transferi karakteristiğinin deneysel incelenmesi
Özet: Bu çalışmada, sabit ısı akısına sahip dairesel düz levhadan oluşan hedef yüzeyin pulsatif çarpan jet kullanılarak soğutulması deneysel olarak incelenmiştir. İncelemelerde, hedef yüzey ile jet çıkışı arasındaki mesafe (H/D), pulsatif jetin genliği (Ao) ve frekansı (Wo) değiştirilirken, jet Reynolds sayısı (Rej), Prandtl sayısı (Pr) ve  geometrik parametreler sabit tutulmuş ve ısı transferi üzerinde bu parametrelerin etkileri analiz edilmiştir. Deneyler, üç değişik çarpma mesafesi, dört farklı genlik ve altı farklı frekans için yapılmıştır. Aktif ısı transferi iyileştirme yöntemi olarak kullanılan pulsatif jet için imal edilen deney düzeneği üzerinde ayrıntılı olarak sıcaklık ölçümleri yapılmış ve ölçülen sıcaklıklar yardımıyla Nusselt sayıları hesaplanmıştır. Elde edilen sonuçlar, boyutsuz sayılarla ifade edilmiş olup, sonuçlar sürekli jet çarpması sonucu oluşan ısı transferi sonuçlarıyla karşılaştırılmıştır. Deneysel sonuçlar, ısı transferi iyileştirmede pulsatif jetin önemli bir etkiye sahip olduğunu göstermiştir. Yapılan karşılaştırmalarda pulsatif jetin sürekli jete göre ısı transferini önemli ölçüde iyileştirdiği gözlenmiştir.
Yazar isimleri: ['Ünal AKDAĞ', 'Selma AKÇAY', 'Mustafa Levent KARABAYIR']
Yayın Yılı: 7 Ekim 2022
Dergi ismi: Gazi Üniversitesi Mühendislik Mimarlık Fakültesi Dergisi
Yayın sayfa url: https://dergipark.org.tr/tr/pub/gazimmfd/issue/72928/1024995
Yayın pdf linki: https://dergipark.org.tr/tr/download/article-file/2086719
