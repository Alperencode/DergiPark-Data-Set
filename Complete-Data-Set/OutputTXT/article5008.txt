Makale Başlığı: KAYNAK TÜKETİM MUHASEBESİ: TÜRKİYE’DEKİ AKADEMİK MAKALELERİN BİBLİYOGRAFİK PROFİLİ (2007-2021)
Özet: Bu araştırmada yeni nesil maliyetleme yöntemlerinden kaynak tüketim muhasebesini konu alan, Türkiye’deki akademik dergilerde 2007-2021 yılları arasında yayımlanmış makalelerin bibliyografik profillerinin incelenmesi amaçlanmıştır. Söz konusu amaç doğrultusunda Google Akademik, Ulakbim, DergiPark ve diğer veri tabanlarından yararlanılarak 33 adet makale incelenmiştir. Analiz sonuçlarında araştırma kapsamında incelenen makalelerin; ağırlıklı olarak 2019, 2020 ve 2021 yılları arasında yayımlandığı, yarısına yakınının ampirik araştırma olduğu, ampirik araştırmaların %80’inin imalat sektörü özelinde uygulama içerdiği, çoğunlukla erkek yazarlar tarafından ve iki yazarlı olarak hazırlandığı tespit edilmiştir. Kaynak Tüketim Muhasebesi konulu makalelerin en fazla Muhasebe Bilim Dünyası Dergisi’nde yayımlandığı, 24 farklı üniversiteden ve çoğunlukla Dr. Öğr. Üyesi unvanına sahip yazarlar tarafından hazırlandığı saptanmıştır. Kaynak Tüketim Muhasebesi (KTM) literatürüne en fazla katkının Çukurova Üniversitesi, Osmaniye Korkut Ata Üniversitesi, İnönü Üniversitesi, Kütahya Dumlupınar Üniversitesi ve Karabük Üniversitesi akademisyenleri tarafından sunulduğu belirlenmiştir.
Yazar isimleri: ['Ömer KAYA', 'Emine KAYA']
Yayın Yılı: 8 Ekim 2022
Dergi ismi: Elektronik Sosyal Bilimler Dergisi
Yayın sayfa url: https://dergipark.org.tr/tr/pub/esosder/issue/70796/1057540
Yayın pdf linki: https://dergipark.org.tr/tr/download/article-file/2190911
