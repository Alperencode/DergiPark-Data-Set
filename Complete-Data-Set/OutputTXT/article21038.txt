Makale Başlığı: Lise Öğrencilerinin Toplum 5.0 Hakkındaki Görüşlerinin Analitik Düşünme ve Akademik Azim Bağlamında İncelenmesi
Özet: Tarih boyunca insanlığın farklı aşamalardan geçtiği ve toplumun avcı toplum, tarım toplumu, endüstri toplumu ve bilgi toplumu olarak adlandırıldığı bilinmektedir. Bir sonraki aşama olarak görülen toplum5.0 ise endüstriyel devrimlerin neticesinde teknolojinin insanlık yararına kulanılması olgusuna dayanır. Araştırmanın amacı, lise öğrencilerinin Toplum 5.0’a yönelik görüşlerini analitik düşünme becerileri ve akademik azim düzeyleri bağlamında ortaya koymaktır Araştırmada nicel araştırma yöntemlerinden betimsel tarama modeli kullanılmıştır. Bu kapsamda 2021-2022 eğitim-öğretim yılında Konya ili Meram Fen Lisesi’nde öğrenim gören 354 öğrenciden veri toplanmıştır. Buna göre; öğrencilerin analitik düşünme, akademik azim düzeyi ve Toplum 5.0 hakkındaki görüşlerinin yüksek olduğu görülmüştür. Farklı değişkenler açısından bakıldığında; analitik düşünme düzeylerinin cinsiyete göre farklılaşmadığı, kızların akademik azim düzeylerinin erkeklerinden daha yüksek olduğu ve Toplum 5.0 hakkındaki görüşlerinin cinsiyete göre farklılaşmadığı görülmüştür. Toplum 5.0 hakkındaki görüşlerinin sınıf düzeylerine göre farklılaşmadığı, akademik başarısı “çok iyi” olan öğrencilerin diğer akademik başarıya sahip öğrencilerden Toplum 5.0 görüşlerinde anlamlı bir farklılık olduğu görülmüştür. Öğrencilerin analitik düşünme düzeyleri ile akademik azim düzeyleri, analitik düşünme düzeyleri ile Toplum 5.0 hakkındaki görüşleri, akademik azim düzeyi ile Toplum 5.0 hakkındaki görüşleri arasında pozitif yönde, düşük düzeyde bir ilişki olduğu görülmüştür.
Yazar isimleri: []
Yayın Yılı: 30 Eylül 2022
Dergi ismi: Ahmet Keleşoğlu Eğitim Fakültesi Dergisi
Yayın sayfa url: https://dergipark.org.tr/tr/pub/akef/issue/72486/1179676
Yayın pdf linki: https://dergipark.org.tr/tr/download/article-file/2669147
