Makale Başlığı: PANDEMİ DÖNEMİNDE ÖĞRETMENLERİN UZAKTAN EĞİTİMDE KARŞILAŞTIKLARI SORUNLAR VE ÇÖZÜM ÖNERİLERİ
Özet: Bu çalışmanın amacı ülkemizde Covid-19 salgın döneminde öğretmenlerinin uzaktan eğitim sürecinde karşılaştıkları sorunları tespit etmek ve bu sorunlara çözüm önerileri sunmaktır. Dünya genelinde yaşanan salgın dolasıyla okullarda yüz yüze eğitime ara verilmiş, uzaktan eğitime geçilmiştir. Uzaktan eğitim süreci fazlasıyla önemli bir faktör olduğundan bu çalışmanın yapılmasının faydalı olacağı düşünülmüştür. Bu araştırma için nitel ve nicel araştırma yöntemlerinin bir arada kullanıldığı karma (mixed) yöntem deseni kullanılmıştır. Araştırma verileri araştırmacılar tarafından geliştirilen 9 soruluk anket ve 6 soruluk yarı yapılandırılmış görüşme formu ile toplanmıştır. Bu araştırmanın çalışma grubunu çalışmaya anket yolu ile katılan Isparta ilinde görev yapmakta olan 201 öğretmenden; 28 okul öncesi, 87 sınıf öğretmeni, 86 branş öğretmeni olduğu görülmektedir. Ayrıca 14 öğretmen ile yüz yüze görüşme gerçekleştirilmiştir. Anket ve görüşme soruları öğretmenlerden dönüt alınarak oluşturulmuştur. Toplanan verileri değerlendirildiğinde salgın döneminde öğretmenlerin derslerini yoğun olarak EBA üzerinden gerçekleştirdikleri, bu platformda sorun olması durumunda diğer iletişim araçlarını kullandıkları sonucuna ulaşılmıştır. Öğretmenlerin yaşadığı en önemli sorunların başında internet bağlantılarında yaşadıkları sıkıntılar ile teknolojik donanım eksiklikleri gelmektedir. Süreç içerisinde öğretmenlerin en çok endişe duydukları sorunlar ise öğrencilerde motivasyon kaybı, öğrenme kazanım kayıpları ve internet erişim sorunları olarak sıralanmıştır. Salgın sürecinde uzaktan eğitim araçlarını kullanırken öğretmenlerin farklı yöntem ve teknikler kullandıkları anlaşılmaktadır. Yaşanan sorunlara çözüm önerileri olarak en başta internet erişim ve donanım sorunlarının giderilmesi ifade edilmiştir. Uzaktan eğitim sürecinin müfredatının sürece göre uyarlanması, hedef ve kazanımların sürece uygun hale getirilmesi önerilebilir. Bu çalışma öğretmenlerin etkinliğinin ve verimliliğinin artmasına yardımcı olabilir. Yapılacak olan uzaktan eğitim çalışmalarının kalitesinin yükseltilmesi açısından önemlidir.
Yazar isimleri: ['Ali Osman GÜLLÜ', 'Ayşe ÜNAL DOĞAN', 'İbrahim KAYMAK', 'Uğur ERPOLAT']
Yayın Yılı: 1 Ekim 2022
Dergi ismi: Yalvaç Akademi Dergisi
Yayın sayfa url: https://dergipark.org.tr/tr/pub/yalvac/issue/72335/971498
Yayın pdf linki: https://dergipark.org.tr/tr/download/article-file/1880921
