Makale Başlığı: İLHANLILARDA EYALET TEŞKİLATI
Özet: Çalışmanın amacı, İlhanlı Devleti’ne bağlı eyaletlerin sayısı ve sınırlarını tespit etmek, bu eyaletlerde nasıl bir yönetim hiyerarşisi kurulduğunun değerlendirmesini yapmaktır.  Büyük Moğol İmparatorluğu’nun bir parçası olarak İran merkezli 1256-1353 yılları arasında Ceyhun Nehri’nden Anadolu içlerine kadar alanda hâkimiyet kuran İlhanlıların siyasî tarihleri araştırmacılar tarafından önemli ölçü de irdelenmişse de devlet teşkilatı hususu söz konusu olduğunda birçok meselenin yeterince aydınlığa kavuşturulamadığı görülmektedir. Bunda kaynakların el verişsiz olması ve bu mevzuları çözüme kavuşturacak yeterli resmî vesikanın günümüze ulaşmamasının büyük etkisi vardır. Lakin tüm kaynak azlığına rağmen İlhanlı devlet teşkilatı hakkında bazı bilgilere sahip durumdayız. Bu bilgileri kullanarak da bazı değerlendirmeler yapmak da mümkündür. Bundan hareketle bu çalışmada devlet teşkilatı içerisinde mühim bir yer edinen eyalet teşkilatı hakkında bir değerlendirme yapılacaktır.
Yazar isimleri: ['İbrahim GÜNEŞ']
Yayın Yılı: 30 Eylül 2022
Dergi ismi: Tarih Araştırmaları Dergisi
Yayın sayfa url: https://dergipark.org.tr/tr/pub/tariharastirmalari/issue/72887/1055385
Yayın pdf linki: https://dergipark.org.tr/tr/download/article-file/2182432
