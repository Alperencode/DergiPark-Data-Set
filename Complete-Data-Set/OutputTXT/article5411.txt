Makale Başlığı: Türkiye’de Gazetecilik Eğitimi Üzerine: Akademisyenler Ne Diyor?
Özet: Türkiye’de gazetecilik eğitimi Batıdaki örneklerine nazaran oldukça geç başladı. İlk gazetecilik okulu, 1950 yılında İstanbul Üniversitesi İktisat Fakültesi’ne bağlı olarak Gazetecilik Enstitüsü adıyla kuruldu. O günden bugüne kadar iletişim fakülteleri altında gazetecilik eğitimi veren programlar açılmaya devam ediyor. 2022 yılında öğrenci alan programlar üzerinde yapılan incelemeye göre devlet üniversitelerine bağlı iletişim fakültelerinde öğrenci kabul eden gazetecilik programı sayısı 35’e ulaşmış durumda. Ayrıca 6 vakıf üniversitesine bağlı iletişim fakültesinde de gazetecilik programları mevcut. Türkiye’de sürekli olarak hem gazetecilik eğitiminin gerekli olup olmadığı tartışılıyor, hem mezunların iş bulamadığı ifade ediliyorsa da neredeyse hemen her yıl gazetecilik programlarına yenileri ekleniyor. 1998 yılından beri ders veren bir gazetecilik akademisyeni olarak hem gazetecilik eğitiminin kalitesi ve içeriği konusunda hem de bu eğitimin gerekli ve yeterli olup olmadığı konusunda birçok çalışma yaptım. Eğitimin kalitesinin artırılması çabalarına destek verdim. İletişim alanında akreditasyon veren İLEDAK’a başvuru yaparak, yöneticilik yaptığım gazetecilik programının akredite olmasını sağladım. Bu makalede, Türkiye’de gazetecilik alanında dersler veren gazetecilik akademisyenlerinin gazetecilik eğitimine yönelik değerlendirmelerine yer vereceğim. Öncelikle Türkiye’de gazetecilik eğitimi veren iletişim fakültelerinin gazetecilik bölümlerinde kadrolu görünen akademisyenlere beş sorudan oluşan bir e-posta gönderdim. Faklı üniversitelerden toplamda 22 akademisyen dönüş yaptı. Bu sayının nitel bir araştırma için yeterli olduğunu varsayabiliriz. Gönderilen cevaplardan hareketle, gazetecilik akademisyenlerinin, gazetecilik eğitiminin güçlü yanları, zayıf yanları ve gazetecilik eğitiminin geleceği konusunda büyük ölçüde benzer değerlendirmeler yaptıkları görülmektedir.
Yazar isimleri: ['Süleyman İRVAN']
Yayın Yılı: 21 Ekim 2022
Dergi ismi: Etkileşim
Yayın sayfa url: https://dergipark.org.tr/tr/pub/usuifade/issue/73060/1147642
Yayın pdf linki: https://dergipark.org.tr/tr/download/article-file/2553348
