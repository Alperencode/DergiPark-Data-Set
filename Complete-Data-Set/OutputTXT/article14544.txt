Makale Başlığı: Sağlık Çalışanlarının Meslek Hastalıkları
Özet: Bu çalışma ile ülkemizde meslek hastalığı tanısı koymaya yetkili bir hastanede Şubat 2012- Mart 2018 tarihleri arasında meslek hastalığı tanısı alanlardan sağlık çalışanı olanları belirlemek ve meslek hastalıkları ile ilgili özelliklerini incelemek amaçlanmıştır. Bu araştırma retrospektif tanımlayıcı bir çalışmadır. Araştırmada Şubat 2012-Mart 2018 tarihleri arasında meslek hastalığı tanısı alanların sağlık kurulu raporlarına dayalı olarak oluşturulan veri tabanı kullanılmıştır. Meslek hastalığı tanısı alan 4843 olgunun 100’ü (%2.06) sağlık çalışanı olup %81’i erkek, %19’u kadındı. Sağlık çalışanlarının tanı aldığı en sık görülen meslek hastalıkları grupları ICD 10 tanı kodlarına göre %80 (n=80) pnömokonyoz, %7 (n=7) intervertebral disk bozuklukları, % 5 (n=5) servikal disk bozuklukları, %3 (n=3) omuz lezyonları, %3 (n=3) alerjik kontakt dermatitti. Meslek hastalığı tanısı alan sağlık çalışanlarının meslekleri incelendiğinde en sık diş teknisyenlerinin (%81) tanı aldığı, bunu hastabakıcıların (%7), hemşirelerin (%5) ve laboratuvar teknikerlerinin (%3) izlediği belirlendi. Sonuç olarak, sağlık çalışanlarının meslek hastalığı tanısı almıyor oluşları, konu ile ilgili gerekli önlemlerin alınması ve müdahalelerin gerçekleştirilmesini zorlaştırabilir. Meslek hastalıkları ve iş kazalarına yönelik nitelikli bir bildirim sistemi oluşturulmalı, her sağlık personelinin iş kazası ve işle ilgili/meslek hastalıkları bu sistem aracılığı ile takip edilebilmelidir.
Yazar isimleri: ['Kadir Onur ŞİMŞEK', 'Elif ALTUNDAŞ HATMAN', 'Nuray ÖZGÜLNAR']
Yayın Yılı: 18 Kasım 2022
Dergi ismi: Sürekli Tıp Eğitimi Dergisi
Yayın sayfa url: https://dergipark.org.tr/tr/pub/sted/issue/73460/878644
Yayın pdf linki: https://dergipark.org.tr/tr/download/article-file/1571366
