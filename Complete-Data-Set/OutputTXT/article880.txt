Makale Başlığı: Kültürel Miraslarımızdan Halk Oyunları: Beden Eğitimi ve Spor Öğretmeni Adaylarının Tutumları
Özet: Bu çalışma, Akdeniz Üniversitesi Spor Bilimleri Fakültesinde öğrenim gören Beden Eğitimi Öğretmen Adaylarının, Halk Oyunları dersine karşı tutumlarının belirlenmesi amacı ile hazırlanmıştır. Araştırmaya, Akdeniz Üniversitesi Spor Bilimleri Fakültesinde öğrenim gören, 140 Kadın,  160 Erkek öğrenci katılmıştır. Ayrıca Beden Eğitimi ve Spor bölümü dışında kalan katılımcıların 92’si formasyon eğitimi aldıklarını ifade etmişlerdir. Beden eğitimi öğretmeni adaylarının, halk oyunları dersine yönelik tutumlarını ölçmek amacıyla veri toplama aracı olarak, Turan (2015) tarafından geliştirilen, 13 madde ve tek faktörden oluşan Beden Eğitimi Öğretmen Adayları İçin Halk Oyunları Dersi Tutum Ölçeği kullanılmıştır. Verilerin analizinde betimsel istatistikler (frekans (f), yüzde (%)) ve çıkarımsal istatistiklerden T-Testi testi ve ANOVA testleri kullanılmıştır. Verilerin analizinde SPSS 22.0 istatistik programı kullanılmış, yapılan tüm değerlendirmelerin hepsinde istatistiksel anlamlılık düzeyi p<0,05 kabul edilmiştir. Araştırmaya katılan öğretmen adaylarının cinsiyet değişkenine göre halk oyunları dersine karşı tutumları arasında, kadın öğrenciler lehine istatistiksel olarak anlamlı bir farklılık tespit edilmiştir. Araştırmaya katılan öğretmen adaylarının halk oyunları eğitimi deneyimi değişkenine göre halk oyunları dersine karşı tutumları arasında deneyimli öğrenciler lehine istatistiksel olarak anlamlı bir farklılık tespit edilmiştir. Bölüm değişkenine göre öğretmen adaylarının halk oyunları dersine karşı tutum düzeyleri arasında ki farkın incelenmesi sonucunda beden eğitimi ve spor bölümü ile antrenörlük eğitimi bölümünde okuyan öğrenciler arasında istatistiksel olarak anlamlı bir farlılık olduğu tespit edilmiştir. Bu farkın beden eğitmi ve spor bölümünde okuyan öğrenciler lehine olduğu tespit edilmiştir.
Yazar isimleri: ['Alkan UĞURLU']
Yayın Yılı: 28 Eylül 2022
Dergi ismi: Akdeniz Spor Bilimleri Dergisi
Yayın sayfa url: https://dergipark.org.tr/tr/pub/asbid/issue/72735/1153589
Yayın pdf linki: https://dergipark.org.tr/tr/download/article-file/2573789
