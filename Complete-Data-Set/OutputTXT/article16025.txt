Makale Başlığı: Yeni Bir Yunus Emre ve h. 870/m.1465 Tarihli Veba Salgını
Özet: Şiirlerin tertip düzeni bakımından birbiriyle ilişkili iki Yunus Emre Divanı nüshasında yer alan bir şiir bize bugüne kadara kayıtlara geçmemiş bir veba salgınını ve bunun tarihini haber vermektedir. Konuyla ilgili çalışmalarda 15. yüzyıldan sonraki başlıca veba salgınları ele alınmıştır. 1460’lar civarında güney İtalya’da başlayıp 1467’de Balkanlar üzerinden İstanbul’a ulaşan bir salgın bilinmektedir. Metinde geçen AH.870/m.1465 tarihi, bu salgının İstanbul’dan önce ulaştığı Üsküp, Edirne gibi bir şehirde mi kaydedilmiştir, yoksa başka bir şehirde veya bölgede yaşanmış ayrı bir salgın mıdır, belli değildir.Söz konusu metindeki h.870/m.1465 tarihi bize aynı zamanda bu tarihte hayatta olan Yunus Emre adlı bir şairin varlığını da bildirmektedir. Bu şair, H 720/ M 1321’de vefat eden Yunus Emre ve H 843/ M 1439’da vefat eden Âşık Yunus Emre adlı şairlerden farklı üçüncü bir Yunus Emre’dir. Bu Yunus Emre’nin nerede yaşadığı veya vefat ettiği konusunda bir bilgi yoktur. Ancak 1460 veba salgınının İstanbul’a muhtemel ulaşma yollarından birinin üzerinde, mesela Üsküp, Edirne gibi şehirlerin birinde yaşadığı düşünülebilir.
Yazar isimleri: ['Hayati DEVELİ']
Yayın Yılı: 30 Haziran 2022
Dergi ismi: Türkiyat Mecmuası
Yayın sayfa url: https://dergipark.org.tr/tr/pub/iuturkiyat/issue/70933/1110075
Yayın pdf linki: https://dergipark.org.tr/tr/download/article-file/2401699
