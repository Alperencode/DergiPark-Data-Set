Makale Başlığı: Öğretim Elemanlarının Matematik ve Yaratıcılık Arasındaki İlişkiye Yönelik Görüşleri
Özet: Matematik ve yaratıcılık birbirinden bağımsız olmayan iki kavramdır. Bu iki kavramın yaratıcı, eleştirel, sorgulayıcı ve çok boyutlu düşünme becerilerinin geliştirilmesinde büyük rolü vardır. Hayatın her alanında karşılaştığımız matematiksel becerilerin yanı sıra eleştirel düşünme becerilerinin öğretilmesinde ve geliştirilmesinde eğitimciler son derece önemlidir. Amaç: Bu önemden yola çıkılarak yürütülen bu çalışma, akademisyenlerin matematik ve yaratıcılık arasındaki ilişkiye ilişkin görüşlerini ortaya koymayı amaçlamaktadır. Yöntem: Araştırmanın örneklemi, üniversitelerin eğitim fakültelerinde görev yapan 103 akademisyenden oluşmakta olup akademisyenlerin araştırma sorusuna verdikleri cevaplar içerik analizi yöntemi ile analiz edilmiştir. Bulgular: Analiz sonuçları, matematik ve yaratıcılık arasındaki ilişkiye işaret eden akademisyenlerin (n=100) yanıtlarının dört temada (ortak beceriler, esneklik, özgünlük, ortak zeka türleri) gruplandırılabileceğini ortaya koymuştur. Sonuç: Akademisyenlerin matematik ve yaratıcılık ilişkisine ilişkin verdikleri yanıtların ve akademisyenlerin görüşlerinden yola çıkılarak geliştirilen temaların alan yazındaki temalarla örtüştüğü sonucuna ulaşılmıştır.
Yazar isimleri: ['Nilüfer KURU', 'Berrin AKMAN']
Yayın Yılı: 25 Eylül 2022
Dergi ismi: Bayburt Eğitim Fakültesi Dergisi
Yayın sayfa url: https://dergipark.org.tr/tr/pub/befdergi/issue/72631/893739
Yayın pdf linki: https://dergipark.org.tr/tr/download/article-file/1627299
