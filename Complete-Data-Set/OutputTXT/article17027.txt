Makale Başlığı: Beden Eğitimi ve Spor Öğretmenliği Bölümü Öğrencilerinin Kopya Çekmeye Yönelik Tutumlarının İncelenmesi: Bir Karma Yöntem Araştırması
Özet: Bu çalışma, Türkiye’deki üniversitelerde yer alan beden eğitimi ve spor öğretmenliği bölümünde öğrenim gören öğrencilerin kopya çekmeye yönelik tutumlarını incelemek amacıyla yapılmıştır. Araştırma modeli olarak karma yöntem kullanılmıştır. Türkiye’nin farklı illerinde yer alan ve kümeleme örnekleme yöntemi ile seçilmiş Malatya, Van, Muş, Bingöl, Elazığ, Sivas İllerinde bulunan üniversitelerde beden eğitimi ve spor öğretmenliği bölümünde öğrenim gören ve gönüllük esasına göre araştırmaya katılan öğrenciler oluşturmuştur. Araştırmada veri toplama aracı olarak “Kopya Çekme Ölçeği” kullanılmıştır. Çalışmada elde edilen bulgulara ilişkin nicel verilerde T testi ve Anova testi ve nitel verilerde betimsel analiz kullanılmıştır. Sonuç olarak, üniversitelerde beden eğitimi ve spor öğretmenliği bölümünde öğrenim gören öğrencilerin kopya çekmeye yönelik tutumlarının sınıf kademelerine göre değiştiği sonucuna ulaşılmıştır. Birinci sınıftan okulun son sınıfına doğru bir azalma olduğu görülmüştür. Okulun ilk yıllarında okula oryantasyon, burs alan öğrencilerin burslarının ileriki öğrenim yılında kesilme kaygısı, daha önceki öğrenim kademlerinde kopya çekmeye yönelik tutumlarının olması gibi nedenlerinin olduğu düşünülmektedir.Anahtar kelimeler: Üniversite, Beden Eğitimi ve Spor, Kopya çekme.
Yazar isimleri: ['Savaş AYDIN', 'Mehmet GÜLLÜ']
Yayın Yılı: 31 Aralık 2021
Dergi ismi: Uluslararası Spor Bilimleri Öğrenci Çalışmaları
Yayın sayfa url: https://dergipark.org.tr/tr/pub/i4s/issue/67772/1039339
Yayın pdf linki: https://dergipark.org.tr/tr/download/article-file/2143267
