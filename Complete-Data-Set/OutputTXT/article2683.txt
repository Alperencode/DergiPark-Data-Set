Makale Başlığı: ANTRENMAN VE EGZERSİZ YAYINLARININ GELİŞİMİ: 1980-2021 DÖNEMİNDE KÜRESEL ÜRETKENLİK VE YAYIN EĞİLİMLERİ
Özet: Spor bilimleri içinde önemli bir yere sahip olan antrenman ve egzersiz ile ilgili küresel çalışmaların sayısındaki artışa rağmen literatürde halen bibliyometrik çalışmalar bulunmamaktadır. Bu çalışma, antrenman ve egzersiz konusunda yayınlanmış bilimsel makaleleri bibliyometrik yöntemlerle incelemeyi amaçlamaktadır. 1980-2021 yılları arasında yayınlanan antrenman ve egzersiz makaleleri Web of Science'dan (WoS) indirilmiştir. Ülkelerin makale sayıları ile bazı gelişmişlik göstergeleri arasındaki korelasyon analizleri için Spearman korelasyon katsayısı kullanıldı. Üstel düzeltme, sonraki yıllarda yayınlanacak makalelerin sayısını tahmin etmek için kullanıldı. Atıf analizlerini ve trend konularını belirlemek için ağ görselleştirme haritaları kullanıldı. Toplam 37408 makale analiz edildi. Literatüre katkı sağlayan ilk 3 ülke ABD (n=13227), İngiltere (n=4481), Kanada (n=3211) oldu. En aktif dergiler Journal of Applied Physiology (n=4338), Medicine and Science in Sports and Exercise (n=3292), Journal of Strength and Conditioning Research (n=2743) oldu. En aktif ilk 3 kurum University of California System (n=696), University of Copenhagen (n=678) ve University of North Carolina (n=644) idi. Literatüre en aktif katkıyı yapan kişi William J. Kraemer'dir (Makale Sayısı=223). Antrenman ve egzersizle ilgili bu kapsamlı bibliyometrik çalışmada 37408 makalenin bir özetini paylaştık. Son dekatta (2013-2021) çalışılan konular direnç antrenmanı, futbol, atletik performans, yüksek yoğunluklu interval antrenman, spor, gençler, takım sporları, antrenman yükü, sakatlık önleme, sağlık, yaşam kalitesi, egzersiz terapisi, obezite, aerobik egzersiz, kas gücü, biyomekanik, denge, yürüyüş, kalp hızı değişkenliği ve hipertansiyon olarak belirlendi.
Yazar isimleri: ['Emre DEMİR', 'Tuğrul ÖZKADI', 'İsmet ALAGÖZ', 'Turgut YILDIRIM', 'Esin Çağla ÇAĞLAR']
Yayın Yılı: 22 Ağustos 2022
Dergi ismi: Beden Eğitimi ve Spor Bilimleri Dergisi
Yayın sayfa url: https://dergipark.org.tr/tr/pub/bsd/issue/72189/1122050
Yayın pdf linki: https://dergipark.org.tr/tr/download/article-file/2450206
