Makale Başlığı: YOLSUZLUK KONUSUNDA YAPILMIŞ LİSANSÜSTÜ TEZLERİN İÇERİK ANALİZİ YÖNTEMİYLE İNCELENMESİ
Özet: Dünya Bankası tarafından “kamu otoritesinin kişisel çıkar sağlamak amacıyla kötüye kullanılması” olarak tanımlanan yolsuzluk, birçok ülke için önemli bir sorun teşkil etmekte, devletin ve toplumun birçok farklı alanına yayılan olumsuz etkileri bulunmaktadır. Böylesine önemli bir soruna bilim insanları da kayıtsız kalmamış hem yerli hem yabancı literatürde konuya ilişkin birçok çalışma gerçekleştirilmiştir. Türkiye’de yolsuzluk konusunda yapılan lisansüstü tezlerin genel bir profilini çıkarmak amacıyla yapılan bu çalışmada doküman incelemesine dayalı içerik analizi yöntemi kullanılmıştır. Çalışma kapsamına alınan tezler NVIVO 12 Paket Programı yardımıyla çeşitli sınıflandırmalara tabi tutulmuştur. Konuyla ilgili YÖK’ün Tez Veri Tabanından ulaşılan toplam 80 lisansüstü tezin içeriğine ilişkin en önemli bulgular şunlardır; Tezlerin yıllara göre dağılımı farklılık gösterse de özellikle son yıllarda konuya ilişkin daha fazla tez çalışması gerçekleştirilmiştir, tezlerin çoğunluğu yüksek lisans tezidir, tezler genellikle Türkçe olarak yazılmıştır, tezlerin çoğunluğu devlet üniversitesi bünyesinde ve sosyal bilimler enstitülerinde çalışılmış ve iktisat, maliye, kamu yönetimi ana bilim dalları bünyesinde yürütülmüştür.
Yazar isimleri: ['Muhammed Enes KAN', 'Salih Börteçine AVCİ']
Yayın Yılı: 24 Kasım 2022
Dergi ismi: Mehmet Akif Ersoy Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/makusobed/issue/73476/1151188
Yayın pdf linki: https://dergipark.org.tr/tr/download/article-file/2566294
