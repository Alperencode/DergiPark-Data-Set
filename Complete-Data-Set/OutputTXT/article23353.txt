Makale Başlığı: Covıd-19 Pandemi Dönemi Uzaktan Eğitim Sürecinde Matematik Dersine İlişkin Veli Görüşlerinin İncelenmesi
Özet: Koronavirüs (COVID-19) salgını, birçok alanda büyük çaplı değişimlere yol açmıştır. Bu alanlardan biri de eğitimdir. Salgın sebebiyle, eğitimin bütün kademelerinde öğrencilere dersler, uzaktan eğitimle verilmiştir. Dünyanın her kısmında uzaktan eğitim çok tercih edilen bir seçenek olmuştur. Salgın döneminde alınan tedbirler doğrultusunda uzaktan eğitime büyük çaplı uygulanma fırsatı sunulmuş olup yüz yüze eğitime alternatif olarak kullanılmıştır. Öğrenci ve öğretmenlerin yanı sıra eğitimin önemli bir paydaşı olan veliler, uzaktan eğitim ile ilgili düşüncelerinin incelenmesi sürecin verimliliğinin değerlendirilmesi bakımından önem arz etmektedir. Bu çalışmada, ilkokul, ortaokul ve lise öğrenci velilerinin Matematik derslerinin uzaktan eğitim yoluyla yürütülmesine ilişkin düşüncelerinin tespit edilmesi amaçlanmıştır. Bu araştırmada nitel araştırma desenlerinden durum çalışması deseni kullanılmıştır. Çalışmanın örneklemini, 2021-2022 eğitim-öğretim yılında Niğde’de Bilim ve Sanat Merkezi’nde öğrenim gören her yaş grubundan 30 özel yetenekli öğrencinin velisi oluşturmaktadır. Nitel verilere odaklanan bir özel durum çalışması olarak 9 sorudan oluşan yarı yapılandırılmış görüşme soruları kullanılmıştır. Mülakatlar çevrimiçi ortamda yapılmıştır. Veriler betimsel analiz yöntemiyle analiz edilecektir. Araştırmanın gerçekleştirilmesi sonucunda ileri tarihlerde uygulanabilmesi ihtimal uzaktan eğitim sürecindeki matematik dersi için yaşanabilecek problemlerin tespiti açısından faydalı olacağı düşünülmektedir. Velilerin tamamı, yüz yüze eğitim ortamına dönülmesi gerektiğini dile getirmişlerdir.
Yazar isimleri: ['Ahmet Kaan PEKER']
Yayın Yılı: 12 Temmuz 2022
Dergi ismi: Kapadokya Eğitim Dergisi
Yayın sayfa url: https://dergipark.org.tr/tr/pub/kaped/issue/72984/1187579
Yayın pdf linki: https://dergipark.org.tr/tr/download/article-file/2702251
