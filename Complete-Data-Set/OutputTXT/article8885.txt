Makale Başlığı: İskenderun Körfezi’nden avlanan derin su pembe karidesi (Parapenaeus longirostris)’nin atıklarından elde edilen astaksantinin ekstraksiyonu ve karakterizasyonu
Özet: Bu çalışmanın amacı, düşük değerli bir hammadde olan karides atıklarından yüksek değerli bir pigment olan astaksantinin izolasyonu için basit ve etkili bir yöntem önermektir. Bu çalışmada ekstraksiyon çözücüsü olarak aseton kullanılmıştır. TLC (Thin Layer Chromatography) için mobil faz olarak 3/7(v/v) oranında aseton/ heksan kullanılmıştır. Çalışmada kullanılan örnekler Parapenaeus longirostris türüne ait olup İskenderun Körfezi/ Türkiye’de faaliyette bulunan yerel balıkçılardan elde edilmiştir. Karides atıkları, buzla dolu steril bir kapta laboratuvara taşınmıştır. Karideslerin kullanılan atıkları sefalotoraks, karın kabuğu ve kuyruk kısmıdır. Sefalotoraks’a yapışan etler temizlenmiş, atıklar su ile yıkanmış ve örnekler 50 °C’ de etüvde kurutulmuştur. Polietilen torbalarla paketlenmiş ve kullanılıncaya kadar -18 °C’de saklanmıştır. Bu araştırmada astaksantin, organik çözücüler (petrol eteri ve aseton) kullanılarak karides kabuk atıklarından ekstrakte edilmiştir. Astaksantin pigmentinin karakterizasyonu, üç bant olarak serbest Astaksantin(Rf=0,43), Astaksantin monoester (Rf=0,56) ve Astaksantin diester (Rf=0,81) olarak tespit edilen Lorenz Todd standart kromatogramında belirtildiği Retardasyon faktörünü (Rf) karşılaştıran TLC ile gerçekleştirilmiştir.
Yazar isimleri: ['Çiğdem DİKEL', 'Yasemen YANAR']
Yayın Yılı: 31 Ağustos 2022
Dergi ismi: Journal of Advances in VetBio Science and Techniques
Yayın sayfa url: https://dergipark.org.tr/tr/pub/vetbio/issue/71840/994594
Yayın pdf linki: https://dergipark.org.tr/tr/download/article-file/1971191
