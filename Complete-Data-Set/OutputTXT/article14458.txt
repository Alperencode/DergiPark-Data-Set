Makale Başlığı: Doğrudan Yabancı Yatırımlar ve Bölgesel Kalkınma İlişkisi Üzerine Sosyal Ağ Analizi
Özet: Doğrudan yabancı yatırımlar az gelişmiş ve gelişmekte olan ülkelerin kalkınmak için ihtiyaç duyduğu sermaye stokuna katkı sağlayan önemli bir araçtır. Yatırımcı ülke açısından yeni pazarlara erişim ve kaynaklara stratejik yakınlık açısından doğrudan yabancı yatırımlar sıklıkla kullanılmaktadır. Bu çalışma Web of Science veri tabanında yayınlanan ve doğrudan yabancı yatırım ile bölgesel kalkınma arasındaki ilişkiyi ele alan çalışmalar üzerine yoğunlaşmaktadır. VOSviewer programı yardımıyla Web of Science üzerinden çekilen veriler analiz edilerek sonuçlar raporlanmıştır. Çalışmada kullanılan veriler 1977-2021 yılları arasında yapılan 11408 çalışmayı kapsamaktadır. Yıllara göre en fazla çalışma yapılan yıl 844 çalışma ile 2019 olarak tespit edilmiştir. En fazla çalışma yapılan ilk üç ülke ise sırasıyla; Amerika, Çin ve İngiltere’dir. Konu ile alakalı 161 farklı ülkede yapılmış yayına rastlanılmıştır. Yapılan yayınlarda tespit edilen toplam yazar sayısı 16851 iken yayınların yayınladığı toplam 5490 kurum görülmektedir. En fazla yayının yapıldığı kurum “Dünya Bankası (World Bank WB; DB) iken en fazla atıf olan kurum Ulusal Ekonomik Araştırmalar Bürosu’dur (National Bureau of Economic Research NBER; UEAB). Çalışmalar bölge bazlı değerlendirildiğinde ise en fazla çalışma gerçekleştiren ülkeler Amerika, Avrupa ve Çin olarak gözükmektedir. Yayınlara bakıldığında toplam 14054 anahtar kelime kullanılmıştır. En sık kullanılan üç anahtar kelime ise sırayla; “Foreign Direct Investment”, “FDI” “Economic Growth” dur.
Yazar isimleri: ['Ahmet Ali BOZKURT', 'Süha ÇELİKKAYA']
Yayın Yılı: 31 Ekim 2022
Dergi ismi: Süleyman Demirel Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/sduiibfd/issue/73306/1171445
Yayın pdf linki: https://dergipark.org.tr/tr/download/article-file/2634434
