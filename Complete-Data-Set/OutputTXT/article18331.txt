Makale Başlığı: TÜRKİYE’DE İLKOKUL PROGRAMLARI İLE İLGİLİ YAZILAN LİSANSÜSTÜ TEZLERİN İNCELENMESİ
Özet: Bu çalışmanın temel amacı, 6287 sayılı “İlköğretim ve Eğitim Yasası” ile zorunlu eğitim süresinin 12 (4+4+4) yıla çıkarıldığı 2012 yılından itibaren son on yılda ilkokul programlarıyla ilgili yazılan lisansüstü tezlerin incelenmesidir. Bu amaç kapsamında Yükseköğretim Kurulu Ulusal Tez Merkezi veri tabanındaki tezler, nitel araştırma yaklaşımıyla ve doküman incelemesi tekniğiyle incelenmiştir. Araştırmanın örneklemi amaçlı örnekleme türlerinden biri olan ölçüt örnekleme yöntemiyle belirlenmiştir. Bu kapsamda araştırmanın örneklemini 46 lisansüstü tez çalışması oluşturmuştur. Bu tez çalışmaları; yayın yılı, tez türü, üniversite, anabilim dalı, sınıf düzeyi, ders, yöntem, veri toplama araçları ve veri analiz yöntemleri değişkenlerine göre incelenmiştir. Yapılan analizlerden elde edilen bulgular, betimsel istatistiklerin yer aldığı grafik ve tablolarla okuyuculara sunulmuştur. Çalışmanın sonuçlarına göre; konuyla ilgili lisansüstü tez çalışmalarının sayıca yetersiz olduğu, yüksek lisans tezlerinin doktora tezlerine oranla daha fazla olduğu, en çok araştırmanın Gazi ve Marmara üniversitelerinde yapıldığı, sınıf düzeylerine göre en fazla çalışmanın ilkokul dördüncü sınıf düzeyinde yapıldığı, tezlerin özellikle sınıf eğitimi ile eğitim programları ve öğretim anabilim dalında yoğunlaştığı, konu alanlarına göre incelendiğinde ise Türkçe ve İngilizce dersleri kapsamında yapılan tezlerin ön plana çıktığı ve tezlerde daha çok nicel araştırma yöntemlerinin kullanıldığı görülmüştür.
Yazar isimleri: ['Ahmet AYKAN', 'Emir Feridun ÇALIŞKAN']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1120067
Yayın pdf linki: https://dergipark.org.tr/tr/download/article-file/2442168
