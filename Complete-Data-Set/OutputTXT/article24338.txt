Makale Başlığı: OTFRIED PREUßLER’İN “DIE KLEINE HEXE” ADLI MASALININ AHLÂKİ DEĞERLER  EĞİTİMİ AÇISINDAN İNCELENMESİ
Özet: Otfried Preußler Alman çocuk yazını için önemli olan yazarlardan bir tanesidir. Eserleri dünya çapında elli milyondan fazla çoğaltılmış ve elli beş dile çevrilmiştir.Bu çalışmanın amacı çocuk yazınında önemli yere sahip olan Otfried Preußler’in “Die Kleine Hexe”(1957) (Küçük Cadı) adlı masalında iletmek istediği ahlâki değerleri tespit etmek; bu masalın değerler eğitiminde ne denli öneme sahip olduğunu belirlemek; bu masalın çocukların yaşamına yön verme açısından kaynaklık teşkil edip etmeyeceğini ortaya koymaktır.İlk olarak masalların genel özellikleri, işlevleri ve masallarda olması gereken özelliklerden bahsedilmiştir. Daha sonra değerlerin özellikleri ve işlevleri hakkında bilgi verilmiştir. Verilen bilgilerden sonra çalışmanın odak noktası olan, Otfried Preußler tarafından kaleme alınan ve 1957 yılında yayımlanan “Die kleine Hexe” adlı masalda yer alan bölümler incelenmiştir. Araştırmada nitel araştırma yöntemlerinden yararlanılmış, literatür taraması ve içerik analizi yapılmıştır. Değerler ile ilgili iletilerin masalda nasıl verildiği ve değerlerin nasıl işlendiği tespit edilmiştir. Araştırma sonucunda elde edilen değerler şunlardır: Çalışkanlık, sevgi, genel ahlâki kurallara uyma, yardımseverlik, doğru söylemek ve iyilik. Elde edilen bulgular sonucunda incelenen bu masalın değerler eğitimine kaynaklık edip etmeyeceği saptanmıştır.
Yazar isimleri: ['Burcu ÖZTÜRK']
Yayın Yılı: 31 Mayıs 2020
Dergi ismi: Akademik Bakış Uluslararası Hakemli Sosyal Bilimler Dergisi
Yayın sayfa url: https://dergipark.org.tr/tr/pub/abuhsbd/issue/54664/745901
Yayın pdf linki: https://dergipark.org.tr/tr/download/article-file/1128414
