Makale Başlığı: SURİYELİ GÖÇMEN ÇOCUKLARA YÖNELİK EĞİTİM ÇALIŞMALARI KAPSAMINDA ŞARTLI EĞİTİM YARDIMI PROGRAMI
Özet: Tarih boyunca sürekli göç alan ve göç veren Türkiye’nin özellikle Suriye’de yaşanan iç savaş sonrasında göçmen nüfusu her yıl artmaya devam etmiştir. Göçmen gruplar arasında kayıtlı Suriyelilerin ülke içerisindeki sayısı yaklaşık dört milyona yakındır. Nüfus içerisinde çocukların sayısı ise azımsanamayacak yoğunluktadır. İnsan hareketliliği olarak tanımlanan göç; müdahale bekleyen sorunları da beraberinde getirmiştir/getirmektedir. Her şeyden önce iç savaş sonrasında binlerce insanın yerinden edildiği, psikolojik olarak örselendiği, yakınlarını kaybettiği, fiziksel olarak yaralandıkları, işlerini ve sosyal statülerini kaybettikleri, göç yolunda çeşitli şiddete maruz kaldıkları ve ailelerin parçalandığı bilinmektedir. Gerçekleşen göç hareketliliğinden en çok çocukların etkilendiği yadsınamazdır.  Göçün çok yönlü etkisiyle çocukların kırılganlığı artmış ve çeşitli riskler ortaya çıkmıştır. Çeşitli risklerle beraber göçmen çocukların eğitime erişememe gibi sorunları da oluşmuştur. Göçmen çocuklar için temel hak olan eğitim ve eğitime erişmek; riskleri en aza indirmek, riskleri ortadan kaldırmak, riskleri önlemek ve kayıp nesillerin oluşmasını engellemek amacıyla önemli hale gelmiştir.  Okul dışı kalan çocukların okullaştırılması, eğitime erişebilen çocukların ise sistem içerisinde karşılaştıkları sorunların çözümlenmesi amacıyla yıllar içerisinde Türkiye’de eğitim alanında birçok çalışma yürütülmüştür ve birçok proje geliştirilmiştir. Göçmen çocukların okullaşması ve diğer koruma risklerine müdahale edilebilmesi için geliştirilen önemli çalışmalardan bir tanesine örnek olarak Şartlı Eğitim Yardımı Programı verilebilmektedir. Bu makalede; Suriyeli göçmen çocukların eğitimine yönelik gerçekleştirilen çalışmalar ile birlikte Şartlı Eğitim Yardımı Programı hakkında derleme bilgiler yer almaktadır.
Yazar isimleri: ['Saime DEMİREL', 'Emrah AKBAŞ']
Yayın Yılı: 31 Ağustos 2022
Dergi ismi: Uluslararası Anadolu Sosyal Bilimler Dergisi
Yayın sayfa url: https://dergipark.org.tr/tr/pub/ulasbid/issue/70080/1129826
Yayın pdf linki: https://dergipark.org.tr/tr/download/article-file/2482593
