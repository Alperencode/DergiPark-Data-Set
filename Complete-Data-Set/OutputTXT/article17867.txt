Makale Başlığı: Hasat Sonrası Farklı Silolama Sürelerinin Bazı Şeker Pancarı Çeşitlerinde Verim ve Kalite Üzerine Etkileri
Özet: Bu çalışma, farklı silolama sürelerinin bazı şeker pancarı çeşitlerinde verim ve kaliteye etkilerini tespit etmek amacıyla yürütülmüştür. Bu araştırmada Orthega, Serenada ve Kuno çeşitleri kullanılmış olup pancar kökgövdeleri 5, 10, 15 ve 20 gün tarla silosunda bekletilmiştir. Bu çalışmada kökgövde verimi, şeker varlığı, sodyum, potasyum ve zararlı azot içeriği, arıtılmış şeker verimi, ağırlık kaybı ve günlük ağırlık kaybına ait parametreler incelenmiştir. Araştırma sonuçlarına göre Orthega çeşidinin silolamaya daha dayanıklı olduğu tespit edilmiş olup 20 günlük silolama sonunda veriminin %13,26 azaldığı görülmüştür. Şeker varlığı %18,07’den %19,31’e çıkmış fakat arıtılmış şeker verimi 1378 kg/da’dan 1255 kg/da’a gerilemiştir. Araştırmada, hasat edilen pancarların tarlada 5 günden fazla silolanmaması sonucuna ulaşılmıştır.
Yazar isimleri: ['Doruk DEMİREL', 'Serkan URANBEY']
Yayın Yılı: 6 Eylül 2022
Dergi ismi: Ziraat Mühendisliği
Yayın sayfa url: https://dergipark.org.tr/tr/pub/zm/issue/72445/1099402
Yayın pdf linki: https://dergipark.org.tr/tr/download/article-file/2357343
