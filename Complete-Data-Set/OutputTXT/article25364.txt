Makale Başlığı: AĞIR ALLERJİK ASTIMDA 1 YILLIK ANTİ-IGE (OMALİZUMAB) DENEYİMİMİZ
Özet: Amaç: Standart tedavilere yanıtsız orta ve ağır  alerjik astımda anti IgE (Omalizumab) tedavisinin  etkili ve yararlı olduğu bilinmektedir. Bu çalışmada  omalizumab tedavisi uyguladığımız alerjik astımlı  hastalarımızın verilerinin paylaşılması amaçlandı.  Yöntem ve Gereç: Kliniğimizde omalizumab  tedavisi uygulanan ağır alerjik astımlı 23 hastanın  dosya kayıtları ve bilgi formları retrospektif olarak  incelendi. Allerjen duyarlılığı deri prik testi ile  saptandı. Omalizumab tedavisi öncesi ve tedavinin  1.yılı sonundaki serum total IgE, Astım Kontrol  Testi, kullanılan ilaç sayısı, acil başvurusu, FEV1,  FEV1/FVC değerleri karşılaştırıldı.  Bulgular: Yaş ortalaması 45.78±10.71 yıl, hastalık  süresi ortalaması 13.69±9.04 yıl olan 23 hastanın  %69.6’sı kadın (n=16) idi. Astıma ek olarak  hastaların %65.2’sinde alerjik rinit, %34.8’indeürtiker, %13’ünde ilaç allerjisi, %8.7’sinde gıda  allerjisi, %4.3’ünde latex allerjisi vardı. Ev tozu  akarı duyarlılığı %78.3, ev tozu akarı + diğer  inhalan allerjen duyarlılığı %21.7 idi. Omalizumab  tedavisinin 1.yılı sonunda kullanılan astım ilaçları  sayısında, acil başvurusunda, serum total IgE ve  FEV1/FVC’de azalma (P<0.05), astım kontrol testi  puanlarında artma (P<0.05) saptandı.  Sonuç: Hastalarımızda omalizumab tedavisinin  etkili ve güvenli olduğu, iyi tolere edildiği görüldü.  Standart tedavilerle kontrol sağlanamayan ağır  alerjik astımlı hastalarda omalizumab tedavisinin  yararlı olduğunu düşünmekteyiz.
Yazar isimleri: ['Bahadır DEDE']
Yayın Yılı: 1 Aralık 2017
Dergi ismi: İzmir Göğüs Hastanesi Dergisi
Yayın sayfa url: https://dergipark.org.tr/tr/pub/ighd/issue/43153/523353
Yayın pdf linki: https://dergipark.org.tr/tr/download/article-file/643224
