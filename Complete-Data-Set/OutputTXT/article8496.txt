Makale Başlığı: Katılımcı Bütçeleme: Eleştirel Bir Yaklaşım
Özet: Bu  çalışmada  katılımcı  bütçeleme,  tanımı  ve  genel  özellikleri  verildikten sonra teorik çerçevede faydaları ve eleştirileri de içerecek şekilde  incelenmiştir.  Ardından  dünyadan  farklı  uygulamalar  ve  Türkiye’nin  katılımcı  bütçeleme  bakımından  geldiği  nokta  ortaya  koyularak  ölçek  sorunu  ile  temsili  ve  doğrudan  demokrasi  bağlamlarının altı çizilmiştir. Çalışmanın amacı doğrultusunda, sonuç bölümünde iki konu öne çıkarılmıştır. Bu konulardan ilki zaten temsili demokrasi ile belirlenen yerel yönetimlerde, ölçek ve zaman sorunları nedeniyle bireysel katılımdan politik katılıma dönüşüm ihtimali ile ilgilidir. İkinci olarak doğrudan katılım, teknolojinin imkânlarından faydalanarak  sağlansa  bile  gerçekten  dezavantajlı  durumda  olan,  dışlanmış ve çok düşük gelirli toplumsal grupların bu süreçlerden daha da zarar görmeleri riski gündeme getirilmektedir. Tartışma ile birlikte belirli politika önerileri de geliştirilmeye çalışılmıştır
Yazar isimleri: ['Müge YETKİN ATAER']
Yayın Yılı: 30 Haziran 2022
Dergi ismi: İstanbul İktisat Dergisi
Yayın sayfa url: https://dergipark.org.tr/tr/pub/istjecon/issue/68938/1121472
Yayın pdf linki: https://dergipark.org.tr/tr/download/article-file/2447886
