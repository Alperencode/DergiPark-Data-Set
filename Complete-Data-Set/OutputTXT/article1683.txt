Makale Başlığı: 7101 sayılı Kanun Değişikliğinden Sonra İflastan Kurtulma Yolu Olarak Konkordato Prosedürü ve Geçici Mühlet Kararının Değerlendirilmesi: Güncel Gelişmeler ve Türkiye’deki Deneyim
Özet: Konkordato, elinde olmayan nedenlerle işleri iyi gitmeyen ve ekonomik durumu bozulmuş olan borçlunun, yaptığı teklifin kanunda öngörülen çoğunluğu karşılayan sayıdaki alacaklıları tarafından kabul edilerek yetkili makamlarca tasdik edilmesi sonucunda ileri sürdüğü teklif doğrultusunda ve uygun koşullar çerçevesinde ödenmesini sağlayan bir iyileştirme hukuku (Sanierungsrecht) müessesesidir. Kanun koyucu, konkordato ile mahkeme denetimi altında borçlu ile alacaklının anlaşarak alacaklıların sadece belirli bir miktarını ya da belli vadelerde ödeyerek borçlarını sona ermesinin yolunu açmıştır. İcra ve İflas Kanunu’nun 285 ilȃ 309 hükümlerinde düzenlenmekte olan konkordato kurumunda, 7101 sayılı Kanun ile önemli yasal değişiklikler gerçekleştirilerek kuruma bambaşka bir çehre kazandırılmıştır. 7101 sayılı Kanunla konkordato hükümlerinde gerçekleştirilen değişikliklerde, İsviçre İcra ve İflas Kanunu’ndan etkilenilmiştir. Gerçekleştirilen değişikliklerle önceki dönemde konkordatonun işlememesinin sebebi olan pek çok hüküm revize edilmiş ya da yürürlükten kaldırılmıştır. İflasın ertelenmesi kurumunun borçlu menfaatine olan hükümlerinin konkordatoya dâhil edilmesi sağlanarak bu kapsamda geçici mühlet kararının kabul edilmesi söz konusu olmuştur. Böylelikle, konkordato hükümlerine geçici mühlet kararı alınabilme imkanının getirilmesi sayesinde, mühlet içerisinde alacaklıların borçluya başlattıklarıtakipler duracak ve yeni takiplere başlanamayacaktır. Çalışmamızda, 7101 sayılı Kanun değişikliği çerçevesinde gerçekleştirilen önemli değişiklikler sonrasında Türk Hukukunda konkordato prosedürü ile daha önce İcra ve İflas Kanunu’nda söz konusu olmayan geçici mühlet kararı hakkında açıklamalar ve değerlendirmelerde bulunulması amaçlanmaktadır. Bu amaç doğrultusunda, genel olarak, Türk Hukukunda konkordato hakkında genel bilgiler verilecek sonrasında konkordato prosedürü ifade edilecek ve konkordato talebi açıklandıktan sonra geçici mühletin ortaya konulması yoluna gidilecektir. Son olarak, konkordatoya ilişkin güncel gelişmeler ve uygulamada Türkiye’nin konkordato konusundaki deneyiminin değerlendirilmesi ile çalışmamız sonlandırılacaktır.
Yazar isimleri: ['Serpil IŞIK']
Yayın Yılı: 31 Aralık 2021
Dergi ismi: Annales de la Faculté de Droit d’Istanbul
Yayın sayfa url: https://dergipark.org.tr/tr/pub/iuafdi/issue/62352/1017445
Yayın pdf linki: https://dergipark.org.tr/tr/download/article-file/2057149
