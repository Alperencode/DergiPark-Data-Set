Makale Başlığı: Chomsky Darwin'e Karşı: Evrensel Dilbilgisi, Dilin Kökeni ve Evrim Tartışmaları
Özet: Chomsky Darwin'e Karşı: Evrensel Dilbilgisi, Dilin Kökeni ve Evrim Tartışmaları Caner Kerimoğlu’nun son kitabıdır. Hem kitap içeriğinin kolaylıkla görülebilmesi hem de bu tanıtım yazısının amacının etkin biçimde ortaya konabilmesi için içindekiler bölümü aynen alınmış ve alt başlıklarıyla birlikte mümkün olduğunca tek tek incelenmiştir.İlk satırdan son satıra kadar akıcı bir biçemle kaleme alınmış bu kitap, hem dilbilim hem de Chomsky çalışmalarında başucu kaynak olma niteliğindedir. Gerek yüzlerce nokta atışı alıntı gerekse de yazarın akademik birikimi, kitabı farklı bir açıdan da özel kılmaktadır. Zaten okuyucu, kitabı okurken tek bir kitap almadığının farkına ilk sayfalarda varacaktır. Büyülü bir içerik zenginliğinden; dilbilim çalışmalarının yanında farklı bilimsel alanlarla ilgili etkin, nitelikli gözlem ve bilgilerden; matematikten, siyasetten ve daha çoğundan oluşan bu kitap, evrim meselelerine ilgi duyan okuyucular için de başka bir değer taşıyacaktır. Yazının bundan sonraki kısmına içindekiler bölümü ile paralel olarak devam etmeden önce yazının sonunda söylenmesi sözü burada söylemek doğru olacaktır:Dil çalışmalarında yeni bir düzen düşü görenlerin başucu eseri olacak olan bu kitap, Türkiye’deki dil çalışmalarında benzerine hemen hiç rastlanmayan Caner Kerimoğlu’nun neredeyse her şeyi her yönden yazması nedeniyle aslında hiç yazmaması gereken bir kitap! Öyle ki yazılması gereken, eleştirilmesi gereken, düşlenmesi gereken her şey neredeyse tümüyle yazılmış.
Yazar isimleri: ['Deniz DEMİRYAKAN']
Yayın Yılı: 30 Ağustos 2022
Dergi ismi: Söylem Filoloji Dergisi
Yayın sayfa url: https://dergipark.org.tr/tr/pub/soylemdergi/issue/72387/1111904
Yayın pdf linki: https://dergipark.org.tr/tr/download/article-file/2408617
