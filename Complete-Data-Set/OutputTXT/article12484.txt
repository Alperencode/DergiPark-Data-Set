Makale Başlığı: 8-10 Yaş Çocuklarda Ayrılık Kaygısı Değerlendirme Ölçeği Türkçe’ye Uyarlama Çalışması ve Ayrılık Kaygısının İncelenmesi
Özet: Bu çalışmanın amacı, 8-10 yaş çocukların ayrılık kaygısını değerlendirme ölçeğinin Türkçe geçerlik ve güvenirlik çalışmasını yapmak ve çocuklarda ayrılık kaygısını çeşitli değişkenler açısından incelemektir.  Ayrılık Kaygısı Değerlendirme Ölçeği (SAAS)’nin orijinal formunu Eisen ve Schaefer (2005) ebeveyn formunu (SAAS-P); Hahn, Hajinlian, Eisen, Winder ve Pincus (2003) çocuk formunu (SAAS-C) geliştirmiştir. Çalışmadaki veriler 8-10 yaşında 445 çocuk ve bu çocukların annelerinden elde edilmiştir. Verilerin analizinde, test-tekrar test, iç tutarlılık katsayısı, açımlayıcı faktör analizi, benzer ölçek geçerliği kullanılmıştır. Ayrılık kaygısı değerlendirme ölçeği çocuk ve ebeveyn formundan elde edilen puanlar çeşitli değişkenler açısından incelenmiştir.  SAAS-P güvenirlik katsayısı .82 ve SAAS-C ise .78 değeri bulunmuştur. Ölçeğin her iki formunda da, 3 alt boyut saptanmıştır: ‘Terk Edilme Korkusu’ (TEK), ‘Yalnız Kalma Korkusu’ (YKK) ve ‘Felaket Olaylar Endişesi’ (FOE). Altboyutların Cronbach Alpha katsayıları .58 ile .75 arasında değişmektedir. SAAS-C/P’e göre, erkeklerin ve tek çocukların daha kaygılı olduğu bulunmuştur. Ayrılık kaygısı adına yaş değişkeninde anlamlı bir farklılık görülmemiştir.
Yazar isimleri: ['Saniye TEZE', 'Emel ARSLAN']
Yayın Yılı: 29 Haziran 2022
Dergi ismi: Okul Psikolojik Danışmanlığı Dergisi
Yayın sayfa url: https://dergipark.org.tr/tr/pub/opdd/issue/70744/1117798
Yayın pdf linki: https://dergipark.org.tr/tr/download/article-file/2432767
