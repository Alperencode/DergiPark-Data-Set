Makale Başlığı: MİMAR TURGUT CANSEVER’İN “TÜRK SÜTUN BAŞLIKLARI” İSİMLİ DOKTORA TEZİNİN MİMARLIK TARİHİ YAZIMI BAĞLAMINDA YÖNTEMSEL İNCELENMESİ
Özet: Türk Sanatı kavramsallaştırmasıyla ilgili çalışmaların milliyetçilik duygusuyla daha da arttığı 1940’lı yıllarda, tarih yazımsal yaklaşımları daha iyi anlayabilmek için Turgut Cansever’in “Türk Sütun Başlıkları” isimli doktora tezini incelemek önemlidir. Çünkü Cansever, bu kavramsallaştırmanın önemli isimlerinden Sanat Tarihi Profesörü Ernst Diez’in öğrencisi ve kariyerinin ilerleyen dönemlerinde dünyada üç kez Ağa Han Mimarlık Ödülleri’ni kazanan tek mimardır. Cansever’in tezinde yüz on bir farklı yapıdan bir ile yedi arasında sütun başlığı belgelenmiş ve kategorize edilmiştir. Çalışmada yapıların ve sütunların dokümantasyonundan önce, belki de bu çalışma için çok daha fazla öneme sahip olan teorik ve kavramsal bir kısım bulunmaktadır. Bu kısımda, Selçuklu ve Osmanlı Sanatının (Türk Sanatının) özelliklerine değinilmiştir. Diez’in önemli bir etkisinin gözlemlenebileceği bu kısımla birlikte, bu çalışmada Cansever’in doktora tezinde ortaya konulan yöntemin, Leach (2010)’in mimarlık tarihi yazım yaklaşımlarından “Coğrafya ve Kültür”, “Tip” ve “Teknik” bağlamları bütüncül olarak incelenmesi amaçlanmaktadır.
Yazar isimleri: ['Yaren ŞEKERCİ']
Yayın Yılı: 31 Temmuz 2022
Dergi ismi: Akdeniz University Journal of the Faculty of Architecture
Yayın sayfa url: https://dergipark.org.tr/tr/pub/aujfa/issue/70590/1097909
Yayın pdf linki: https://dergipark.org.tr/tr/download/article-file/2350780
