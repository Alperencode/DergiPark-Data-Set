Makale Başlığı: Gebelik Yaşı ≤32 Hafta Olan Prematüre Bebeklerde 25-Hidroksivitamin D Düzeyleri ve Geç Başlangıçlı Sepsis Riski
Özet: Bu çalışmanın amacı, gebelik yaşı ≤32 hafta olan prematüre bebeklerde D vitamini düzeyinin geç başlangıçlı sepsis gelişimine etkisini değerlendirmektir. Çalışma grubunu gestasyon yaşı ≤32 hafta olan ve kültür ile kanıtlanmış geç başlangıçlı sepsis saptanan yenidoğanlar oluştururken, yenidoğan yoğun bakım ünitesinde yatan, ≤32 gebelik haftası olan ve klinik veya laboratuvar enfeksiyon bulgusu olmayan yenidoğanlar kontrol grubunu oluşturmaktadır. 58'inde (%47,5) kültürle kanıtlanmış geç başlangıçlı sepsis (çalışma grubu) varken, 64'ünde (%52,5) sepsis belirti veya semptomu yoktu (kontrol grubu). Çalışma grubunun ortanca 25-hidroksivitamin D (25-OHD) seviyeleri, kontrol grubunun ortanca 25-OHD seviyelerinden anlamlı derecede düşüktü (10,2 ng/ml'ye karşın 18,3 ng/ml; p=0,0001). D vitamini düzeyi düşük bebeklerin oranı çalışma grubunda kontrol grubuna kıyasla istatistiksel anlamlı olarak daha yüksek (25-OHD düzeyi <15 ng/ml) bulundu (50/58, %86'ya karşın 23/64, %36; p=0,0001).  25-OHD düzeyi düşük olan prematüre bebeklerin, normal 25-OHD düzeyine sahip prematüre bebeklere kıyasla geç başlangıçlı sepsis yaşama olasılığı15.2 (%95 güven aralığı (GA):5,14-45,10; p=0,0001) kat daha fazlaydı. Prematüre ve term yenidoğanlarda neonatal sepsisin önlenmesi için yeterli bağışıklık fonksiyonu için belirlenmiş bir optimal 25-OHD seviyesi yoktur ancak bu çalışmada geç başlangıçlı sepsisi olan prematüre bebeklerin, erken başlangıçlı sepsisi olmayan prematüre bebeklere kıyasla önemli ölçüde daha düşük 25-OHD düzeylerine sahip olduğu ve düşük 25-OHD seviyelerinin yenidoğanın geç başlangıçlı sepsis riskini arttırdığı bulunmuştur.
Yazar isimleri: ['Erbu YARCI', 'Emre BALDAN']
Yayın Yılı: 28 Kasım 2022
Dergi ismi: Osmangazi Tıp Dergisi
Yayın sayfa url: https://dergipark.org.tr/tr/pub/otd/issue/73231/1098399
Yayın pdf linki: https://dergipark.org.tr/tr/download/article-file/2352887
