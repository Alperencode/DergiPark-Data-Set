Makale Başlığı: Dijital Ekran Kullanımının Spor Bilimleri Öğrencilerinin Spor Yeterliliklerine Etkisi
Özet: Bu çalışma, Spor Bilimleri fakültelerinde öğrenim gören öğrencilerde algıladıkları spor yeterlilikleri ile dijital ekran kullanımı arasındaki ilişkiyi araştırmayı amaçlamıştır. Türkiye'de üç üniversitede kesitsel bir araştırma yapılmıştır. COVID pandemisi karantina döneminde 2021 bahar döneminde toplam 219 öğrenci ankete katılım göstermiştir. Katılımcılardan cep telefonu ve bilgisayar kullanımı ile bu cihazlara bağımlılık riski oluşturan sosyal medya ve dijital oyunların kullanımına ilişkin veriler alınmıştır. Çalışma kapsamında, katılımcılardan demografik özellikleri, cep telefonu ve kişisel bilgisayar kullanımları ve dijital ekran kullanımının sportif yeterliklerine etkisi hakkında bir anket doldurmaları istenmiştir. Araştırma sonucu olarak, dijital ekran uygulamalarının sık kullanımının öğrencilerin algılanan spor yeterlilikleri üzerinde olumsuz bir etkisi olduğu bulunmuştur. Ayrıca; cinsiyet, bilgisayar sahibi olma, bölüm, günlük telefon alışkanlıkları, sosyal medya ve dijital ekran kullanımı, günlük fiziksel aktivite ve günlük fiziksel aktivitedeki değişime göre spor yeterlilik puanlarında anlamlı farklılık görülmüştür. Sonuç olarak, dijital ekran uygulamalarının kullanımı spor bilimleri öğrencilerinin algıladıkları spor yeterliliği üzerinde olumsuz bir etkiye sahiptir. Bu etkilerin Covid-19 pandemisi karantina döneminde arttığı görülmüştür
Yazar isimleri: ['Ümit DEMİR', 'Cevdet CENGİZ']
Yayın Yılı: 30 Eylül 2022
Dergi ismi: Beden Eğitimi ve Spor Araştırmaları Dergisi
Yayın sayfa url: https://dergipark.org.tr/tr/pub/besad/issue/72804/1076481
Yayın pdf linki: https://dergipark.org.tr/tr/download/article-file/2265099
