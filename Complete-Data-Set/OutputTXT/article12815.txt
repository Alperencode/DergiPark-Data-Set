Makale Başlığı: Z KUŞAĞININ MUHASEBE EĞİTİMİNE BAKIŞ AÇISI VE MUHASEBE EĞİTİMİNDEN BEKLENTİSİ ÜZERİNE BİR ARAŞTIRMA
Özet: Muhasebe alanına genel olarak bakıldığı zaman, hem kamu ve özel işletmeler de hem de serbest meslek erbabı olarak istihdam alanı bulunan geniş bir yelpazeye sahiptir. Ülkemizde de bu alanlarda çalışabilecek bireylere bilgi ve yetenek kazandırılması amacı ile lise, ön lisans, li-sans ve lisansüstü eğitim olanakları bulunmaktadır. Muhasebe eğitimi temelinde hem teorik hem de uygulama içerikli dersleri içermesinin yanında analiz ve yorum yapabilme yeteneğini de öğ-renciye kazandırmayı amaçlamaktadır. Bu çalışmanın amacı kuşakların tanınması, Z kuşağı öğ-rencilerinin muhasebe eğitimine bakış açısını ve muhasebe eğitiminden beklentilerinin analiz edilerek çıkan bulgular doğrultusunda önerilerde bulunarak eğitimde verimliliğinin arttırılmasına katkıda bulunmaktır. Bu amaç doğrultusunda hazırlanan anket formu Adıyaman Üniversitesi ve Adıyaman Meslek Yüksek Okullarında eğitimine devam eden veya mezun olmuş öğrenciler üze-rinde uygulanmıştır. Yapılan değerlendirmeler sonucunda katılımcıların muhasebe eğitimine ba-kış açısı genellikle olumlu olduğu görülmektedir. Katılımcıların muhasebe eğitiminden beklenti-leri ise analitik düşünme, düşüncesel yeteneklerin zenginleştirilmesi ve bilişsel düşünme kabili-yetini arttırması olduğu görülmektedir.
Yazar isimleri: ['Fatma DELİCE', 'Yasemin EZİN']
Yayın Yılı: 30 Haziran 2022
Dergi ismi: Osmaniye Korkut Ata Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/oskauiibfd/issue/70883/1075146
Yayın pdf linki: https://dergipark.org.tr/tr/download/article-file/2259807
