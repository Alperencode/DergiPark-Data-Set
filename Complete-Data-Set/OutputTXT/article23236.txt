Makale Başlığı: Marka Aşkının Demografik Faktörler Ve Ürün Kategorileri Açısından İncelenmesi
Özet: Bu çalışmanın temel amacı tüketicilerin sevdikleri markalara yönelik ortaya çıkan marka aşkının cinsiyet, yaş, eğitim durumu ve gelir bağlamında incelenmesidir. Ayrıca marka aşkının hazır giyim ve teknolojik ürün kategorileri açısından değerlendirilmesi de amaçlanmıştır. Araştırmada pozitivist yaklaşım benimsenmiş ve bu bağlamda nicel araştırma tasarımına başvurulmuştur. Bu araştırmanın evreni sevdikleri bir markayı satın alma gücüne sahip 18 yaş ve üzeri tüketicilerden oluşmaktadır. Araştırmada veri toplama aracı olarak anket tekniğinden yararlanılmıştır. Veriler online anket aracılığıyla kolayda örnekleme yöntemi benimsenerek 1086 katılımcıdan elde edilmiştir. Araştırmanın amacı bağlamında marka aşkının demografik özelliklere göre farklılık gösterip göstermediğini belirleyebilmek için Bağımsız Örneklemler t-Testinden ve Tek Yönlü Varyans Analizi’nden yararlanılmıştır. Araştırmanın sonuçları marka aşkının öğrenim durumu (F=2,713; p=0,044) ve yaş açısından (F=2,509; p=0,040) farklılaştığını göstermiştir. Diğer taraftan, elde edilen sonuçlar marka aşkının cinsiyet (t=,296; p=0,767) ve gelir açısından (F=0,465; p=0,761) farklılık göstermediğini ortaya koymuştur. Ayrıca tüketicilerin marka aşkı, hazır giyim ve teknolojik ürünlere göre istatistik açıdan farklılık göstermiştir. Bu bağlamda hazır giyim ürün kategorisine yönelik marka aşkı ortalaması teknolojik ürün kategorisine görece yüksek bulunmuştur (t=3,562; p=0,000).
Yazar isimleri: ['Tolga YALÇINTEKİN']
Yayın Yılı: 24 Haziran 2022
Dergi ismi: Journal of Business and Trade
Yayın sayfa url: https://dergipark.org.tr/tr/pub/joinbat/issue/70498/1132452
Yayın pdf linki: https://dergipark.org.tr/tr/download/article-file/2493543
