Makale Başlığı: Brucella ovis’in Serolojik Tanısı Amacıyla Farklı Antijenlerin Kullanıldığı Bir In House Enzyme- Linked Immunosorbent Assay (ELISA) Prototipinin Geliştirilmesi
Özet: Bu çalışmada, Brucella ovis’e karşı humoral yanıtın değerlendirilmesinde kullanılmak üzere, bu bakterinin farklı antijenik fraksiyonlarından hazırlanan antijenlerin karşılaştırılmasıyla bir Enzyme -Linked Immunosorbent Assay (ELISA) prototipinin geliştirilmesi amaçlandı. Bu amaçla, dört farklı antijen (Hot salin ekstrakt, Rough Lipopolisakkarit, Faj lizat 1 ve Faj lizat 2), 84 koyun serum örneği ile test edildi. Brucella ovis açısından ELISA seropozitiflikleri, kullanı- lan antijenlere göre sırasıyla %14.3, %13.1, %10.7 ve %15.5 olarak saptandı. En yüksek pozitiflik oranı Faj lizat 2 ile elde edildi, ancak, Brucella ovis’e karşı oluşan antikorların ELISA ile belirlenmesi için kullanılan 4 farklı antijenin test sonuçları arasındaki farklılık, istatistiki açıdan önemsiz (χ2=0.89; P>0.05) bulundu. Sonuç olarak, gelecekteki çalışma- larda, Faj lizat 2 antijeni kullanılarak ELISA ile test edilen çok daha fazla serum örneği için elde edilen sonuçların, komplement fikzasyon testi ve agar jel immunodifüzyon testi gibi standart testler ve temin edilebilecek ticari kitlerin sonuçları ile karşılaştırılmasına ihtiyaç duyulacağı ve böylece in house ELISA prototipinin ticarileşme potansiyelinin daha sağlıklı olarak değerlendirilebileceği kanısına varıldı. Ayrıca, az sayıda serum örneğiyle elde edilen seropozitiflik oranı göz önünde bulundurulduğunda, Türkiye'nin farklı bölgelerini kapsayan daha fazla sayıda serum örneği ile geniş ölçekli bir serolojik çalışmanın yapılması ile ülkemizdeki gerçek hastalık durumunun ortaya çıkarılabileceği düşünül- mektedir.
Yazar isimleri: []
Yayın Yılı: 1 Aralık 2022
Dergi ismi: Erciyes Üniversitesi Veteriner Fakültesi Dergisi
Yayın sayfa url: https://dergipark.org.tr/tr/pub/ercivet/issue/73646/1204182
Yayın pdf linki: https://dergipark.org.tr/tr/download/article-file/2815860
