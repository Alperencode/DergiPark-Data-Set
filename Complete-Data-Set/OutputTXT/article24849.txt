Makale Başlığı: Mehmet Akif’in Âsım’ın Nesli Projesine İlham Kaynağı Olduğu Düşünülen Sahabe: Âsım b. Sâbit’in Portresi
Özet: Altmış üç yıl çileli bir hayat yaşamış olan Hz. Peygamber, özellikle yirmi üç yıllık peygamberlik döneminde son derece çetin sınavlarla karşı karşıya kalmıştır. Kendisine her şeyden daha yakın olan ashabının başına gelen birçok üzücü olaydan müteessir olmuştur. O olaylardan biri de Necid bölgesindeki Arapların talebi üzerine yola çıkardığı on kişilik küçük müfrezenin Recî’ denilen mevkide tuzağa düşürülmesidir. Onlar, bizzat kendilerini talep edenlerin ihaneti sonucu hayatlarını kaybettiler; fakat o hayatların tarihin karanlıklarında kalmayıp bilakis İslâm tarihinin her döneminde tekrar tekrar yeşerdiğini görmekteyiz. Doğrusu M. Akif Ersoy’un Asım’ın Nesli diye haykırışı da bunun en önemli kanıtıdır. Bu makale, iki bölümden oluşmaktadır. Birinci bölümde, Recî’ Olayı ve sebebi üzerinde durulurken, ikinci bölümde ise Âsım b. Sâbit portresi detaylı bir şekilde zikredilmeye çalışılmıştır.
Yazar isimleri: []
Yayın Yılı: 1 Ekim 2017
Dergi ismi: Iğdır Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/ifder/issue/39372/464465
Yayın pdf linki: https://dergipark.org.tr/tr/download/article-file/543198
