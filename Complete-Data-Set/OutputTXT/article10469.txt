Makale Başlığı: Traktör İlişkili Ölümler (Devrilme, Düşme, Kaza, Yıldırım Çarpması)
Özet: Amaç: Diğer tarım araçlarına göre traktör ilişkili kazalara daha sık rastlanmaktadır. Tarımcılar için traktör devrilmesi majör risk faktörlerinden birisidir. Bu çalışmada traktörle ilgili olarak meydana gelen ölümlerin sosyodemografik özellikleri, otopsi bulguları, ölüm sebebi, önlenmesi açısından alınması gereken önlemlerin literatür ışığında tartışılması amaçlanmıştır.Gereç ve Yöntemler: Çalışmada 2008-2012 tarihleri arasında İstanbul Adli Tıp Kurumu Morg İhtisas Dairesi’nde otopsisi yapılan olgularda traktör ilişkili ölümlerin otopsi raporları retrospektif olarak incelenmiştir.Bulgular: İstanbul’da 2008-2012 yılları arasında otopsi yapılan 20,559 olgunun 42’sinin (%0.2) traktör ile ilgili ölüm olduğu tespit edilmiştir. Olguların 38’i (%90.5) erkek, dördü (%9.5) kadın cinsiyettir. Yaş ortalaması 44.54±20.66 (min:2, max:80) olup, en sık 60 yaş ve üzeri (n=13, %31) yaş grubunda ölüm gerçekleştiği belirlenmiştir. En sık ölüm Temmuz ve Kasım aylarında (n=7, %16.6) gerçekleşmiştir. Olguların %50’sinde (n=21) traktör devrilmesi, %31’inde (n=13) traktörden düşme, üçünde (%7.1) trafik kazası, üçünde (%7.1) ezilme ve ikisinde de (%4.8) yıldırım çarpması nedeniyle ölüm gerçekleşmiştir.Sonuç: Traktör kazalarının önlenmesinde traktörlerin taşıma aracı olarak kullanılmasının önlenmesi, sürücülerin emniyet kemeri kullanması ve traktör devrilmesini önleyici sistemlerin kullanılması faydalı olacağı düşünülmektedir.
Yazar isimleri: ['Erdem HÖSÜKLER', 'Bilgin HÖSÜKLER', 'Sermet KOÇ']
Yayın Yılı: 31 Ağustos 2022
Dergi ismi: Kırıkkale Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/kutfd/issue/72091/1019421
Yayın pdf linki: https://dergipark.org.tr/tr/download/article-file/2064847
