Makale Başlığı: TÜRKİYE’DE TOPLUMSAL CİNSİYET EŞİTSİZLİĞİ VE EĞİTİM: KEŞFEDİCİ MEKÂNSAL VERİ ANALİZİ
Özet: Toplumsal cinsiyet, bireylerin, toplumda etkin bir rol alması, toplumla uyum içinde yaşayabilmesi, haklarını bilmesi ve kullanabilmesi ile yakından ilişkilidir. Türkiye’de toplumsal cinsiyet eşitsizliği; çalışma yaşamı, sağlık, karar mekanizmalarına katılım alanlarında olduğu gibi eğitim alanında da kendini göstermektedir.  Türkiye’de ilköğretim düzeyinde cinsiyet eşitsizliğinin ortadan kaldırılması hedefine ulaşılmasına rağmen, orta öğretimde eğitime devam etmeyen özellikle kız çocuklarının oranının oldukça yüksek olduğu görülmektedir. Kadın ve erkek ayrımı yapılmadan bireylerin eğitime katılmaları özellikle de kadınların eğitiminin arttırılması oldukça önemlidir. Bu bağlamda bu çalışmanın amacı, 2019 yılı Türkiye İstatistik Kurumundan elde edilen eğitim ile ilgili göstergelere ilişkin veriler kullanılarak Türkiye’de kadın ve erkeklerin ortaöğretimde okullaşma, lise ve üniversite mezunu oranının iller düzeyinde mekânsal etkileşimin varlığını analiz etmek ve cinsiyete göre etkileşim farklılıklarını belirleyebilmektir. Çalışmadan elde edilen bulgulara göre, illere ait kadın ve erkeklerin eğitim düzeyinin birbirine yakın olan yerlerde benzer değerler alması illerin birbirinden etkilendiğini göstermiştir. Ancak mekânsal ilişki her eğitim düzeyinde görülmemekle birlikte erkeklerin ortaöğretimde okullaşma oranı ve yüksekokul veya fakülte mezunu kadınların oranında mekânsal ilişki bulunmamıştır.
Yazar isimleri: ['Sibel SELİM', 'Beyza Nur OK']
Yayın Yılı: 29 Haziran 2022
Dergi ismi: Marmara Üniversitesi Kadın ve Toplumsal Cinsiyet Araştırmaları Dergisi
Yayın sayfa url: https://dergipark.org.tr/tr/pub/mukatcad/issue/70747/1114394
Yayın pdf linki: https://dergipark.org.tr/tr/download/article-file/2418513
