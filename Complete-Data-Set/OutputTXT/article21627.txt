Makale Başlığı: Farklı Ülkelerin Matematik Öğretim Programlarının İstatistik Öğrenme Alanı Açısından Karşılaştırılması
Özet: Bu çalışmada Türkiye ile Singapur, Kore, Amerika ve Yeni Zelanda’nın matematik öğretim programlarının istatistik öğrenme alanı açısından karşılaştırılması amaçlanmıştır. Bu karşılaştırmalarda GAISE (İstatistik Eğitiminde Öğretim ve Değerlendirme için İlkeler) raporunda istatistik öğretimine yönelik tavsiye edilen istatistiksel süreç aşamaları (problem durumunu belirleme, veri toplama, veri analizi ve sonuçları yorumlama) ve bu aşamalar için tanımlanan, temelden gelişmişe doğru olarak belirlenen üç seviye (A, B ve C seviyeleri) dikkate alınmıştır. Araştırmanın sonucunda, Kore ve Türkiye’nin hem istatistik kazanım sayısı hem de bu kazanımların öğretim programındaki ağırlığı açısından diğer ülkelere kıyasla daha zayıf bir profile sahip olduğu tespit edilmiştir.  Ülkemizdeki kazanımların ağırlıklı olarak temel seviyede (A seviyesi) yoğunlaştığı, diğer ülkelerde ise daha çok B ve C seviyesine odaklanan kazanımların olduğu görülmüştür. İstatistik öğretiminin önemi göz önüne alındığında, ülkemizde matematik öğretim programında istatistik öğrenme alanına ait kazanımların sayısının hem artırılması hem de bu kazanımların daha yüksek seviyelerle ilişkili olarak ele alınması önerilmektedir. 
Yazar isimleri: ['Aslıhan BATUR', 'Zeynep Medine ÖZMEN', 'Beyda TOPAN', 'Kemal AKOĞLU', 'Bülent GÜVEN']
Yayın Yılı: 5 Şubat 2021
Dergi ismi: Türk Bilgisayar ve Matematik Eğitimi Dergisi
Yayın sayfa url: https://dergipark.org.tr/tr/pub/turkbilmat/issue/60213/793285
Yayın pdf linki: https://dergipark.org.tr/tr/download/article-file/1284165
