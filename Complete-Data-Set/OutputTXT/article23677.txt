Makale Başlığı: Sinemada Motion Capture Uygulamalarında Yazılım Şirketlerin Estetik ve Teknolojik Çözümleri
Özet: Yakın dönemde motion capture teknolojisinin birçok farklı sektörde uygulama alanında kullanılmaya başlanması kuşkusuz sinema sektörünün de ilgi alanına girmeye başlamıştır. Film yapımında motion capture teknolojisinin başta animasyon türünde sinema filmlerinde kullanılması dışında live action türünde sinema filmlerinde de artan yoğun kullanımına şahit olunmaktadır. Sektörün teknoloji ile bu şekilde iç içe geçmesi, yazılım sektörünün film yapımında belirleyici rol oynadığı günümüz film prodüksiyon koşullarını ortaya çıkarmıştır. Sinema anlatısının farklılaştığı, oyunculukta yepyeni pratiklerin ortaya çıktığı bu dijital dönemde yazılım şirketleri, amatör kullanıcılardan profesyonel çalışanlara birçok farklı düzeyde kullanıcıyı içine alacak şekilde yapılandırılmış teknolojik çözümlerle yoluna devam etmektedir. Çalışmamız yazılım sektörünün filmlerin yapım sürecinde motion capture uygulamalarını daha rahat ve hızlı bir şekilde yapabilmesi için geliştirmiş olduğu çözümlerin estetik ve teknolojik detaylarını ortaya çıkartmaya dönük hazırlanmıştır. Çalışmamız bu belirtilen amaç doğrultusunda motion capture uygulamaları için geliştirilen Adobe, Autodesk, Blender, Daz3D, Houdini, MakeHuman gibi yazılım şirketlerinin üretmiş olduğu çözümleri doküman incelemesi tekniği ile inceleyerek yazılımların birbirinden ayrılan teknolojik yönlerini, kullanıcıya sunmuş olduğu fırsatları ve geleceğe yön veren inovatif kimliğine dair bileşenleri tespit etmiştir.
Yazar isimleri: ['Ersin KOZAN']
Yayın Yılı: 31 Mayıs 2022
Dergi ismi: Sakarya İletişim
Yayın sayfa url: https://dergipark.org.tr/tr/pub/silet/issue/70124/1124293
Yayın pdf linki: https://dergipark.org.tr/tr/download/article-file/2459559
