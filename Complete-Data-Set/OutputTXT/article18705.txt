Makale Başlığı: İlköğretim Kurumlarındaki Öğretmen ve Yöneticilerin Örgütsel Bağlılık Düzeylerinin Bazı Değişkenler Açısından İncelenmesi
Özet: Bu araştırmanın amacı, ilkokul ve ortaokullardaki öğretmen ve yöneticilerin okula ilişkin örgütsel bağlılıklarını tespit ederek, örgütsel bağlılıklarının bazı değişkenler açısından farklılaşıp farklılaşmadığını tespit etmektir. Araştırmada, genel tarama yöntemi kullanılmıştır. Araştırma evreni 2020-2021 eğitim-öğretim yılında, Batman il merkezindeki resmi ilkokul ve ortaokullarda görev yapan öğretmen ve okul yöneticileridir. Örneklem seçiminde oranlı seçkisiz eleman örnekleme tekniğinden yararlanılmıştır. Araştırma, 151’i ilkokul, 218’ı ortaokuldan olmak üzere toplam 369 öğretmen ve okul yöneticisi ile gerçekleştirilmiştir. Araştırmada veri toplama aracı olarak anket kullanılmıştır. Araştırmada, kişisel veriler ortalama, yüzde, frekans ile gösterilmiştir. Bağımsız değişkenlerin farklılaşıp farklılaşmadığı ise t-testi ve tek yönlü varyans analizi ile analiz edilmiştir. Araştırma verilerinin analizinde SPSS programından yararlanılmıştır. Araştırma sonuçlarına göre ilkokul ve ortaokullardaki öğretmen ve yöneticilerin örgütsel bağlılık düzeyi “orta düzeyde katılıyorum” olarak tespit edilmiştir. Öğretmen ve yöneticilerin en fazla bağlılık gösterdikleri örgütsel bağlılık boyutu içselleştirme ve en az bağlılık gösterdikleri örgütsel bağlılık boyutu da uyum olduğu ortaya çıkmıştır. Araştırmada, ilkokul ve ortaokullardaki öğretmen ve yöneticilerin örgütsel bağlılık düzeyinin cinsiyet, medeni durum, öğrenim durumu, mesleki tecrübe, okuldaki görev süresine göre farklılaşmadığı tespit edilmiştir. Ancak öğretmen ve yöneticilerin örgütsel bağlılıkları okuldaki göreve göre yöneticilerin lehine ve çalışılan okula göre de ortaokulların lehine anlamlı bir şekilde farklılaştığı tespit edilmiştir.
Yazar isimleri: ['Fehmi DEMİR', 'Ahmet ŞAHİN', 'Lazgin YEŞİLMEN', 'Rıdvan AYDIN']
Yayın Yılı: 15 Haziran 2022
Dergi ismi: Dicle Üniversitesi Ziya Gökalp Eğitim Fakültesi Dergisi
Yayın sayfa url: https://dergipark.org.tr/tr/pub/zgefd/issue/68741/960272
Yayın pdf linki: https://dergipark.org.tr/tr/download/article-file/1852783
