Makale Başlığı: Bilecik İlinin Meyvecilik Potansiyeli
Özet: Marmara bölgesi ekolojik özellikleri ile birçok meyve türünün yetiştiriciliğinin yapılabildiği bir bölge olup, doğusunda Bilecik ili yer almaktadır. Bilecik ili sahip olduğu yükselti farklılıklarının ortaya çıkardığı ekosistemler sayesinde meyve ve sebze yetiştiriciliğinde elverişli bir yapıya sahip olması ile ön plandadır. Bilecik ilinin toprak varlığının %29’unu tarım alanı, tarım alanının %11’lik kısmını ise meyve alanı oluşturmaktadır. Yetiştiriciliği yapılan türler incelendiğinde ceviz, fındık, şeftali, zeytin, nar, üzüm, incir, ayva ve daha birçok tür ekolojik şartların uygunluğundan dolayı yetiştiriciliği yapılabilmektedir. 2020 yılı verilerine göre yaklaşık 141 bin dekar alanda 71.034 ton meyve üretimi gerçekleştirilmiştir. Aynı yıl üretim miktarı verileri incelendiğinde ilk sırada yer alan şeftaliyi kiraz, ayva, üzüm takip etmektedir. Osmaneli ilçesinde Bilecik ilinin meyve üretiminin yaklaşık %74’ü gerçekleşmektedir. Bu çalışmada Bilecik ilinin meyvecilik potansiyelinin mevcut durumunun incelenmesi amaçlanmıştır. 
Yazar isimleri: ['Sinem ÖZTÜRK ERDEM', 'Nuray KOŞ']
Yayın Yılı: 30 Haziran 2022
Dergi ismi: Bilecik Şeyh Edebali Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/bseufbd/issue/70447/1028409
Yayın pdf linki: https://dergipark.org.tr/tr/download/article-file/2099728
