Makale Başlığı: Otomotiv Sektöründe İşin Anlamlılığı ve İş Tatmini Üzerine Bir Araştırma
Özet: İş, günümüzde insan yaşamına değer katan önemli faktörlerden biridir. Teknolojik gelişmeler mesai kavramını değiştirmiş, iş yaşamı ve sosyal yaşam iç içe geçmiştir. Böyle bir ortamda bireylerin yaptıkları işleri anlamlı bulması iş tatmini ve yaşam tatminini etkileyen önemli bir unsurdur. Bu araştırmada işin anlamlılığı ve iş tatmini arasındaki ilişki incelenmiştir. Bu amaçla nicel bir araştırma yapılmıştır. Araştırmada veriler anket tekniği ile toplanmıştır. Araştırmada Türkiye’nin en büyük 500 sanayi kuruluşlarından biri olan bir işletmenin otomotiv fabrikası 210 çalışanı örneklem olarak seçilmiştir. Verilerin toplanması için İşin Anlamlılığı Ölçeği ve Minnesota İş Tatmini Ölçeği kullanılmıştır. Elde edilen sonuçlara göre cinsiyet açısından işin anlamlılığı ve iş tatmini açısından anlamlı bir farklılık bulunmamıştır. Diğer yandan iş tatmini ve işin anlamlılığının yaşla doğru yönlü ilişkisi tespit edilmiştir. Benzer şekilde evli bireylerin bekarlara göre iş tatmini ve işin anlamlılığı algısı daha yüksek çıkmıştır. Eğitim düzeyi açısından bakıldığında lise ve altı eğitim düzeyindeki çalışanların işin anlamlılığı algısı daha yüksek bulunmuştur. Genel olarak ise işin anlamlılığı artarken iş tatminin de arttığını ortaya konmuştur.
Yazar isimleri: ['Ebru KANYILMAZ POLAT']
Yayın Yılı: 11 Ekim 2022
Dergi ismi: Yönetim Bilimleri Dergisi
Yayın sayfa url: https://dergipark.org.tr/tr/pub/comuybd/issue/72987/1060023
Yayın pdf linki: https://dergipark.org.tr/tr/download/article-file/2200793
