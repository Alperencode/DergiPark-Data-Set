Makale Başlığı: KORONER ARTER BAYPAS GERFT OPERASYONLARINDA KARDİYOPULMONER BAYPASTAN SONRA UYGULANAN FİBRİNOJEN İNFÜZYONUNUN KANAMA ÜZERİNE ETKİSİ: RETROSPEKTİF KARŞILAŞTIRMALI ÇALIŞMA
Özet: AMAÇ: Açık kalp cerrahisinde ciddi bir sorun olmaya devam eden postoperatif kanamanın riskini azaltmak için uygulanan fibrinojen konsantrelerinin etkisi tartışmalıdır. Koroner arter baypas greftleme operasyonlarında (KABG) kardiyopulmoner baypas (KPB) sonrası uygulanan fibrinojen infüzyonunun postoperatif kanama üzerine etkisini sunmayı amaçladık.GEREÇ VE YÖNTEM: Çalışmaya, KABG yapılan ve fibrinojen düzeyleri KPB sonrası 2.5 g/L altında ölçülen 67 hasta dahil edildi. Fibrinojen konsantresi verilen 32 hastanın (Grup F; n=32 hasta) verileri, fibrinojen konsantresi verilmeyen 35 hastanın verileri ile (Grup NF; n=35 hasta) karşılaştırıldı.BULGULAR: KPB sonrası fibrinojen düzeylerini 2,5 g/L ve üzerine çıkarmak için hastalara fibrinojen konsantresi uygulandı. KPB sonrası fibrinojen seviyeleri, her iki grup için preoperatif seviyelere göre anlamlı olarak azaldı (p<0.01), ancak azalma oranı açısından gruplar arasında fark yoktu (p=0.321). Grup F'deki hastalara 2,94±0,91 g fibrinojen uygulandı. Gruplar arası postoperatif drenaj hem 0-12 saat (p=0,142) hem de 12-24 saat (p=0,309) arasında anlamlı değildi.SONUÇ: Fibrinojen konsantresi, düşük plazma fibrinojen düzeylerini artıran ikincil etkilerle postoperatif drenaj miktarını azaltabilir ve pıhtılaşma fizyolojisinin düzelmesine katkıda bulunabilir. Ancak bu azalma istatistiksel olarak anlamlı olmadığı için fibrinojen konsantrelerinin sadece kanama riski yüksek hastalarda ve KPB sonrası fibrinojen düzeyi <1.5 g/L'nin altında olan hastalarda kullanılması gerektiğini düşünüyoruz.
Yazar isimleri: ['Ümit ARSLAN', 'Ali İhsan TEKİN', 'Ferhat BORULU', 'Ziya YILDIZ', 'Mehmet TORT', 'Bilgehan ERKUT']
Yayın Yılı: 17 Ekim 2022
Dergi ismi: Kocatepe Tıp Dergisi
Yayın sayfa url: https://dergipark.org.tr/tr/pub/kocatepetip/issue/72939/986997
Yayın pdf linki: https://dergipark.org.tr/tr/download/article-file/1941547
