Makale Başlığı: İlköğretim Matematik Öğretmenliği Lisans Öğrencilerinin Çok Değişkenli Fonksiyonların Limiti ve Sürekliliği Konusundaki Kavram Yanılgılarının İncelenmesi
Özet: Bu araştırmada, ilköğretim matematik öğretmenliği lisans öğrencilerinin çok değişkenli fonksiyonların limiti ve sürekliliği konusundaki kavram yanılgılarının belirlenmesi amaçlanmaktadır. Bu amaç doğrultusunda araştırmada karma araştırma desenlerinden sıralı dönüşümsel tasarım kullanılmıştır. Araştırmanın nicel boyutu bir devlet üniversitesinin ilköğretim matematik öğretmenliği bölümünde öğrenim görmekte olan 78 öğretmen adayı ile yürütülmüştür. Bu adaylara, araştırmacılar tarafından geliştirilen “Çok Değişkenli Fonksiyonlarda Limit ve Süreklilik Konusundaki Kavram Yanılgılarını Belirleme Testi” uygulanmıştır ve toplanan veriler analiz edilerek olası kavram yanılgıları belirlenmiştir. Araştırmanın nitel boyutunda ise öğretmen adaylarının kavrayış biçimlerinin daha açık bir şekilde ortaya çıkararak, kavram yanılgılarını derinlemesine inceleyebilmek için 6 kişiyle yarı yapılandırılmış görüşmeler gerçekleştirilmiştir. Yapılan analizler sonucunda öğretmen adaylarının çok değişkenli fonksiyonların limiti ve sürekliliği konusunda çeşitli yanılgılara sahip oldukları ve anlama düzeylerinin oldukça düşük olduğu belirlenmiştir.
Yazar isimleri: ['Buse Gizem YİTMEZ', 'Süha YILMAZ', 'Bahar DİNÇER']
Yayın Yılı: 30 Haziran 2022
Dergi ismi: Dokuz Eylül Üniversitesi Buca Eğitim Fakültesi Dergisi
Yayın sayfa url: https://dergipark.org.tr/tr/pub/deubefd/issue/70599/1088421
Yayın pdf linki: https://dergipark.org.tr/tr/download/article-file/2311986
