Makale Başlığı: DOĞA TEMELLİ ÇÖZÜMLER VE KENTSEL DİRENÇLİLİK
Özet: Yeryüzü benzeri görülmemiş bir iklim ve biyolojik çeşitlilik kriziyle karşı karşıyadır. İklim değişikliği ve çevresel bozulmanın etkileri kentlerde şiddetli bir şekilde hissedilmektedir. Sıcak hava dalgaları, kuraklık, yangın, kıyı taşkını, şehir selleri, değişen iklim koşulları ve doğal afetlere karşı savunmasız olan kentsel sistemlerin varlığını önemli ölçüde tehdit etmekte, kentlerde ekolojik, ekonomik ve toplumsal sorunlara yol açmaktadır. Bu sorunların giderek artacağı göz önüne alındığında farklı nedenlerle ortaya çıkabilecek şok ve stresleri kolaylıkla atlatabilecek, güvenli, kapsayıcı, dirençli ve sürdürülebilir kentlere ihtiyaç duyulmaktadır. Bu çalışmada kentsel dirençlilik ve doğa temelli çözümlerin ilişkisininin değerlendirilmesi amaçlanmıştır. Doğa temelli çözümlerin ekolojik, toplumsal ve ekonomik sistemlere sağladığı faydalar ile iklim tehlikeleri karşısında kentsel sistemlerin dirençliliğini artırma, sürdürülebilir şehirler ve yerleşimler oluşturmaya katkıları üzerinde durulmuştur. Havza, kent ve mikrohavza ölçeğindeki doğa temelli çözümlerin kentsel dirençliliğe katkıları değerlendirilmiştir. Tüm kentsel sistemlerin, doğal sermayeyi oluşturan doğal kaynaklara bağlı olduğu, sağlıklı ve iyi işleyen ekosistemlerin, kentlerde aşırı hava olayları ve afetlere karşı dirençliliği artırdığı vurgulanmıştır. Çalışmada ekosistem hizmetlerinin hayati öneminin farkına vararak doğayı bir çözüm olarak kullanma anlayışının benimsenerek kentlerde doğaya yatırım yapılmasının kentsel sistemleri ve toplumları güçlendireceği, yaşanabilir ve eşitlikçi kentler oluşturulabileceği ve bu çözümlerin sınırlı zaman diliminde gerçekleştirilip gerçekleştirilemeyeceğinin kentlerin kaderini belirleyeceği sonucuna ulaşılmıştır. 
Yazar isimleri: ['Çiğdem COŞKUN HEPCAN']
Yayın Yılı: 12 Ağustos 2022
Dergi ismi: Çevre Şehir ve İklim Dergisi
Yayın sayfa url: https://dergipark.org.tr/tr/pub/csid/issue/72150/1126966
Yayın pdf linki: https://dergipark.org.tr/tr/download/article-file/2470625
