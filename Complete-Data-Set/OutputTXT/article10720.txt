Makale Başlığı: Servikal Lordoz Kaybı Olan Hastalarda Kinesio Bantlamanın Boyun Ağrısı ve Sakatlık Üzerindeki Kısa Dönemli Etkisi: Randomize Kontrollü Bir Çalışma
Özet: Amaç: Servikal lordoz kaybı olan hastaların boyun ekstansör kaslarında zayıflama olmaktadır. Bu çalışmanın amacı, servikal lordoz kaybı olan hastalarda servikal ekstansör kaslarına uygulanan Kinesio bantlamanın hastaların boyun ağrısı ve sakatlık üzerine etkisini araştırmaktır.Gereç ve Yöntem: Servikal lordozda kaybı olan toplam 111 hasta çalışmayı tamamladı (54 hasta Kinesio bant grubu, 57 hasta kontrol grubu). Tüm hastalara dört gün boyunca 1500 mg/gün parasetamol tablet verildi. Ek olarak, Kinesio bant grubuna bir seans Kinesio bantlama tedavisi uygulandı. Hastaların boyun ağrısı şiddeti Görsel Analog Skala, boyun sakatlığı şiddeti ise Boyun Özür İndeksi kullanılarak değerlendirildi. Hastaların değerlendirmeleri tedavinin başlangıç günü ve 4. gün yapıldı.Bulgular: Tedavi öncesi hastaların Görsel Analog Skala ve Boyun Özür İndeksi skorları benzerdi. Tedavi sonrası her iki grupta boyun ağrısı ve sakatlık düzeyi skorlarında istatistiksel olarak anlamlı iyileşmeler gözlendi. Bununla birlikte Kinesio bant grubundaki iyileşmenin daha anlamlı olduğu gözlendi (p<0.001).Sonuç: Kinezyo bantlama, servikal lordoz kaybıyla ilişkili boyun ağrısı ve boyun sakatlığı iyileştirilmesinde etkili bir tedavidir.
Yazar isimleri: ['Engin TAŞTABAN']
Yayın Yılı: 20 Ekim 2022
Dergi ismi: Konuralp Tıp Dergisi
Yayın sayfa url: https://dergipark.org.tr/tr/pub/ktd/issue/73054/1160513
Yayın pdf linki: https://dergipark.org.tr/tr/download/article-file/2590281
