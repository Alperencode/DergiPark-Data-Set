Makale Başlığı: Katliamlar Üzerine İnşa Edilen Siyasi Bir Proje: Ermenilerin Erzurum’da Bağımsızlık İlanı (1918)
Özet: Bu çalışma Ermeni sorununun I. Dünya Savaşı yıllarında Doğu Anadolu ve özellikle de Erzurum’a yönelik yansımalarını konu edinmektedir. Erzurum merkezli bağımsız bir Ermenistan inşası/yapılanması için Dünya Savaşı’nı önemli bir fırsat olarak algılayan Ermeni milis güçleri/çeteleri bu dönemde bir yandan Osmanlı Devleti’nin savaştığı güçlerle işbirliği yaparken diğer yandan bölgedeki demografik durumu değiştirmek için Türk ve Müslüman unsurlara karşı kitlesel katliamlara/etnik temizliğe girişmişlerdir. Osmanlı Devleti’nin bu konuda almak zorunda kaldığı bazı önlemler sorunu çözmemiş, trajik olayların önü alınamamış, bu esnada Ermenilerin gelecekteki başkentleri olarak tanımladıkları Erzurum’un 1916’da Rusya tarafından işgal edilmesi Ermeni ayrılıkçı hareketini motive etmiştir. Ermeni çeteleri ve milis güçleri Bolşevik İhtilâli’nden sonra Rus askerî gücünün bölgeden çekilmesiyle Erzurum ve çevresinde etkin hale gelmişler ve gelecekte yapılması muhtemel bir halkoylamasında (plebisit) sayısal üstünlüğü ele geçirmek için katliam politikalarına hız vermişlerdir. Şehrin Türk ve Müslüman unsurlarına yönelik bir insan kıyımı başlamış, bu kıyım 1918’in ilk aylarında hat safhaya ulaşmıştır. Bu ortamda yönetim Ermenilerce devralınarak Erzurum’da, “Ermeni Asker İttihadı” adı verilen bir Ermeni yönetimi oluşturulmuş, “Albay Torcom” Erzurum Merkez Komutanlığı’na atanmış, Torcom, Erzurum’daki bu kaos ortamını Ermeni siyasi projesi açısından fırsata çevirmek için 13 Şubat 1918’de şehirde resmi bir törenle Ermenistan’ın bağımsızlığını ilan etmiştir.
Yazar isimleri: []
Yayın Yılı: 30 Haziran 2022
Dergi ismi: Tarih ve Tarihçi
Yayın sayfa url: https://dergipark.org.tr/tr/pub/history/issue/71362/1194672
Yayın pdf linki: https://dergipark.org.tr/tr/download/article-file/2731285
