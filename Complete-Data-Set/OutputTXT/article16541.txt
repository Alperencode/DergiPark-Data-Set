Makale Başlığı: Beden Eğitimi ve Spor Öğretmenlerinin Problem Çözme Becerileri, Karar Verme Stilleri ve Örgütsel Bağlılık Düzeylerinin İncelenmesi
Özet: Bu araştırma, beden eğitimi ve spor öğretmenlerinin problem çözme becerilerinin, karar verme stillerinin ve örgütsel bağlılık düzeylerinin cinsiyet, yaş ve meslekteki hizmet yılları açısından ne gibi farklılıklar olduğunu ortaya koymak amacıyla yapıldı. Tarama modelindeki araştırmanın çalışma grubu, kolayda örnekleme yöntemi ile belirlenmiştir. Araştırmanın örneklemini, Giresun ilinde görev yapan 53’ü kadın, 123’ü erkek olmak üzere toplamda 176 beden eğitimi ve spor öğretmeni oluşturdu. Araştırmada veri toplama aracı olarak ‘‘Problem Çözme Envanteri’’, ‘‘Melbourne Karar Verme Ölçeği’’, ‘‘Örgütsel Bağlılık Ölçeği’’ ve ‘‘Kişisel Bilgi Formu’’ kullanıldı. Elde edilen verilerin istatiksel analizi SPSS 26.0 paket programı aracılığıyla gerçekleştirildi. Bütün istatiksel yöntemler için alfa (α) anlamlılık düzeyi .05 olarak kabul edildi. Verilerin çözümlenmesinde aritmetik ortalama, standart sapma ile gruplar arasındaki farklar için t-testi ve tek yönlü ANOVA testleri kullanıldı. Araştırma kapsamında beden eğitimi ve spor öğretmenlerinin cinsiyet değişkenine göre problem çözme becerilerinin ve örgütsel bağlılık düzeylerinin istatiksel anlamda ortalama puanlarının farklılaştığı tespit edildi (p<.05). Yaş değişkeni açısından beden eğitimi ve spor öğretmenlerinin problem çözme becerileri ve örgütsel bağlılık düzeyleri arasında puan ortalamalarının istatiksel anlamda farklılaştığı tespit edildi (p<0.01). Ayrıca beden eğitimi ve spor öğretmenlerinin meslekteki hizmet yılı değişkeni ile problem çözme becerilerinin, karar verme stillerinin ve örgütsel bağlılık düzeylerinin istatiksel anlamda puan ortalamalarının farklılaştığı tespit edildi (p<0.01). Sonuç olarak beden eğitimi ve spor öğretmenlerinin problem çözme becerilerinin ve örgütsel bağlılık dzüeylerinin cinsiyet, yaş ve meslekteki hizmet yılı değişkenlerine göre istatiksel anlamda farklılaştığı tespit edildi ve buna ek olarak beden eğitmi ve spor öğretmenlerinin karar verme stillerinin meslekteki hizmet yılı değişkenine göre istatiksel anlamda farklılaştığı tespit edildi. Elde edilen verilerin literatüre ve gerçekleştirilecek çalışmalara katkı sağlayacağı düşünülmektedir.  
Yazar isimleri: ['Yasin DEMİRCAN', 'Vedat AYAN']
Yayın Yılı: 30 Haziran 2022
Dergi ismi: Ulusal Spor Bilimleri Dergisi
Yayın sayfa url: https://dergipark.org.tr/tr/pub/usbd/issue/70801/1098847
Yayın pdf linki: https://dergipark.org.tr/tr/download/article-file/2354828
