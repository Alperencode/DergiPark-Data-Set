Makale Başlığı: DİJİTAL PAZARLAMA AÇISINDAN YENİ MEDYANIN EKONOMİ POLİTİĞİ
Özet: Geleneksel pazarlamada hedef kitleye ulaşılıp ulaşılmadığı, hedef kitlenin belirsizliğiyle meydana gelen, pazarlama faaliyetleriyle gönderilen mesajın bir algı oluşturup oluşturmadığı sorunsalı medyanın dijitalleşmesiyle birlikte çözüme kavuşmaya başladı. Medyadaki her bir yenilik ve dönüşümle yeni medya diye adlandırdığımız bu süreçte pazarlama da gelenekselden dijitale kaymaya başladı. Dijital pazarlamanın amiral gemisi konumunda olan dijital platformlar ise medyanın ekonomi politiğinde farklı bakış açılarının ele alınmasını gerekli kıldı. Özellikle neo-liberalizmle birlikte özel sektörün piyasa hacminin ve gücünün artması, sürekli üretim mantığı, esnek iş gücünden faydalanma sonucunda niceliğin daha ön planda olması ve küresel aktörlerin yeniden belirlenmesi elbette yeni medya sektörünü de öncelikli ve derinden etkilemiş oldu. Küresel ekonominin ürün ve hizmetlerini asıl istedikleri hedef kitleye ulaştırması da yeni medyanın yeni pazarlama yöntemi olan dijital pazarlamayla gerçekleşmeye başladı. Makalede yeni medyanın değişen ve gündemde olan ekonomi politik işleyişi ve dijital pazarlamanın neo-liberalizm ışığında incelenmesi literatür taraması yöntemiyle ele alınmıştır. Bu makalenin, konuyla ilgili çalışmak ve odaklanmak isteyen araştırmacılara ön bilgi sağlayacağı ve rehberlik edeceği düşünülmektedir.
Yazar isimleri: ['Sümeyya OLCAY YAMAN']
Yayın Yılı: 16 Ağustos 2022
Dergi ismi: Dijital Çağda İşletmecilik Dergisi
Yayın sayfa url: https://dergipark.org.tr/tr/pub/jobda/issue/71839/994980
Yayın pdf linki: https://dergipark.org.tr/tr/download/article-file/1972715
