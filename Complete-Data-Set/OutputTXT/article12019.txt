Makale Başlığı: 1276 R. (1860/61) SENESİ BURDUR SANCAĞINA AİT MASÂRİFAT DEFTERİ MUHASEBE KAYITLARININ ÇÖZÜMLENMESİ
Özet: Osmanlı Devleti’nde gelirler ve giderler yerelden merkeze doğru belirli bir sistem dahilinde kayıtlanmaktaydı. Gelirler varidat, giderler ise masarifat kalemleri aracılığıyla aynı isimle zikredilen defterlerde takip edilmekteydi. Bu bağlamda çalışmanın konusu, Osmanlı Devleti’nde masarifat defterlerinin muhasebe kayıtlarının incelenmesi olarak belirlenmiştir. Ancak, konu ve devletin uzun yıllar yaşamasından dolayı masarifat defterlerinin tamamını incelemek çalışmanın kapsamını aşacağı için Başbakanlık Osmanlı Arşivleri’nden elde edilen bir defterin transkripsiyonunun yapılması ve elde edilen sonuçların muhasebe bilim dünyası çerçevesinde incelenerek muhasebe tarihi literatürüne kazandırılması amaçlanmaktadır.Çalışmada, Osmanlı Devleti Burdur Sancağı 1276 R. (1860/61 M.) senesine ait K.K.d. kodlu ve 06193 nolu belgenin transkripsiyonu yapılmıştır. Çalışma tamamlandığında yapılan masrafların ve ödenen maaşların açıklayıcı bir şekilde kaydedildiği ve mizanda yazılan 1.800.002 gurûş 38 paranın tahsil edilip gider olarak kaydedildiği sonucuna ulaşılmıştır. Ayrıca, kayıtlar yapılırken merdiven kayıt yöntemine ait bulguların olduğu, bununla birlikte tam açıklama, önemlilik, dönemsellik ve para ile ölçme kavramlarının uygulandığı ortaya konulmuştur.
Yazar isimleri: ['İsmail BEKCİ', 'Ali APALI', 'Tuğba ÇULCU']
Yayın Yılı: 26 Temmuz 2022
Dergi ismi: Muhasebe ve Finans Tarihi Araştırmaları Dergisi
Yayın sayfa url: https://dergipark.org.tr/tr/pub/muftad/issue/71414/1091556
Yayın pdf linki: https://dergipark.org.tr/tr/download/article-file/2325037
