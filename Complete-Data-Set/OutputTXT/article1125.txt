Makale Başlığı: ARTEMİSİA GENTİLESCHİ’NİN TASVİRLERİNDE “BAT-ŞEVA” İKONOGRAFİSİ
Özet: Kutsal metinlerde isimleri geçen önemli şahsiyetlerin hayatları her zaman ilgi çekici olmuştur. “Peygamber”, “Kral” ya da “Lider” sıfatlarıyla topluma yön veren karakterlerin düşünceleri, eylemleri ve gündelik hayatları inancın görsel argümanları şeklinde sanattaki başat konumunu da yüzyıllardır sürdürmektedir. İnanca ait değerlerin ikonografik metinlerden yola çıkılarak oluşturan görsel anlatımları, simgeleri ve imgeleri Hristiyanlıkta son derece yoğundur. Sembolik yönleri ağır basan dini nitelikteki tasvirlerin yapılmasında dini hiyerarşinin hem manevi hem de kamusal anlamdaki en baskın gücü olan kiliselerin etkili olduğu bilinmektedir. Kilise, iman sahiplerini etkisini altına almak, inanlarının da gücünü ve aidiyetini daha da pekiştirmek adına kutsal kişiliklerin figüratif tasvirlerini yüzyıllar boyunca her türlü obje üzerinden sanatçılara yaptırmıştır. “İnancın görselleşmesi” olarak kavramsallaştırabileceğimiz bu tasvirler, özellikle Batı dünyası için belirli sanatsal kriterlerin ölçeğinde yorumlanan çoğu zaman da ikonografik bir metne bağlı kalınarak yapılan resimlerden oluşur. Biz de bu çalışmamızda Kitab-ı Mukaddes’te önemli bir yeri olan İslamiyet’in “Peygamber” sıfatıyla benimsediği Yahudiler için ise “Kral-Lider” vasfıyla kabul edilen Hz. Davut’un hayatına ilişkin üç tasvir üzerine odaklandık. Ele aldığımız sahneler, Kral Davut’un özel hayatından bir konuyu “Bat-Şeva” adındaki bir kadınla yaşadığı ilişkiyi anlatmaktadır. Barok Sanat’ın ender kadın ressamlarından Artemisia Gentileschi  tarafından yapıldığını tespit ettiğimiz eserleri, Panofsky metodolojisine göre incelemek ve ilk defa tanıtacağımız bu yayınla eserlerin Sanat Tarihi dünyasındaki yerini belirlemek çalışma sonunda ulaşmak istediğimiz amaçların başında gelir.
Yazar isimleri: ['Gül TUNCEL', 'Akın TERCANLI']
Yayın Yılı: 29 Haziran 2022
Dergi ismi: Amisos
Yayın sayfa url: https://dergipark.org.tr/tr/pub/amisos/issue/70701/1079152
Yayın pdf linki: https://dergipark.org.tr/tr/download/article-file/2275309
