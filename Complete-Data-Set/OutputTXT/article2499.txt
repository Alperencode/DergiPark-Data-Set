Makale Başlığı: COVID-19 Tanılı Postpartum Dönemdeki Kadının Roy Adaptasyon Modeline Göre Hemşirelik Bakımı
Özet: Postpartum süreç, anne ile bebeğin hemşirelik bakımına ve psikososyal desteğe en çok ihtiyaç duyduğu kritik dönemlerden biridir. Bu dönem sadece anne ve bebekte değil tüm ailede ruhsal, sosyal ve duygusal olarak değişimlerin görüldüğü önemli bir gelişimsel süreçtir. Annelerin yaşadıkları bu duruma ek olarak postpartum dönemde COVID-19 enfeksiyonu, bireyde bakımı ve gereksinimleri daha da karmaşık hale getirebilmektedir. Bu kompleks bakım sürecinde bireyin; fizyolojik, psikolojik ve sosyal gereksinimlerinin tam olarak karşılanmasının yanı sıra, bireyin ve çevresinin bu sürece uyumu da önemlidir. Postpartum dönemdeki COVID-19 pozitif bireyin bakımında Roy Adaptasyon Modeli kullanımının yararlarını ve hemşirelik bakımında model kullanımına yönelik örnekleri göstermek amacıyla bu makalede Roy Adaptasyon Modeline göre bakım planlanıp uygulanmıştır. Roy Adaptasyon Modeli’ne göre yönetilen bakım sürecinde postpartum kadın; fizyolojik, psikolojik ve sosyal açıdan bir bütün olarak ele alınmıştır. Uygulanan bakım sonucunda; bireyde bilgi eksikliğinin azaldığı, bireysel baş etme baş etme ve benlik saygısının arttığı, aile içi uyumun arttığı, anksiyete, ümitsizlik ve güçsüzlüğün azaldığı, bebeğini aktif olarak emzirdiği gözlenmiştir. Bu sonuçlar doğrultusunda COVID-19 tanılı postpartum bireylerde Roy Adaptasyon modelinin kullanımının etkili olduğu düşünülmüştür.
Yazar isimleri: ['Asena TAŞGIT', 'Satı DİL']
Yayın Yılı: 28 Ağustos 2022
Dergi ismi: Bandırma Onyedi Eylül Üniversitesi Sağlık Bilimleri ve Araştırmaları Dergisi
Yayın sayfa url: https://dergipark.org.tr/tr/pub/boneyusbad/issue/72348/1028142
Yayın pdf linki: https://dergipark.org.tr/tr/download/article-file/2098641
