Makale Başlığı: Türk Yükseköğretiminde Üniversite Yeniden Yapılanırken “İlmi Yurda Götürmek”: Üniversite Haftaları Örneği
Özet: 1933 Üniversite Reformu ile İstanbul Darülfünunu, İstanbul Üniversitesi’ne dönüşür. Bu dönüşüm, Türkiyede yükseköğretimin yeniden örgütlenmesi açısından oldukça önemlidir ve Humboldt modeli, yeniden örgütlenmenin zihniyetinde belirleyici bir role sahiptir. Humboldt modelinde bilimin birliği ilkesi, öğretim ile araştırmanın birlikteliği ve “Bildung” kavramı öne çıkar. Türkiye’de yükseköğretimin yeniden yapılanma sürecinde Albert Malche’nin hazırladığı rapor, Humboldt modeliyle doğrudan örtüşen yönlere sahiptir. Humboldt modeli doğrultusunda üniversiteyi yeniden örgütlemek, Cemil Bilsel’in rektörlüğü sürecindeki birçok faaliyette görülebilir. Bu faaliyetlerin kamuya açık ilk örneği, üniversite konferanslarıdır. 1940 ile 1945 arasında her sene düzenlenen “Üniversite Haftası” da benzer bir etkinliktir. Üniversite konferansları, üniversite içindeki bir etkinlikken “Üniversite Haftası” her sene yurdun farklı bir kentinde düzenlenir. Bu çalışmanın merkezindeki Üniversite Haftası, yeni yükseköğretim kurumunun yeni misyonunu ve yeni zihniyetini dışarıya dönük bir şekilde nasıl sergilediğini incelemek için elverişli bir zemin sunar.
Yazar isimleri: ['Nuri Fudayl KICIROĞLU', 'Ayşegül KOMSUOĞLU']
Yayın Yılı: 30 Haziran 2022
Dergi ismi: Yakın Dönem Türkiye Araştırmaları
Yayın sayfa url: https://dergipark.org.tr/tr/pub/iuydta/issue/70864/1091301
Yayın pdf linki: https://dergipark.org.tr/tr/download/article-file/2323979
