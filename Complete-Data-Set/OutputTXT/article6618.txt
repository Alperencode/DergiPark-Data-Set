Makale Başlığı: PLANSIZ SATIN ALMA DAVRANIŞININ PANDEMİK KAYGI ARACILIĞIYLA FİNANSAL İYİLİK HALİNE ETKİSİNDE YAŞ VE GELİRİN DÜZENLEYİCİ ROLÜ
Özet: Amaç: Plansız satın alma davranışının pandemik kaygı aracılığıyla finansal iyilik haline etkisinde yaş ve gelirin düzenleyici rolü ele alınmaktadır. Çalışma ayrıca farklı demografik özelliklere göre plansız satın alma davranışı, pandemik kaygı ve finansal iyilik hallerinin nasıl değiştiğini irdelemektir. Son olarak her bir değişkenin ayrı ayrı doğrudan ve dolaylı etkilerini incelemeyi hedeflemektedir. Gereç ve Yöntem: Çalışma İstanbul ilinde yer alan sağlık personellerini hedef almaktadır. Araştırmada SPSS Paket programı kullanılarak nicel bir çalışma yürütülmüştür. Çalışmada t-testi, ANOVA ve aracının düzenleyicisi analizi Hayes’in 59’uncu modeli test edilmiştir. Bulgular: Analiz sonuçlarına göre plansız satın alma davranışının finansal iyilik haline etkisinde pandemik kaygının aracılık rolü düşük ve orta yaş grubunda anlamsız iken, yüksek yaş grubunda bu rol anlamlıdır. Ayrıca plansız satın alma davranışının finansal iyilik haline etkisinde pandemik kaygının aracılık rolü, düşük gelir düzeyinde anlamlı değilken, orta ve yüksek gelir düzeyinde bu rol anlamlıdır. Yani aracılığın yaş ve gelir tarafından ılımlaştırıldığı gözlenmiştir. Sonuç: Pandemi döneminde sağlık çalışanlarının plansız satın alma davranışları ile finansal iyilik halini ilişkilendirerek teorik yapıya ve pratikte uygulayıcılara önemli çıktılar sunmaktadır. Ayrıca modelde yer alan ikili ilişkilerde yaş sabitlendiğinde gelirin, gelir sabitlendiğinde ise yaşın düzenleyici rolü olmamıştır. Öte yandan model bir bütün olarak değerlendirildiğinde en kritik sonuç, plansız satın alma davranışının artmasının finansal iyilik halini düşürmesinde pandemik kaygının aracılık rolü, yaş ve gelirin düşük düzeyinde anlamsız iken, yaş ve gelir arttıkça anlamlı olmasıdır. Yani Pandemik kaygının aracılık rolünü yaş ve gelir düzenlemektedir.
Yazar isimleri: ['Kayhan AHMETOĞULLARI']
Yayın Yılı: 30 Temmuz 2022
Dergi ismi: Güncel Pazarlama Yaklaşımları ve Araştırmaları Dergisi
Yayın sayfa url: https://dergipark.org.tr/tr/pub/gupayad/issue/68959/1119943
Yayın pdf linki: https://dergipark.org.tr/tr/download/article-file/2441657
