Makale Başlığı: Kanıt, Belirsizlik Ve İnanç
Özet: Belirsizlik, sonuçlarındaki farklılıklara rağmen, Tanrı’nın varlığına yönelik oldukça benzer epistemik temellere sahip agnostisizm ve fideizm olmak üzere birden fazla önermesel tutumu ortaya çıkarır. Söz konusu benzerlik, esasen, Tanrı’nın varlığına dair kanıtların yeterli olmadığı varsayımına dayanır. Bu çalışma bağlamında, her iki tutumu da kanıta dair yaklaşımları bakımından tüm yönleriyle ele almak adına epistemik ve pratik olmak üzere iki temel tez önerilecektir. Bu tezler aracılığıyla, agnostisizm ve fideizmin belirsizliğe bağlı olarak kesiştiği ve ayrıldığı kritik noktaları ele alacak ve fideizme yönelik birçok eleştirinin temeli olan epistemik ortaklığın fideizm açısından yıkıcı olduğunu savunacağız. Bu iddiamızı kanıtlamak adına, öncelikle, Tanrı’nın varlığına dair belirsizliğin –muğlaklık ya da müphemlik- mahiyeti üzerinde duracağız. Bu bağlamda, belirsizlik noktasında, iki konu üzerinde duracağız: (i) kanıt var olmadığı için mi muğlaktır, yoksa var ancak müphem midir? (ii) Kanıt, hem Tanrı’nın varlığını hem de var olmadığını destekleyen yeterince kanıt olduğu için mi muğlaktır? Sonuç olarak, mevcut çalışma, agnostisizmin müphemlik olarak anlaşılması fikrine karşı çıkarak agnostisizmin zorunlu bir tutum olmadığını savunacak; fideizmin kanıtlarla ilişkisinin zayıf olmasının ya da hiç olmamasının irrasyonel olduğunu göstermeye çalışacaktır.
Yazar isimleri: ['Nesim ASLANTATAR']
Yayın Yılı: 30 Eylül 2022
Dergi ismi: Dinbilimleri Akademik Araştırma Dergisi
Yayın sayfa url: https://dergipark.org.tr/tr/pub/daad/issue/72790/1107348
Yayın pdf linki: https://dergipark.org.tr/tr/download/article-file/2390082
