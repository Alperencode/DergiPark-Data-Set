Makale Başlığı: Finansal Astroloji: Merkür Retrosu Finansal Piyasaları Etkiler Mi?
Özet: Piyasa fiyatlarının rassal meydana geldiğini ve önceden belirlenen trendlerin finansal enstrümanların fiyatlarını tahminlemede yetersiz kaldığını savunan Etkin Piyasalar Hipotezi, E. Fama tarafından ileri sürülen geleneksel bir teoridir. Diğer taraftan, piyasa fiyatlarının çeşitli olay ve durumdan etkilendiğini ve bireyin çeşitli yöntemler aracılığıyla bazı günlerde anormal getiri elde etme imkanına sahip olduğunu savunan davranışsal finans yaklaşımı ise, Etkin Piyasalar Hipotezi ile aynı paydada buluşmamaktadır. Yatırımcıyı irrasyonel olarak ele alan davranışsal finans, yatırımcının özel bir gün, ay, olay ve hatta astroloji olaylarından etkilendiğini ve bu gibi durumların beklenen getiri düzeyinde sapmalara neden olabileceğini savunmaktadır. Bu kapsamda çalışmada, 02.01.2008-02.12.2021 döneminde meydana gelen Merkür Retro’sunun BRICS ve Türkiye’ye ait gösterge endeksleri üzerine olası etkisi incelenmiştir. Amaç doğrultusunda, belirlenen dönemde Merkür Retro’sunun oluştuğu 672 güne ait veriler EGARCH modeli ile analiz edilmiş ve elde edilen analiz bulguları neticesinde, belirlenen dönemlerde Merkür Retro’sunun Çin ve Güney Afrika gösterge Endeksleri üzerinde pozitif, Türkiye, Brezilya, Rusya ve Hindistan gösterge Endeksleri üzerinde ise istatistiksel olarak anlamlılık içermeyen negatif etkisi olduğu görülmüştür. Bu doğrultuda, BRICS ve BIST 100 Endeksi’nin zayıf formda etkin bir piyasa olduğu ve Merkür Retrosu’nun bu endeksler için bir anomali olmadığı tespit edilmiştir.
Yazar isimleri: ['Fatih KONAK', 'Esra ÖZKAHVECİ']
Yayın Yılı: 27 Ekim 2022
Dergi ismi: Kahramanmaraş Sütçü İmam Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/ksusbd/issue/73214/1133074
Yayın pdf linki: https://dergipark.org.tr/tr/download/article-file/2496125
