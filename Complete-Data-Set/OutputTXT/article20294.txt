Makale Başlığı: Sınıf Öğretmenlerinin Türk Dünyasına Yönelik Tutumlarının İncelenmesi
Özet: Bu çalışma, sınıf öğretmenlerinin Türk Dünyasına yönelik tutumlarının incelenmesi amacıyla yapılmıştır. Tarama modeliyle gerçekleştirilen bu çalışmanın örneklemi basit seçkisiz örnekleme tekniğiyle belirlenmiştir. Çalışmaya gönüllü olarak katılmayı kabul eden ve Yozgat ilinde görev yapan 271 sınıf öğretmeni çalışmanın örneklemini oluşturmaktadır. Veriler Akın, Saraçlı, Kılıç ve Yıldırım (2017) tarafından geliştirilen “Türk Dünyası Tutum Ölçeği” aracılığıyla toplanmış ve SPSS istatistik programıyla analiz edilmiştir. Çalışma sonucunda, sınıf öğretmenlerinin Türk Dünyasına yönelik tutumlarında, en yüksek puana sahip maddenin “Türk Dünyasına yönelik tatil ve tur programları bizi yakınlaştırır.”, en düşük puana sahip maddenin ise “Türk Dünyasına yönelik tatil ve tur programlarını takip ederim/katılırım.” olduğu sonucuna ulaşılmıştır. Öğretmenlerinin Türk Dünyasına yönelik tutumlarının orta katılıyorum düzeyinde olduğu bulunmuştur. Ayrıca sınıf öğretmenlerinin Türk Dünyasına yönelik tutumlarının cinsiyete göre erkek öğretmenler lehine anlamlı bir farklılık gösterdiği ancak öğrenim durumuna göre anlamlı bir farklılık göstermediği bulunmuştur. Sınıf öğretmenlerinin mesleki kıdemine göre Türk Dünyası tutumları ile bilişsel ve duyuşsal alt boyut tutumlarında anlamlı bir farklılığın olduğu, davranışsal alt boyutunda ise anlamlı bir farklılığın olmadığı sonucuna ulaşılmıştır.
Yazar isimleri: ['Onur BATMAZ']
Yayın Yılı: 26 Ekim 2022
Dergi ismi: MANAS Sosyal Araştırmalar Dergisi
Yayın sayfa url: https://dergipark.org.tr/tr/pub/mjss/issue/73111/1098558
Yayın pdf linki: https://dergipark.org.tr/tr/download/article-file/2353618
