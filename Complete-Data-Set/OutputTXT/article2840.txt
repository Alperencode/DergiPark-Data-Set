Makale Başlığı: Döngüsel Ekonomi ve Endüstri 4.0’ın Sürdürülebilir Kalkınma Hedeflerini Gerçekleştirmeye Etkisi: Sistematik Literatür Taraması
Özet: Amaç: Araştırmanın amacı, Döngüsel Ekonomi (DE), Endüstri 4.0 (E4.0) ve Sürdürülebilir Kalkınma Hedefleri (SKA) hakkında Sistematik Literatür Taraması yaparak, "Döngüsel Ekonomi ve Endüstri 4.0, Sürdürülebilir Kalkınma Hedeflerine ulaşmaya nasıl katkıda bulunabilir?” araştırma sorusuna cevap aramaktır.Yöntem: Araştırmada, DE ve E4.0 uygulamalarının birleşimi olarak kabul edilen DE-I4.0 konseptinin Sürdürülebilir Kalkınma Hedeflerinin gerçekleştirilmesine nasıl katkı sağlayacağını belirlemek yönünde etki faktörü 2’nin üzerinde olan, 11 yayınevine ait 38 dergide; 2015-2020 yılları arasında yayınlanmış 75 makale sistematik literatür tarama yön-temi kullanılarak incelenmiştir. Araştırmada, Barros ve meslektaşlarının 2019 yılında tasarlamış oldukları Sistematik Literatür Tarama modeli kullanılmıştır.Bulgular: Tarama protokolü uygulandıktan ve üç aşamalı inceleme sürecinden sonra 75 makale yorumlanmak üzere seçilmiştir. Portföyde gerçekleştirilen içerik analizi ve yayın eğilimleri incelemesi ile DE uygulamaları ve E4.0 teknolojilerine ilişkin sonuçlar yorumlanmıştır. Yapılan tarama sonucunda, DE-I4.0 kombinasyonun, SKA7, SKA8, SKA9, SKA11, SKA12 ve SKA13 hedeflerine doğrudan fayda sağladığı belirlenmiştirÖzgünlük: Bu araştırma literatürde SKA, DE ve E4.0'ı içerik analizi yaparak ele alan ilk araştırmalardan biri olarak kabul edilebilir. Gelecekte yapılacak araştırmalar için, sera gazı emisyonu, yeni iş yaratma, yeni üretim modelleri gibi farklı perspektiflerden değerlendirilebilecek literatürde birtakım boşlukların olduğu düşünülmektedir.
Yazar isimleri: ['Esin YÜCEL KARAMUSTAFA', 'Burcu ARSAN', 'Kağan BEŞOĞUL']
Yayın Yılı: 30 Kasım 2022
Dergi ismi: Bilgi Sosyal Bilimler Dergisi
Yayın sayfa url: https://dergipark.org.tr/tr/pub/bilgisosyal/issue/73555/1113937
Yayın pdf linki: https://dergipark.org.tr/tr/download/article-file/2416644
