Makale Başlığı: Rusya-Ukrayna Savaşı’nın Türkiye Turizmine Olası Etkileri
Özet: Turizmin gelişebilmek için barış ortamına ihtiyaç duyduğu yadsınamaz bir gerçektir. Bir destinasyonda barış olgusunun ortadan kalkması ve çatışmaların meydana gelmesi uluslararası turist sayılarında dalgalanmalara yol açmakta ve meydana gelen bu dalgalanmalar gelişmiş ve gelişmekte olan ülkeleri birçok yönden etkilemektedir. Bu durumda meydana gelen çatışmaların etkileri bölgesel olarak kalmamakta ve dünya genelinde hissedilebilmektedir. Savaş ortamı yalnızca turizm sektörü için değil, diğer birçok sektör için olumsuz etkileri beraberinde getirmektedir. Bu da, savaşan ülkelerin komşularının ve uluslararası ilişkiler içinde oldukları diğer ülkelerin ekonomilerini etkileyebilmektedir. Geçmişte yaşanan savaş ve karışıklar bu durumun örneklerini sunmaktadır. Rusya ve Ukrayna arasında başlayan ve halihazırda devam eden savaşın başta Türkiye olmak üzere birçok ülkeyi etkileyebileceği şimdiden öngörülebilir.Kırılgan yapısıyla küçük çatışmalardan bile etkilenen bir sektör olan turizmin, savaş ortamına nasıl tepki verebileceği belirsizdir. Türkiye’nin turistik talebinin büyük bir çoğunluğunu oluşturan Rusya ve Ukrayna arasında 24 Şubat 2022’de başlayan savaşın devam etmesi, Türkiye turizmi için önemli etkileri beraberinde getireceği bir gerçektir. Bu çalışmanın amacı savaşların turizm üzerindeki etkilerini kavramsal çerçevede açıklayarak, Rusya-Ukrayna Savaşı’nın Türkiye-Rusya ve Türkiye-Ukrayna turizm ilişkileri üzerindeki olası etkilerini analiz etmektir. Bu doğrultuda Türkiye’nin her iki ülke ile geçmişten bu yana süregelen ekonomik ilişkileri ele alınmıştır. Ayrıca, araştırma sonucunda oluşabilecek olası etkilere karşı Türk turizminin gelişimine devam edebilmesi adına sektör paydaşlarına önerilerde bulunulmuştur.
Yazar isimleri: ['Tülay GÜNEY', 'Sevinç GÖKTEPE', 'Hasan Tahsin KOKONALIOĞLU']
Yayın Yılı: 30 Haziran 2022
Dergi ismi: Batman Üniversitesi Yaşam Bilimleri Dergisi
Yayın sayfa url: https://dergipark.org.tr/tr/pub/buyasambid/issue/71164/1102001
Yayın pdf linki: https://dergipark.org.tr/tr/download/article-file/2368339
