Makale Başlığı: Profesyonel ve Profesyonel Olmayan Sürücülerin Davranışları ve Becerileri Hakkındaki Algıları
Özet: Sosyal Kimlik Kuramına göre insanlar, aidiyet hissettiği grubun üyelerini daha olumlu, aidiyet hissetmediği grubun üyelerini ise daha olumsuz değerlendirme eğilimindedir. Bu bağlamda trafiğe karışan farklı sürücü gruplarının da buna benzer bir tutum sergileyebileceği düşünülmüştür. Dolayısıyla profesyonel (taksi şoförlerinin) ve profesyonel olmayan sürücülerin; sürücü becerileri, güvenlik endişeleri ve risk alma davranışlarının incelenmesi ve her iki grubun bu özellikler açısından birbirine yönelik algısının araştırılması bu çalışmanın temel amacıdır. Çalışmaya 39 tane profesyonel ve 40 tane profesyonel olmayan sürücü katılmıştır. Her katılımcı kendisini Sürücü Becerileri Ölçeği (SBÖ) ve risk alma davranışları ölçeği üzerinden değerlendirip karşı grubun üyelerini de aynı ölçekler üzerinden değerlendirmiştir. Tek yönlü varyans analizi (ANOVA) ile iki grup arasında anlamlı farklılıklar bulunmuştur. Spesifik olarak, profesyonel sürücülerin trafikte profesyonel olmayan sürücülere göre sürücü becerilerini ve güvenlik kaygılarını daha yüksek ve risk alma davranışlarını daha düşük olarak beyan ettikleri bulunmuştur. Ayrıca, her grubun öz değerlendirme puanları ile diğer grubun üyelerine yönelik algısı genellikle paralellik göstermiştir.
Yazar isimleri: ['Mehmet SALDUZ', 'Derya AZIK', 'Bahar ÖZ']
Yayın Yılı: 31 Temmuz 2022
Dergi ismi: Uludağ Üniversitesi Fen-Edebiyat Fakültesi Sosyal Bilimler Dergisi
Yayın sayfa url: https://dergipark.org.tr/tr/pub/sosbilder/issue/71355/1056489
Yayın pdf linki: https://dergipark.org.tr/tr/download/article-file/2186893
