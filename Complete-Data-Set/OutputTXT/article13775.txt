Makale Başlığı: Biomateryallerin Üniversal Adeziv sistemlere Bağlanma Dayanımının Karşılaştırılması: İn Vitro Çalışma
Özet: Amaç: Bu çalışmanın amacı, kalsiyum silikat içerikli biomateryallerin farklı pH sahip Üniversal adeziv sistemlere makaslama bağlanma dayanımını karşılaştırmalı olarak değerlendirilmesidir.Gereç ve Yöntem20 milimetre (mm) çapında ve 20 mm derinlikte kare kalıplara silindirik boşlukları(4mm çap- 2 mm derinlik) bulunan 63 adet akrilik blok hazırlandı. Dokuz gruba ayrıldı. Üretici firmaların talimatları doğrultusunda her bir biyomateryalden (NeoPutty, Theracal PT, Biodentine) 21 adet olacak şekilde hazırlanan boşluklara yerleştirildi. Biyomateryallerin üzerine Üniversal Adeziv sistemler; Gluma Bond Universal, Single Bond Universal, G-Premio Bond üretici firma talimatına göre uygulandıktan sonra kompozit rezin polietilenden hazırlanmış 2 mm çapında ve 2 mm yüksekliğinde silindirik plastik tüplere yerleştirildi ve 20 sn LED ışık cihazı ile polimerize edildi. Tüm örneklerin makaslama bağlanma dayanımı universal test cihazında Newton cinsinden ölçüldü. Shapiro-wilk testi sonucuna göre istatistiksel Parametrik testlerden Tek Yönlü (one way ANOVA)   Varyans Analizi yöntemi uygulandı. Gruplar kendi aralarında Post hoc Tukey HSD testi ile karşılaştırıldı. BulgularBiodentin ve TheraCal PT grupları arasındaki fark istatistiksel olarak anlamlı bulundu P<0.05. Theracal PT ve NeoPutty grupları arasındaki fark istatistiksel olarak anlamlı bulundu P<0.05. Biodentin ve NeoPutty grupları arasındaki fark istatistiksel olarak anlamlı değil P>0.05.SonuçVital pulpa tedavilerinde kalsiyum silikat esaslı rezin içerikli TheraCal PT Üniversal adeziv sistemlerle kullanımı tercih edilebilir. Ancak vital pulpa üzerine etkilerini değerlendiren ileri histolojik çalışmalara ihtiyaç duyulmaktadır. NeoPutty’nin gösterdiği makaslama bağlanma değerleri Biodentin’den düşük olmasına rağmen bu sonuç istatistiksel olarak anlamlı değildi. Kompozit restorasyonlarda adeziv sistemlerin NeoPutty'ye bağlanma mekanizmasını anlamak için invivo çalışmalara ihtiyaç olduğu düşünüldü.
Yazar isimleri: ['Yasemin YAVUZ']
Yayın Yılı: 24 Ağustos 2022
Dergi ismi: Selcuk Dental Journal
Yayın sayfa url: https://dergipark.org.tr/tr/pub/selcukdentj/issue/72290/1140867
Yayın pdf linki: https://dergipark.org.tr/tr/download/article-file/2526639
