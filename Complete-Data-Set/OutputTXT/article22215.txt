Makale Başlığı: Travmatik Vertebra Fraktürü Nedeniyle Yapılan Vertebra Cerrahilerinde Allojenik Kan Transfüzyonları
Özet: Giriş ve Amaç: Travmatik vertebra cerrahisi(TVC); intraoperatif kan kaybının en önemli sebeplerinden biridir ve genellikle allojenik kan transfüzyonu gereklidir. Biz bu çalışmada intraoperatif allojenik kan transfüzyonlarını(IOAKT) etkileyen faktörleri belirlemek ve IOAKT' nin kısa vadeli postoperatif sonuçlar üzerindeki etkilerini gözlemlemek istedik. Yöntem: Bu retrospektif çalışmada TVC uygulanan 203 hasta belirlenmiştir ve verileri eksik olan 58 hasta çalışma dışı bırakılmıştır. Preoperatif ve intraoperatif değişkenlerin IOAKT insidansı üzerine etkilerini, IOAKT ile postoperatif mekanik ventilasyon(MV) süreleri, Yoğun Bakım Ünitesi(YBÜ) kalış süreleri ve taburculuk süreleri arasındaki ilişki değerlendirilmiştir. Bulgular: 145 hasta değerlendirildi. İOAKT+(n=25) ve İOAKT-(n=120) olan iki grup arasında yaş (p= 0,171), cinsiyet (p=0,471 ), ASA sınıflaması, cerrahi yapılan segment sayısı (p=0,068), cerrahi yaklaşım şekli arasında istatistiksel olarak anlamlı fark bulunmamıştır. Preoperatif hemoglobin düzeyleri sırasıyla 12,25 ± 1,78 g/dL ve 12,97  ± 1,84 g/dL idi(p = 0,076).  İOAKT+   grubun ortalama operasyon süresi anlamlı derecede uzun bulunmuştur(p ˂ 0,022). İOABT+ grubun hastaneden taburculuk süresi anlamlı derecede uzun bulunmuştur(14 ve 9 gün). İki grup arasında YBÜ’ de kalma süreleri(p=0,624) ve MV süreleri(p=0,555) arasında anlamlı fark bulunmamıştır. Sonuç: Allojenik kan transfüzyonu, hastaların preoperatif hemoglobin seviyeleri ve ameliyatın büyüklüğünden bağımsız olarak; daha uzun hastanede yatış süresi için bağımsız bir risk faktörü olabilir. Kan kaybını ve kan transfüzyonunu önleme stratejileri, maliyetlerin düşmesi ile sonuçlanabilir.  Anahtar Kelimeler: Transfüzyon ,  Komplikasyon ,  Spinal Kord , Vertebra Cerrahisi
Yazar isimleri: []
Yayın Yılı: 1 Eylül 2022
Dergi ismi: Akdeniz Tıp Dergisi
Yayın sayfa url: https://dergipark.org.tr/tr/pub/akd/issue/71300/1059020
Yayın pdf linki: https://dergipark.org.tr/tr/download/article-file/2196766
