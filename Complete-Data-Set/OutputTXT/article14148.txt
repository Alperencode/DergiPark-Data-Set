Makale Başlığı: Gırgır Dergisinde Yoksulluk Mizahları
Özet: Bu durum çalışmasının amacı, yoksulluğun karikatürlere nasıl yansıdığını betimlemek ve bu betimleme üzerinden yoksulluğu incelemektir. Bu amaç doğrultusunda çalışma grubunu, Gırgır dergisinin 1981-1989 yılları arasında yayımlanan sayıları içinden maksimum çeşitlilik örneklemesi yöntemiyle belirlenen 36 karikatür oluşturmaktadır. Veri toplama aracı olarak doküman incelemesi metodu kullanılmıştır. Doküman incelemesi metoduyla toplanan veriler, içerik analizi yöntemi kullanılarak analiz edilmiştir. Analiz sonucunda yedi temaya ulaşılmıştır. Bu temalar: işsizlik, hayat pahalılığı, asgari ücret, gelir dağılımı adaletsizliği, temel ihtiyaçlardan ve haklardan mahrum olma, zenginler ve yoksullardır. Araştırma sonucunda, yoksulluğun karikatürlere temel ihtiyaçları karşılamaya engel olan, kişilerin insan olmaktan kaynaklanan haklarını elinden alan, yoksul bireyleri toplumsal yapının dışına iten bir sosyal hastalık olarak yansıdığı; yoksulluk fenomenin temel aktörlerinden olan zenginlerin karikatürlerde politikacı ve iş adamı meslekleriyle öne çıkan görgüsüz, açgözlü ve hırslı kişiler olarak resmedildiği yoksulların ise genel olarak öğretmen, öğrenci, memur ve işçi mesleklerine sahip, maddi ve manevi olanaksızlıkları derinden yaşayan, yapısal problemler karşısında tercihsiz ve çaresiz kalan, toplum tarafından küçük görülen kişiler olarak resmedildiği ve yoksulluğun temel belirleyici sebepleri olarak; gelir dağılımı adaletsizliğinin, işsizliğin ve asgari ücretin gösterildiği ortaya çıkmıştır
Yazar isimleri: ['Mehmet BİRİNCİ', 'Mahmut ÇİFTÇİ']
Yayın Yılı: 20 Haziran 2022
Dergi ismi: Sosyal Çalışma Dergisi
Yayın sayfa url: https://dergipark.org.tr/tr/pub/scd/issue/70388/1102487
Yayın pdf linki: https://dergipark.org.tr/tr/download/article-file/2370342
