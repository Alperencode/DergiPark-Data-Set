Makale Başlığı: GÖRÜNTÜLEME VERİLERİ İLE CBCT ENDİKASYONLARI ARASINDAKİ İLİŞKİNİN RETROSPEKTİF OLARAK DEĞERLENDİRİLMESİ
Özet: Amaç: Avrupa Dental ve Maksillofasiyal Radyoloji Akademisi, konik ışınlı bilgisayarlı tomografi (KIBT) kullanımının temel ilkelerini belirlemek için 2009 yılında SEDENTEXCT projesini uygulamış ve uzmanlıklar için ayrıntılı temel kriterler oluşturmuştur. Bu ilkelerden biri, görüntüleme alanının doğru boyutlandırılmasının radyasyon dozu için kritik olduğunu belirtir. Bu çalışma, KIBT verilerini geriye dönük olarak analiz etmeyi ve farklı bölümlerdeki klinisyenler için belirlenen KIBT endikasyonlarını ve görüntülenen bölgenin büyüklüğünü (FOV) araştırmayı amaçlamaktadır.Gereç ve Yöntem: Toplam 8955 hastanın 2015-2019 yılları arasında elde edilen KIBT verileri geriye dönük olarak taranmıştır. Veriler, FOV, endikasyon, yaş ve cinsiyet gibi kriterlere göre değerlendirilmiştir. Kategorik değişkenler arasındaki değerlendirmelerde gruplar arasındaki farkı araştırmak için ki-kare testi kullanılmıştır.Bulgular: FOV değerleri ile istek nedenleri karşılaştırıldığında istatistiksel olarak anlamlı fark bulunmuştur (p=0,000). En yüksek FOV değeri 240 mm x 165 mm olan görüntüler çoğunlukla ortognatik cerrahi öncesi planlama için alınmıştır. Küçük alanlardaki apikal patolojiler ve odontojenik kistler için 50 mm x 50 mm olan en küçük FOV değerinin tercih edildiği görülmüştür.Sonuç: Literatürdeki kılavuzlar izlenerek, ortognatik cerrahide gerektiği gibi daha geniş alanı kapsayan vakalarda en yüksek FOV’un kullanıldığı, en küçük FOV’un ise kök kanal morfolojisi ve apikal patolojilerin incelenmesi gibi endodontik nedenlerle sıklıkla kullanıldığı görülmüştür.
Yazar isimleri: ['Ahmet Faruk ERTURK', 'Merve YELKEN KENDİRCİ', 'İlknur ÖZCAN']
Yayın Yılı: 30 Haziran 2022
Dergi ismi: Sağlık Bilimlerinde İleri Araştırmalar Dergisi
Yayın sayfa url: https://dergipark.org.tr/tr/pub/sabiad/issue/69861/1092960
Yayın pdf linki: https://dergipark.org.tr/tr/download/article-file/2330823
