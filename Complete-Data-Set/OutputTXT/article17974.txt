Makale Başlığı: Yontmataş Bulgular Işığında Güneydoğu Anadolu Bölgesi'nde Yeni Bir Çanak-Çömleksiz Neolitik Dönem Yerleşim Yeri: Tarin Mağarası
Özet: Yukarı Dicle Vadisi ile Yukarı Habur Bölgesi arasında bulunan Tur Abdin dağ sırası üzerinde bulunan Tarin Mağarası yontmataş buluntuları Çanak-Çömleksiz Neolitik Dönem’in erken evrelerine ve Paleolitik Çağ’a tarihlenmektedir. Bir mağara ve terası üzerinde bulunan yerleşim yerinde yontmataş aletler dışında başka bir buluntuya rastlanmamıştır. Söz konusu mağaranın çevresinde ele geçen Çanak-Çömleksiz Neolitik Dönem yontmataş aletler Güneydoğu Anadolu’da daha çok höyükleşme konteksti üzerinden tanımlanan bu dönemin bölgede daha dağlık alanlarında bulunan mağaralarda veya mağara teraslarında da farklı bir model olarak yaşanmış olabileceğini düşündürmektedir. Ayrıca aynı bölgede bulunan derin vadiler içerisinde veya mağara teraslarında tespit edilen diğer yontmataş buluntu alanları Geç Epipaleolitik ve Neolitik Çağ’da söz konusu dağlık bölgede düşünüldüğünden daha yoğun bir yerleşmenin söz konusu olduğunu destekler niteliktedir.
Yazar isimleri: ['Ergül KODAŞ', 'Hale TÜMER', 'Yunus ÇİFTÇİ', 'Ayda ABAKAY', 'Şemsihan KAYA', 'Senem IŞIK', 'Onur DİNÇ', 'Bahattin İPEK', 'Bülent GENÇ']
Yayın Yılı: 20 Aralık 2021
Dergi ismi: Anadolu
Yayın sayfa url: https://dergipark.org.tr/tr/pub/anatolia/issue/65293/934227
Yayın pdf linki: https://dergipark.org.tr/tr/download/article-file/1756633
