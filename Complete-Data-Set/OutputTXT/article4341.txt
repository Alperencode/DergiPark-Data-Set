Makale Başlığı: Pamela G. Reed’in Öz Aşkınlık Kuramı Analiz ve Değerlendirmesi
Özet: Hemşirelik kuramlarının birçoğu test edilmiş; sağlık bakımında kaliteyi artırma, hemşirelik araştırmalarında anlamayı genişletme ve biyopsikososyal yaklaşımlara dayalı profesyonel uygulamalarla toplumların gelişimini sağlama konusunda büyük katkıları olduğu araştırmalarla kanıtlanmıştır. Bu bağlamda bu derleme makalesinde, hemşirelik kuramlarından Pamela G. Reed’ in “Öz Aşkınlık Kuramı” nın analiz edilmesi ve değerlendirilmesi amaçlanmıştır. Bunun için Fawcett’ in “Hemşirelik kuramlarının analizi ve değerlendirilmesi için çerçeve” si kullanılmıştır. Bu yapıya göre analiz “kuramın kapsamı, kuramın bağlamı ve kuramın içeriği” dahil olmak üzere kuramın yargılayıcı olmayan, ayrıntılı bir incelemesini içermektedir. Değerlendirme “kuramın önem, iç tutarlılık, sadelik, test edilebilirlik, ampirik yeterlilik ve pragmatik yeterlilikleri” kapsamında olup; her bir kapsamın altında yer alan sorulara yanıt oluşturacak şekilde yapılmıştır. Kuramın teorisyeni psikiyatri hemşiresi olup, kuramın uygulanmasına ilişkin beceriler psikiyatri hemşireliğinin doğasına uygundur. Alanyazın incelendiğinde ülkemizde, Öz Aşkınlık Kuramı’ nı tanımlayan, analiz eden ve değerlendiren herhangi bir makaleye rastlanmamıştır. Bu anlamda alandaki bu boşluğun doldurulması, kuramın tanınması, anlaşılması ve kullanımını kolaylaştırmak amacıyla bu makalenin yararlı ve hemşirelik kuramlarına temellendirilmiş modellerin oluşturulmasında katkı sağlayacağı düşünülmektedir.
Yazar isimleri: ['Yelda KUBLAY']
Yayın Yılı: 15 Temmuz 2022
Dergi ismi: Dokuz Eylül Üniversitesi Hemşirelik Fakültesi Elektronik Dergisi
Yayın sayfa url: https://dergipark.org.tr/tr/pub/deuhfed/issue/71208/1021381
Yayın pdf linki: https://dergipark.org.tr/tr/download/article-file/2072718
