Makale Başlığı: Televizyon Arşivlerinde Uygulanan Arşiv Politikası
Özet: Görsel ve işitsel arşivler, teknolojinin gelişmesiyle çeşitlenen görsel ve işitsel medya araçlarının ürettiği materyallere göre türlere ayrılmaktadır. Görsel ve işitsel arşiv türlerinden birini ise bulunduğu televizyon kanalında sistemin bir parçası olarak işleyen televizyon arşivleri oluşturmaktadır. Televizyon arşivleri, teknolojik gelişmelerle bağlantılı olarak 20. yüzyılın ortalarında oluşmaya başlamıştır. Televizyon arşivlerinde bulunan kayıt ortamları da bu gelişmelerle bağlantılı olarak değişmiştir. İlk olarak analog ortamda başlayan arşivleme faaliyetleri günümüzde dijital ortamda devam etmektedir. Bu çalışmada televizyon arşivi kavramı, televizyon arşivlerinin önemi, videoların üretiminde kullanılan video kayıt ortamları ve formatlarından bahsedilmiştir. Bununla birlikte televizyon arşivlerinde arşiv belgesinin üretimi ve sağlanması, tasnifi, tanımlaması, muhafazası, erişimi olmak üzere arşivlerin hizmet vermesini sağlayan beş önemli nokta ele alınmıştır.
Yazar isimleri: ['Gözde ÖZCAN']
Yayın Yılı: 31 Aralık 2021
Dergi ismi: Hazine-i Evrak Arşiv ve Tarih Araştırmaları Dergisi
Yayın sayfa url: https://dergipark.org.tr/tr/pub/hed/issue/67643/981439
Yayın pdf linki: https://dergipark.org.tr/tr/download/article-file/1919282
