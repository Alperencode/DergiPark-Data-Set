Makale Başlığı: TIME kriterleri ile belirlenen uygunsuz ilaç kullanımı ve kırılganlık arasındaki ilişki
Özet: Amaç: Çalışmamızın amacı kırılganlık ile çoklu ilaç kullanımı, Potansiyel Uygunsuz İlaç Kullanımı (PUİK) ve Potansiyel Reçete İhmali (PRİ) ilişkisini değerlendirmektedir.Gereç ve Yöntem: Geriatri polikliniğine 1 Ekim 2021 ve 1 Nisan 2022 ayaktan başvuran 65 yaş ve üzeri hastalar retrospektif değerlendirildi. Hastaların demografik verileri, kullandıkları ilaçların etken maddeleri, komorbid hastalıkları ve Klinik Kırılganlık Skalası (KKS) skoru kayıt edildi. KKS skoruna göre hastalar kırılgan ve kırılgan olmayan olarak ikiye ayrıldı. Turkish Inappropriate Medication use in the Elderly (TIME) to STOP kriterleri PUİK değerlendirmek için, TIME to START ise PRİ’yi belirlemek için kullanıldı.Bulgular: Hastaların ortalama yaşı 75,9±8,7 olup, hastaların %63,1 kadın idi. Hastaların kullandığı ortanca ilaç sayısı 7 (0-17) iken, katılımcıların %79,6’sında polifarmasi mevcuttu. Kırılgan hastaların %69,5 (n=42)’ inde polifarmasi mevcut olup, kırılgan olmayan hastalarda bu oran %22,5 (n=18) idi. Kırılgan hastalarda oral beslenme ürünü, 3-hidroksi-3-metil-glutaril-KoA reduktaz inhibitörleri ve demans tedavisi reçete ihmali oranı anlamlı olarak normal popülasyondan daha fazla idi. Proton pompa inhibitörleri, antipsikotikler, asetilsalisilik asit ve betahistinin uygunsuz kullanım oranı kırılgan hastalarda, kırılgan olmayan hastalardan daha fazla idi. Sonuç: Polifarmasi, PRİ ve PUİK hastalarda değerlendirilirken kırılganlık göz önünde bulundurulmalıdır ve her ülkenin farklı reçeteleme alışkanlığı olmasından dolayı ülkemize özel olan TIME kriterlerinin kullanımı önemli bir avantaj sağlayabilir.
Yazar isimleri: ['Çağatay ÇAVUŞOĞLU']
Yayın Yılı: 30 Eylül 2022
Dergi ismi: Cukurova Medical Journal
Yayın sayfa url: https://dergipark.org.tr/tr/pub/cumj/issue/72549/1136024
Yayın pdf linki: https://dergipark.org.tr/tr/download/article-file/2508182
