Makale Başlığı: Flört Şiddeti Tutumlarının Belirli Değişkenler ve Romantik İlişkilerde Akılcı Olmayan İnançlara Göre İncelenmesi
Özet: Bu çalışmada, öğretmen adaylarının flört şiddeti tutumlarının çeşitli kişisel değişkenler ve romantik ilişkilerde akılcı olmayan inançlar ile ilişkisini incelemek amaçlanmıştır. Araştırmanın çalışma grubunu bir devlet üniversitesinin eğitim fakültesine bağlı bölümlerinde öğrenim gören 290 öğrenci oluşturmuştur. Veriler kişisel bilgi formu, Flört Şiddeti Tutumları Ölçeği, Romantik İlişkilerde Akılcı Olmayan İnançlar Ölçeği kullanılarak toplanmıştır. Bu çalışmanın sonuçları öğretmen adaylarının flört şiddetine yönelik tutumlarının, flört şiddetini desteklemedikleri yönünde olduğunu göstermektedir. Cinsiyete göre incelendiğinde, flört şiddeti tutumlarının kadınların lehine olduğu görülmüştür. Bireylerin cinsiyetine göre flört şiddeti tutumları alt ölçekler ile incelendiğinde, genel şiddet alt boyutundan alınan puanlar istatistiksel olarak anlamlı bir şekilde farklılaşmaz iken; fiziksel, duygusal, ekonomik ve cinsel şiddet boyutlarında kadınların lehine istatistiksel olarak anlamlı bir fark tespit edilmiştir. Öğretmen adaylarının flört şiddeti konusunda tutumları flört ilişki deneyimlerine ve yaşadığı flört deneyim süresine göre incelendiğinde gözlenen farklılıkların istatistiksel olarak anlamlı olmadığı görülmektedir. Araştırma bulgularına göre flört şiddeti tutumları ile romantik ilişkilerde akılcı olmayan inançlar arasında orta düzey, negatif ve istatistiksel olarak anlamlı bir ilişki olduğu görülmektedir.
Yazar isimleri: ['Alperen ŞENOL', 'İbrahim ALBAYRAK', 'Müge ULUMAN']
Yayın Yılı: 28 Haziran 2022
Dergi ismi: Eğitim ve Toplum Araştırmaları Dergisi
Yayın sayfa url: https://dergipark.org.tr/tr/pub/etad/issue/70453/1028491
Yayın pdf linki: https://dergipark.org.tr/tr/download/article-file/2100013
