Makale Başlığı: Gençlerde Siber Zorbalık ve Siber İstismar ile Sosyal Medya ve Oyun Bağımlılığı Arasındaki İlişkinin Değerlendirilmesi
Özet: Amaç: Teknolojinin gelişmesiyle birlikte, hem siber zorbalığı uygulama hem de siber istismara uğrama, ergenler arasında giderek artan önemli bir problem haline gelmiştir. Siber zorbalığın ortaya çıkmasında birçok faktör olduğu ileri sürülmektedir. Bu çalışmada siber zorbalık ve istismar ile sosyal medya bağımlılığı ve oyun bağımlılığı arasındaki ilişkinin değerlendirilmesi amaçlanmıştır.Gereç ve Yöntemler: Çalışma kesitsel nitelikli olup, çalışmaya 10-18 yaş aralığında toplam 537 ergen dahil edilmiştir. Katılımcılar sosyodemografik veri formu, sosyal medya bağımlılığı ölçeği, oyun bağımlılığı ölçeği ve siber zorbalık ölçeğini doldurmuştur.Bulgular: Çalışmamızda kızlarda hem siber zorbalık (p=0.021) hem de siber mağduriyet (p<0.001) daha sıktı. Siber zorbalığa uğrayanlarda sosyal medya bağımlılığı skoru daha yüksek olup (p=0.020), siber istismar için cinsiyet (OR [Odds Ratio]= 0.09 GA [güven aralığı]: [0.04-0.23]) ve oyun bağımlılığı puanı yordayıcı olarak bulunmuştur. (OR=1.09 GA: [1.03-1.16] ).Sonuç: Sosyal medya ve oyun bağımlılığı özellikle siber istismar ile ilişkili görünmektedir. Çalışmamızda nedensel bir ilişki ortaya konulamamakla birlikte, ergenlerin yaşamlarında önemli bir yere sahip olan sosyal medya kullanımı ve oyun oynama sırasında siber zorbalığa karşı farkındalıklarının artırılmasının ve bağımlılık saptanan grupların siber istismar açısından değerlendirilmesinin yararlı olacağı düşünülmektedir.
Yazar isimleri: ['Burçin Özlem ATEŞ']
Yayın Yılı: 30 Kasım 2022
Dergi ismi: Türkiye Çocuk Hastalıkları Dergisi
Yayın sayfa url: https://dergipark.org.tr/tr/pub/tchd/issue/73531/1154768
Yayın pdf linki: https://dergipark.org.tr/tr/download/article-file/2575288
