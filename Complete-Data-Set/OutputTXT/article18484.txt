Makale Başlığı: İş Yükü ve İşten Ayrılma Niyeti İlişkisinde İş Stresi ve Tükenmişliğin Aracılık Etkisi: Sağlık Sektöründe Bir Uygulama
Özet: Sağlık sektörü, emek yoğun ve çalışanların iş yükünün oldukça yüksek olduğu bir sektördür. 2019 yılında koronavirüs küresel salgınının (COVID-19) ortaya çıkması, sağlık çalışanlarının iş yükünün daha da artmasına neden olmuştur. Çalışanların iş yükünün artması iş streslerinin, tükenmişliklerinin ve işten ayrılma niyetlerinin de artmasına neden olabilmektedir (Thompson vd., 2005: 204; Sheraz, 2014: 220). Bu çalışma, COVID-19 döneminde sağlık çalışanlarının iş yükünün iş stresine, tükenmişliğe ve işten ayrılma niyetine olan etkisini; iş stresi ve tükenmişliğin işten ayrılma niyeti üzerindeki etkisini; iş yükünün işten ayrılma niyeti üzerindeki etkisinde iş stresi ve tükenmişliğin aracılık etkisini belirlemek amacıyla yapılmıştır. Bu amaçla 227 sağlık çalışanına anket uygulanmıştır. Çalışmanın bulgularına göre, iş yükü ile işten ayrılma niyeti (β=0.12, p>0.05) arasında istatistiksel olarak anlamlı bir ilişki tespit edilememiştir. Ancak, iş yükünün iş stresine (β=0.36, p<0.01) ve tükenmişliğe (β=0.25, p<0.01 ); iş stresinin (β=0.63, p<0.01) ve tükenmişliğin (β=0.67, p<0.01) işten ayrılma niyetine istatistiksel olarak anlamlı ve pozitif etkisi olduğu tespit edilmiştir. Öte yandan, iş yükü ile işten ayrılma niyeti arasındaki ilişkide iş stresi ile tükenmişliğin aracılık etkisi tespit edilememiştir.
Yazar isimleri: ['Yahya KATI']
Yayın Yılı: 16 Ekim 2022
Dergi ismi: Cumhuriyet Üniversitesi İktisadi ve İdari Bilimler Dergisi
Yayın sayfa url: http://esjournal.cumhuriyet.edu.tr/tr/pub/issue/71333/1090558
Yayın pdf linki: https://dergipark.org.tr/tr/download/article-file/2320909
