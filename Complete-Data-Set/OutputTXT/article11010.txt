Makale Başlığı: DİJİTAL LİDERLİK ÇALIŞMALARININ YÖNETİM BİLİMLERİ KAPSAMINDA İNCELENMESİ: NİTEL BİR ARAŞTIRMA
Özet: Dijital dönüşüm, işletmelerdeki geleneksel yönetim tarzından teknoloji temelli yönetim tarzına geçişi hızlandıran bir unsurdur. Bu kapsamda ele alındığında dijital dönüşümün gereği olarak işletmelerde bu değişimi gerçekleştirecek liderlere ihtiyaç duyulmaktadır. Dolayısıyla modern dönemin liderlik tarzlarından post modern dönemin liderlik tarzlarına geçiş olmaktadır. Dijital liderlik, dijital dönüşümle birlikte yaygınlaşan ve gelişen yeni bir liderlik türüdür. Dijital liderlik teorisi, dijitalleşme, endüstri 4.0 ile birlikte gelişmektedir. Uluslararası literatürde dijital liderlik çalışmaları yer almaya başlasa da Türkçe literatürde dijital liderlikle ilgili belirli sayıda çalışma olduğu görülmektedir. Çalışmanın amacı, dijital liderliğin ilişkili olduğu kavramların yönetim bilimleri kapsamında ele alınmasıdır. Nitel araştırmadan oluşan çalışmada veri toplama yöntemi doküman incelemesidir. Türkçe literatürde yayınlanan “dijital liderlik”, “e-liderlik” konu başlıklarını kapsayan makaleler incelenmiştir.  İnceleme sonucunda dijital liderliğin, liderlik özellikleri, yenilikçi iş davranışı, performans, teknoloji kabul modeli gibi kavramlarla ilişkili olduğu anlaşılmaktadır.
Yazar isimleri: ['Aslı ERCAN ÖNBIÇAK', 'Bülent AKKOYUN']
Yayın Yılı: 19 Ekim 2022
Dergi ismi: Malatya Turgut Özal Üniversitesi İşletme ve Yönetim Bilimleri Dergisi
Yayın sayfa url: https://dergipark.org.tr/tr/pub/mtuiyb/issue/73081/1169349
Yayın pdf linki: https://dergipark.org.tr/tr/download/article-file/2625716
