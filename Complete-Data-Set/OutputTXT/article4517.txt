Makale Başlığı: Bazı Entomopatojenik Fungusların Zea mays L. ve Helianthus annuus L.'nin Büyümesi Üzerindeki Etkisi
Özet: Geleneksel insektisitlere umut verici bir alternatif olan entomopatojenik funguslar, bitki zararlı popülasyonlarının azaltılması için biyokontrol ajanları olarak yaygın olarak kullanılmaktadır. Ayrıca, son çalışmalar, entomopatojenik fungusların bitkilerde büyümeyi teşvik edici özelliklere de sahip olduğunu göstermiştir. Bu araştırmanın amacı, yerli entomopatojenik fungus suşları olan Beauveria bassiana Pa4, Cordyceps fumosorosea KTU-42 ve Metarhizium flavoviride As-18'in ayçiçeği ve mısırın çimlenme ve erken gelişme periyodu üzerindeki etkilerini değerlendirmektir. Bu çalışmada, EPF uygulamasının mısırda tohum çimlenme yüzdesini etkilemediği ancak ayçiçeği tohumlarının çimlenme yüzdesini artırdığı tespit edilmiştir. Ayçiçeği örneklerinde M. flavoviride uygulamasının diğer EPF uygulamalarına ve kontrole göre kök-gövde ağırlığını, kök uzunluğunu, gövde çapını ve biyokütleyi önemli ölçüde arttırdığı belirlendi. Mısırda ise EPF uygulamalarının sadece kök uzunluğuna olumlu etki yaptığı belirlendi. Mısır bitkilerinde büyümeyi arttırmada en etkili mantar C. fumosorosea KTU-42 oldu. Ayçiçeği bitkilerinde ise M. flavoviride As-18 ile aynı sonuç elde edilmiştir. Bu çalışma, bu mantarların bitki gelişimini desteklediğini ve zararlı yönetiminin yanı sıra bitki üretiminde önemli bir faktör olarak görülmesi gerektiğini bildirmiştir.
Yazar isimleri: ['Fadime DONBALOĞLU BOZCA', 'Ardahan ESKİ', 'Sema LEBLEBİCİ']
Yayın Yılı: 25 Ekim 2022
Dergi ismi: Düzce Üniversitesi Bilim ve Teknoloji Dergisi
Yayın sayfa url: https://dergipark.org.tr/tr/pub/dubited/issue/73115/1086307
Yayın pdf linki: https://dergipark.org.tr/tr/download/article-file/2303675
