Makale Başlığı: Türkiye’deki Kyllinga Rottb. (Cyperaceae) cinsinin koruma statüsü, mikro ve makro morfolojisi
Özet: Bu çalışmada, istilacı tür olarak bilinen Kyllinga brevifolia türünün makro ve mikro morfolojisi incelenmiştir. Kyllinga brevifolia türünün detaylı tür betimlemesi yapılmış ve popülasyonların yayılış bilgileri güncellenmiştir. Ayrıca, K. brevifolia türünün ülkemizdeki populasyonları değerlendirilerek IUCN tehdit kategorisi de belirlenmiştir. Kyllinga brevifolia’nın polen taneleri, mikro-ekinat-delikli yüzey süslemeli, küresel şekillidir. Kyllinga brevifolia türünün meyvesi ise obovoid ve eliptik şekilli, enine kesitte merceksi bir şekle sahiptir ve meyve yüzeyleri süslemeleri ağsı-tüberkülattır. İstilacı türleri ile mücadelenin en önemli unsuru mücadele edilecek olan bitkinin iyi tanınmasıdır. Çalışmamızda bu temeli göz önünde bulundurarak, istilacı bir tür olan Kyllinga brevifolia türünün özellikleri detaylı olarak verilmiştir.  Ayrıca, Kyllinga brevifolia türünün polen ve meyve morfolojisi ilk kez bu araştırma ile belirlenmiştir.
Yazar isimleri: ['Handan ŞAPCI SELAMOĞLU', 'Cem VURAL']
Yayın Yılı: 28 Ekim 2022
Dergi ismi: Artvin Çoruh Üniversitesi Orman Fakültesi Dergisi
Yayın sayfa url: http://ofd.artvin.edu.tr/tr/pub/issue/73139/1122287
Yayın pdf linki: https://dergipark.org.tr/tr/download/article-file/2451337
