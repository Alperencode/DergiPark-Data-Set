Makale Başlığı: Niloya Çizgi Filminin İçerdiği Değerler Açısından İncelenmesi
Özet: Türkiye’de pek çok çocuk kanalı ve bu kanallarda yayınlanan birçok çizgi film bulunmaktadır. Yerli ve yabancı kaynaklı olan bu çizgi filmler, değer aktarımı konusunda büyük bir rol üstlenmektedir. Fakat çizgi filmlerin olumlu değerleri olduğu kadar olumsuz değerleri de içerdiği yadsınamaz bir gerçektir. Çocuklar, çizgi filmlerdeki karakterleri model alarak değerleri kazanmaktadırlar. Dolayısıyla da çizgi filmlerin olumlu ve olumsuz değerleri içerip içermediklerinin tespiti önem arz etmektedir. Bu nedenle de bu araştırmada ülkemizde yayınlanan ve yerli bir yapım olan Niloya çizgi filmi, içerdiği değerler açısından incelenmiştir. Doküman incelemesi yöntemi kullanılarak yapılan araştırma sonucunda Niloya’nın internette yayınlanan 79 bölümünden seçkisiz olarak belirlenen 20 bölümünde 20 farklı değer kategorisinde toplam 128 değer tespit edilmiş ve bu değerler içerisinde en sık tekrar eden değerlerin yardımseverlik, nezaket, sevgi, saygı değerleri olduğu belirlenmiştir. Öte yandan Niloya çizgi filminin incelenen hiçbir bölümünde travmatik olabilecek korku veya şiddet içeren herhangi bir söz, fiil ya da görüntüye yer verilmediği tespit edilmiş ve bu bulgulardan yola çıkarak Niloya çizgi filminin çocuklara değer aktarımı konusunda katkı sağlayacağı sonucuna ulaşılmıştır.
Yazar isimleri: ['Bilal YORULMAZ']
Yayın Yılı: 30 Haziran 2022
Dergi ismi: Medya ve Din Araştırmaları Dergisi
Yayın sayfa url: https://dergipark.org.tr/tr/pub/mediad/issue/70897/991146
Yayın pdf linki: https://dergipark.org.tr/tr/download/article-file/1957300
