Makale Başlığı: Efsaneyle Gerçeklik Arasında Seylan Adası ve Anonim Hatıralardan Aile Şeceresine Türk Soylu Sri Lankalılar Meselesi
Özet: Coğrafi şekil ve konumundan dolayı “Hindistan’ın Gözyaşı” benzetmesi yapılarak, geçmişte Serendib ve Seylan gibi farklı isimlerle adlandırılan Sri Lanka, oldukça yakın bir mesafede bulunduğu Hindistan’ın güneyindeki küçük bir ada devletidir. Toplam arazisinin %25’inin potansiyel mücevher barındırmasından dolayı “Hint Okyanusu’nun İncisi” yakıştırması da yapılan Sri Lanka’nın sosyokültürel derinliklerinde, Osmanlı tarihi bağlamında da farklı olan ilginç bir ilişkiler ağı ve geçmiş bulunmaktadır. Farklı azınlık ve dinlere mensup hetorojen bir nüfus yapısına sahip olan Sri Lanka’da yaşayan Moor Müslümanları, Osmanlı Devleti’nin adayla kurduğu ilişkilerin merkezinde yer almıştır. 19. yüzyılın ortalarından başlayarak Seylan Adası’na yerel halktan seçtiği kişileri temsilci olarak atayan Osmanlı Devleti adına Seylan’ın farklı şehirlerinde görev yapan şehbenderlerin bir kısmının ‘Türk Soyluluk’ iddiası taşıyan şecerelere sahip olması oldukça şaşırtıcıdır. Bu makale henüz hakkında nitelikli bir literatürün oluşmadığı Osmanlı – Seylan ilişkileri bağlamında, Seylan Müslümanlarının Osmanlı Devleti ve Türklerle kurduğu ünsiyet bağını analiz ederek, adadaki Türk soylu Sri Lankalılar meselesini literatürde ilk olacak şekilde tartışmaktadır.
Yazar isimleri: ['Ekrem SALTIK']
Yayın Yılı: 30 Haziran 2022
Dergi ismi: Türkiyat Mecmuası
Yayın sayfa url: https://dergipark.org.tr/tr/pub/iuturkiyat/issue/70933/1055237
Yayın pdf linki: https://dergipark.org.tr/tr/download/article-file/2181913
