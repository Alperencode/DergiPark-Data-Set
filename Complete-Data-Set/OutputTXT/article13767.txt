Makale Başlığı: Termal Olmayan Plazma Uygulamasının Monolitik Zirkonya ile Rezin Siman Arasındaki Makaslama Bağlanma Dayanımına Etkisi
Özet: Amaç: Bu çalışmanın amacı, farklı plazma tipleri (argon ve oksijen), primer ve kumlama uygulamalarının monolitik zirkonya ile self-adeziv rezin siman arasındaki makaslama bağlanma dayanımına etkisinin incelenmesidir.Gereç ve Yöntemler: Elli adet monolitik zirkonya disk hazırlandı ve sinterlendi. Zirkonya diskler uygulanacak yüzey işlemine göre rastgele beş  gruba ayrıldı: Kontrol (herhangi bir yüzey işlemi uygulanmadı), Kumlama (50 μm Al2O3 ile kumlama), Primer (universal seramik primer uygulaması), Oksjen Plazma (10 dakika oksijen plazma uygulaması) ve Argon Plazma (10 dakika argon plazma uygulaması). Örneklere dual-cure bir rezin siman uygulandı ve örneklere 5500 devir termal siklus işlemi yapıldı. Makaslama bağlanma dayanımı testi 1 mm/dak hızında universal bir test cihazında gerçekleştirildi. Veriler tek yönlü ANOVA ve Tukey HSD post-hoc testleri kullanılarak 0.05 anlamlılık düzeyinde analiz edildi. Bulgular: Gruplar arasındaki ortalama makaslama bağlanma dayanımı değerleri arasında istatistiksel olarak anlamlı fark bulundu (P<0.001). Kumlama ve Primer grupları diğer gruplara kıyasla en yüksek bağlanma dayanımı değerlerini gösterdi ancak aralarında fark bulunmadı (P>0.05). Oksijen ve Argon Plazma grupları Kontrol grubuna göre daha yüksek ancak Kumlama ve Primer gruplarına kıyasla daha düşük bağlanma dayanımı değerleri gösterdi (P<0.001). Plazma grupları arasında anlamlı bir fark bulunmadı (P>0.05).Sonuç: Plazma uygulaması rezin ile zirkonya arasındaki bağlantıyı arttırmıştır ancak bu artış kumlama ve primer uygulamaları seviyesinde olmamıştır. Primer ve kumlama uygulamaları birbirine alternatif yöntemler olarak kullanılabilir.
Yazar isimleri: ['Tuba YILMAZ SAVAŞ', 'Ceyda AKIN']
Yayın Yılı: 24 Ağustos 2022
Dergi ismi: Selcuk Dental Journal
Yayın sayfa url: https://dergipark.org.tr/tr/pub/selcukdentj/issue/72290/1133680
Yayın pdf linki: https://dergipark.org.tr/tr/download/article-file/2498610
