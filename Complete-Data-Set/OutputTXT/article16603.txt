Makale Başlığı: KİL TOPU İLE UYGULAMALI  DRONE DESTEKLİ AKILLI TOHUMLAMA ve AĞAÇLANDIRMA
Özet: Bu çalışma, akıllı tarım çalışmaları kapsamında 2019 yılı aralık ayından 2021 yılı mart ayına kadar (16 aylık süre ile), Kurumsal Sosyal Sorumluluk (KSS) projesi kapsamında tasarlanmış olan otonom bir tarımsal insansız hava aracı (İHA, Drone) olan İGSAŞ CEMRE® ile yapılmış otomatize tohumlama sistemini ve ağaçlandırma rejenerasyon etkisini belirlemek amacıyla yürütülmüştür.Araştırmamızda; ağaç ve meyve tohumlarının gübrelenmesinde kök gelişimi açısından salınımı ve içerik olarak daha yumuşak olan kompoze gübre kullanılmasına karar verilmiştir. Kontrollü şartlar altında kil ve sadece tohum içeren 1. çalışma grubu ile, içerisinde kil, gübre ve tohum içeren 2. çalışma grubunun karşılaştırılması planlanmıştır. Toplamda her iki gruptan 300 adet içerisinde elma (Malus Domestica), badem (Prunus Dulcis) ve çam (Pinus Pinea) tohumlu kil topları, amaca uygun olarak üretilen kompoze gübre ile 200 metre irtifadan Kütahya il sınırlarında Enlem 39° 27' 54.81"K Boylam 30° 1' 7.86"D GPRS koordinatlarında bulunan, 27.400m2 lik proje alanına havadan toprağa atılmıştır. Çalışma on altı aylık gelişim ve tohumlama basamaklarını saptanmaya yönelik yapılmıştır.Araştırmada kil toplarının atıldığı alandaki gelişim basamaklarını incelemek amacıyla 1,5 yıllık süreçlerde tohumlama yapılan bölgedeki elma, badem ve çam tohumlarının gelişimlerini ölçümlemek için boy, yaprak sayısı ve total ağaçlandırma sayısı ölçümlenmiştir. Sonuç olarak drone uygulamalı tohumlu ve amaçlı gübreli kil toplarının meyve ve çam ağaçlarını tohumlamada yeni bir yöntem olarak uygulanabileceği belirlenmiştir. Bulgular, tohumlamada, yeni nesil teknoloji olan drone ile tohumlamanın ağaçlandırmayı artırmada ana itici güç olabileceğini ortaya çıkarmıştır. Araştırmamız ülkemizdeki drone bazlı meyve tohumları ağaçlandırması alanda ilk deneysel çalışma olmuştur. Bu alanda daha fazla çalışmaya ihtiyaç vardır.
Yazar isimleri: ['Hilmi Sefa YANGAL', 'Ahmet KARAKOÇ', 'Ahmet AKBULUT', 'Meriç GEDİKAĞAOĞLU']
Yayın Yılı: 30 Haziran 2022
Dergi ismi: Uluslararası Biyosistem Mühendisliği Dergisi
Yayın sayfa url: https://dergipark.org.tr/tr/pub/biyosistemmuhendisligi/issue/70995/991161
Yayın pdf linki: https://dergipark.org.tr/tr/download/article-file/1957365
