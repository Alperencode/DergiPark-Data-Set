Makale Başlığı: Yüksek zamansal çözünürlüklü çoklu-GNSS PPP-AR yönteminin yatay yönlü dinamik davranışları tespit edebilme yeteneğinin değerlendirilmesi
Özet: Bu çalışma geleneksel-Hassas Nokta Konumlama (PPP: Precise Point Positioning) ve PPP-AR (Ambiguity Resolution) yöntemlerinin yapı sağlığı izlemeleri ve Global Navigation Satellite Systems (GNSS)-sismolojisi uygulamalarındaki etkinliğini ve ilgili tekniklere çoklu-GNSS gözlemlerinin katkısını araştırmaktadır. Yöntemlerin performanslarını değerlendirmek için yatay yönde hareket edebilme kabiliyetine sahip bir sarsma tablası kullanılarak olası yapısal hareketleri temsil eden 5 mm ila 10 mm arasında değişen genliklere ve 0.3 Hz ila 1.2 Hz arasında frekanslara sahip harmonik salınımlar üretilmiştir. Ayrıca, 1989 Loma Prieta depremi, PPP tekniklerinin GNSS-sismolojisi uygulamalarındaki performanslarını incelemek için simule edilmiştir. 20 Hz örneklem aralığında toplanan veriler sadece-Global Positioning System (GPS) ve GPS/Galileo uydu gözlemleri kullanılarak geleneksel-PPP ve PPP-AR teknikleri ile değerlendirilmiş, elde edilen sonuçlar frekans ve zaman alanında Linear Variable Differential Transformer (LVDT) verileri ile karşılaştırılmıştır. Sonuçlar frekans alanında farklı uydu kombinasyonları ile iki yöntemden de elde edilen frekans ve genlik değerlerinin benzer olduğunu ifade ederken, zaman alanında PPP-AR tekniğinin geleneksel-PPP tekniğine olan üstünlüğünü ve çoklu-GNSS gözlemlerinin katkısını açık bir şekilde ortaya koymaktadır.
Yazar isimleri: ['Mert BEZCİOĞLU', 'Cemal Özer YİĞİT', 'Ahmet Anıl DİNDAR', 'Özgür AVCI']
Yayın Yılı: 14 Ekim 2022
Dergi ismi: Niğde Ömer Halisdemir Üniversitesi Mühendislik Bilimleri Dergisi
Yayın sayfa url: https://dergipark.org.tr/tr/pub/ngumuh/issue/73005/1141383
Yayın pdf linki: https://dergipark.org.tr/tr/download/article-file/2528799
