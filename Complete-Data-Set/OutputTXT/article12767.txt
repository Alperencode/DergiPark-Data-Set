Makale Başlığı: Damızlık Japon Bıldırcın (Coturnix coturnix Japonica) Rasyonlarına Maca (Lepidium meyenii) Tozu İlavesinin Performans, Yumurta Kalitesi ve Kuluçka Parametrelerine Etkisi
Özet: Bu çalışma damızlık bıldırcın rasyonlarına maca tozu eklenmesinin  performans, yumurta iç ve dış kalite ve bazı kuluçka özellikleri üzerine etkilerini tespit etmek için yürütülmüştür. Araştırmada 18 haftalık yaştaki  120  adet (80 dişi, 40 erkek) damızlık Japon bıldırcını kullanılmıştır. Bılrdırcınlar dört farklı seviyede maca tozu (0, 1, 2 ve 4 g/kg) içeren muamele grubu ve her muamele için beş tekerrür olmak üzere toplam 20 alt gruba rastgele dağıtılmıştır. Rasyona 1 g/kg maca tozu ilavesiyle yumurta kabuk kırılma direnci (P<0.05) ve kabuk oranı (P<0.01); 4 g/kg maca tozu ilavesiyle ise Haugh birimi önemli derecede artmıştır (P<0.05). Ancak rasyona farklı seviyelerde maca tozu ilavesi damızlık bıldırcınlarda performans ve kuluçka parametrelerini etkilememiştir (P>0.05). Bu çalışmanın sonuçlarına göre, damızlık bıldırcın rasyonlarına maca tozu performans ve kuluçka parametrelerini etkilemeksizin kabuk kalitesini iyileştirmek amacıyla 1 g/kg seviyesinde ilave edilebilir
Yazar isimleri: ['Seyit Ahmet GÖKMEN', 'Behlül SEVİM', 'Osman OLGUN']
Yayın Yılı: 12 Aralık 2022
Dergi ismi: Osmaniye Korkut Ata Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/okufbed/issue/73710/1050703
Yayın pdf linki: https://dergipark.org.tr/tr/download/article-file/2165607
