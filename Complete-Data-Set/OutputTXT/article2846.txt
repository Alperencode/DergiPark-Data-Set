Makale Başlığı: Alturistik Liderlik Algısının Prososyal Hizmet Davranışı Üzerindeki Etkisinde Sosyal Karşılaştırma Yöneliminin Rolü: Konaklama İşletmelerinde Bir Uygulama
Özet: Amaç – Bu çalışmanın amacı konaklama işletmelerindeki çalışanların alturistik liderlik algılarının prososyal hizmet davranışları üzerindeki etkisinde sosyal karşılaştırmanın rolünü belirlemektir.Yöntem/Metodoloji/Dizayn- Araştırmanın evrenini 4 ve 5 yıldızlı konaklama işletmeleri çalışanları oluşturmaktadır. Araştırmada kolayda örnekleme yöntemi kullanılarak Antalya ilinde faaliyet gösteren 4 ve 5 yıldızlı konaklama işletmelerinde çalışan 437 kişiden veriler elde edilmiştir. Elde edilen veriler Yapısal Eşitlik Modeli kullanılarak analiz edilmiştir.Sonuçlar- Araştırma sonucunda katılımcıların alturistik liderlik algısının prososyal hizmet davranışlarını ve sosyal karşılaştırma yönelimlerini olumlu yönde etkilediği, sosyal karşılaştırma eğiliminin ise prososyal hizmet davranışı üzerinde etkisinin bulunmadığı tespit edilmiştir. Katılımcıların alturistik liderlik algılarının prososyal hizmet davranışları üzerindeki etkisinde sosyal karşılaştırma yöneliminin negatif yönde düzenleyici bir etkiye sahip olduğu ancak, aracı etkisinin bulunmadığı belirlenmiştir.Katkı/Farklılıklar- Literatür incelendiğinde alturistik liderlik algısı, prososyal hizmet davranışı ve sosyal karşılaştırma yönelimi arasındaki etkileşimi inceleyen çalışmaya rastlanmamıştır. Bu nedenle araştırma literatürdeki bu boşluğun doldurulması açısından katkı sağlayacaktır. Ayrıca araştırmadan elde edilen sonuçlar sektörde faaliyette bulunan konaklama işletmelerinin sahip ve yöneticilerine çalışanların alturistik liderlik algısı, prososyal hizmet davranışı ve sosyal karşılaştırma yönelimi konuları ile ilgili eğilimini göstermesi açısından uygulamaya yönelik yol gösterebilecektir.
Yazar isimleri: ['Nuray TÜRKOĞLU', 'Okan TÜRK']
Yayın Yılı: 30 Kasım 2022
Dergi ismi: Bilgi Sosyal Bilimler Dergisi
Yayın sayfa url: https://dergipark.org.tr/tr/pub/bilgisosyal/issue/73555/1193672
Yayın pdf linki: https://dergipark.org.tr/tr/download/article-file/2727221
