Makale Başlığı: İklim Değişikliği ve Ormanlar Arasındaki İlişkinin Medyadaki Yeri
Özet: Ormanların iklim değişikliğindeki rolünün toplum tarafından daha iyi anlaşılmasını sağlayacak çalışmalara ihtiyaç vardır. Bunun için medya önemli bir araçtır. Bu çalışma; iklim değişikliğiyle ormanlar ve ormansızlaşma arasındaki ilişkiyi medya aracılığıyla ortaya koymak ve bu haberlerin yeterliliğini sorgulamak amacıyla yapılmıştır. Bu amaç doğrultusunda; Türkiye’de seçilen altı gazetenin internet sitelerinde yer alan küresel iklim değişikliği ile ilgili haberlerin, Ocak 2009-Aralık 2018 tarihleri arasındaki 10 yıllık süreçte yıllar içindeki dağılımı ve bu haberlerdeki ormansızlaşmayla iklim değişikliği arasında kurulan ilişkiler incelenmiştir. Bulgulara göre; iklim değişikliği haberlerinin son yıllarda artış eğilimi içerisinde olduğu, fakat bu haberler içinde; “Orman, ağaç, bitki, biyolojik çeşitlilik, ormansızlaşma, yeşil alan vb.” haberlerin oranının sadece %12,4 oranında yer aldığı ortaya çıkmıştır. Ormanları veya ormansızlaşmayı ilişkilendiren haberlerin medyada yeterince yer bulmadığı, bundan öte sadece medyanın değil, dernek, vakıf ve platformlar ile uzman ve akademisyenlerin de ormanlarla iklim değişimi ilişkisini yeterince kuramadığı veya medya ve kamuoyuyla pek paylaşmadığı düşüncesine varılmıştır.
Yazar isimleri: ['Erdoğan ATMIŞ', 'Doğanay TOLUNAY', 'Damla YILDIZ']
Yayın Yılı: 15 Aralık 2022
Dergi ismi: Bartın Orman Fakültesi Dergisi
Yayın sayfa url: https://dergipark.org.tr/tr/pub/barofd/issue/72573/1095908
Yayın pdf linki: https://dergipark.org.tr/tr/download/article-file/2342582
