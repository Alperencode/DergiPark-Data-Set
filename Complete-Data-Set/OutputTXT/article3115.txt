Makale Başlığı: Yetişkin Bireylerde Ölüm Algısının Manevi İyi Oluş Üzerine Etkisi
Özet: Küreselleşen dünyada insanlığın iç huzura ve özün değerine duyduğu ihtiyaç, manevi iyi oluş kavramının önemini artırmıştır. Tanımlayıcı tipte yapılan bu araştırma ile ölüme verilen anlamın manevi iyi oluşa etkisini incelemek amaçlanmış ve 523 yetişkin birey araştırmaya katılmıştır. Veriler Sosyodemografik Veri Formu, Ölümün Kişisel Anlamları Ölçeği ve Manevi İyi Oluş Ölçeği ile çevirim içi olarak toplanmıştır. Yapılan lojistik regresyon analizinde manevi iyi oluş puanının yordanmasında Yok Olma faktörü puanındaki bir puanlık artış 0,91 kat, Ölüm Sonrası Hayat faktörü puanındaki bir puanlık artış 1,38 kat, yaştaki bir birimlik artış 1,06 kat artış sağlamaktadır. Ayrıca çalışanlarda çalışmayanlara göre manevi iyi oluş 1,66 kat artmaktadır. Araştırma sonuçlarına göre ölümden sonra hayatın varlığına inanmanın, ileri yaşın ve çalışmanın manevi iyi oluşu artırdığı, ölümü yok olma olarak algılamanın manevi iyi oluşu azalttığı söylenebilir.
Yazar isimleri: ['Didem AYHAN', 'Hilal SEKİ ÖZ']
Yayın Yılı: 1 Eylül 2022
Dergi ismi: Black Sea Journal of Health Science
Yayın sayfa url: https://dergipark.org.tr/tr/pub/bshealthscience/issue/68048/1110155
Yayın pdf linki: https://dergipark.org.tr/tr/download/article-file/2402041
