Makale Başlığı: Türkiye Doğu Akdeniz Havzasının Seçilmiş Su Kütlelerinde Sulama Suyu Kalitesi
Özet: Türkiye, elverişli iklim koşullarına ve tarım için kullanılabilecek su kaynaklarına sahip bir ülkedir. Ülkedeki yüzey sularının çoğu sulama amaçlı kullanılabilir. Elektrik iletkenliği (EC), sulama suyunun tuzluluğunun bir ölçüsüdür, tuzluluk da doğrudan ppm cinsinden ölçülebilir. Yüksek tuzlu su, yüksek ozmotik basınç nedeniyle bitki köklerinin su beslemesini engellemekte, bu da sulama suyunun etkinliğini azaltmaktadır. Kalsiyum ve magnezyum miktarlarına göre sodyum miktarının bir ölçüsü olan Sodyum adsorpsiyon oranı (SAR), sulama suyunun kalitesinin bir göstergesidir. Sulama suyundaki yüksek SAR değerleri, infiltrasyon diye bilinen toprakta geçirimsizlik sorununa ve ürünün su alımında azalma oluşmasına yol açar. Bu çalışmada, Doğu Akdeniz Havzasından seçilen dört yüzey suyu, sulama amacıyla kullanılabilirliklerini değerlendirmek için seçilmiştir. Doğu Akdeniz Havzası, iklim koşulları nedeniyle verimli bir arazi olduğundan, havzanın sulama suyunun kalitesinin izlenmesi büyük önem taşımaktadır. Seçilen yüzey suyu kütleleri 2015 ile 2019 yılları arasında üç aylık aralıklarla analiz edilmiştir. Tuzluluk ve alkalinite sınıfları, iyi sulama suyu kalitesine karşılık gelen ve her tür bitkiyi sulamak için kullanılabilen C2-S1 olarak bulunmuştur.
Yazar isimleri: ['Sevtap KARAKURT']
Yayın Yılı: 30 Haziran 2022
Dergi ismi: Bilecik Şeyh Edebali Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/bseufbd/issue/70447/947290
Yayın pdf linki: https://dergipark.org.tr/tr/download/article-file/1804396
