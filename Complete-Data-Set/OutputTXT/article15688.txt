Makale Başlığı: EBEVEYNLERİN OTİZMLİ ÇOCUKLARIYLA İLGİLİ GÜNLÜK YAŞAM SÜRECİNDE KARŞILAŞTIKLARI GÜÇLÜKLERİN İNCELENMESİ
Özet: Otizm Spektrum Bozukluğu (OSB) tanılı çocukların belirli yiyeceklerin dışındaki yiyecekleri reddetmesi ve kendisini yaralaması gibi çeşitli davranış problemleri bulunmaktadır (Töret, Özdemir, Selimoğlu ve Özkubat, 2014). Ebeveynlerin içinde bulundukları güçlüklerin anlaşılması açısından OSB’li çocukların yukarıda belirtilen durumları önemli ipuçları sunmaktadır. Ancak Türkiye’de OSB’li çocuğu olan ebeveynlerin yaşadıkları güçlüklerle ilgili araştırmalar sınırlıdır. Dolayısıyla, bu araştırmanın amacı, ebeveynlerin otizmli çocuklarıyla ilgili günlük yaşamda karşılaştıkları güçlüklerin ortaya çıkartılmasıdır. Araştırma nitel araştırma yöntemlerinden yarı yapılandırılmış görüşme yöntemi ile desenlenmiştir. Araştırmaya 2020-2021 eğitim öğretim yılında Konya ili merkez ilçesinde OSB’li çocuğu özel özel eğitim ve rehabilitasyon merkezine devam eden 43 ebeveyn katılmıştır. Araştırmacılar tarafından hazırlanan yarı yapılandırılmış görüşme formu aracılığıyla veriler toplanmıştır. Araştırmada elde edilen veriler betimsel analiz tekniği ile analiz edilmiştir. Araştırma sonucunda OSB'li çocuklarının problem davranışları, sınırlı iletişim ve etkileşim kurmaları nedeniyle ebeveynlerin güçlükler yaşadıkları görülmüştür. Ayrıca ebeveynlerin, OSB’li çocuklarına beceri öğretimi yaparken güçlükler yaşadıkları ortaya çıkmıştır. 
Yazar isimleri: ['M. Abdulbaki KARACA', 'Kevser KILIÇ', 'Hakan SARI']
Yayın Yılı: 30 Aralık 2021
Dergi ismi: Turkish Special Education Journal: International
Yayın sayfa url: https://dergipark.org.tr/tr/pub/tseji/issue/67609/1038190
Yayın pdf linki: https://dergipark.org.tr/tr/download/article-file/2138496
