Makale Başlığı: ÖĞRETİM ELEMANLARININ EĞİTİMDE ÇOKKÜLTÜRLÜLÜK TUTUMLARI
Özet: Çalışmanın amacı Eğitim Fakültesi akademisyenlerinin eğitimde çokkültürlülük hakkındaki tutumlarını saptamaktır. Bu genel amaç çerçevesinde bağımsız değişkenler olarak Eğitim Fakültesi akademisyenlerinin tutumlarının bazı demografik özelliklere göre farklılık gösterip göstermediği incelenmiştir. Çalışma, 2016-2017 bahar yarıyılında Trakya Üniversitesi Eğitim Fakültesinde kadrolu olarak görev yapmakta olan 94 akademisyen ile yürütülmüştür. Veri toplama aracı olarak, Yazıcı, Başol, Toprak (2009) tarafından hazırlanan “Öğretmenlerin Çokkültürlü Eğitim Tutumları Ölçeği” kullanılmıştır. Ölçek 5'li derecelemeli 20 maddeden oluşmaktadır.  Bu araştırmada verilerin istatistiksel çözümlenmesinde t testi, varyans analizi ve farkın kaynağını saptamak amacıyla Post hoc analiz için LSD teknikleri kullanılmıştır.Eğitim fakültesi öğretim elemanlarının araştırmada sorgulanan tüm bağımsız değişkenlerdeki durumları ne olursa olsun, hepsinin eğitimde çokkültürlülük hakkında yüksek düzeyde olumlu tutuma sahip oldukları görülmektedir.  Öğretmenleri yetiştirecek olan öğretmenlerin olumlu tutuma sahip olmaları sevindiricidir.
Yazar isimleri: ['Ayşegül Zeynep ERGİN', 'Yeşim FAZLIOĞLU', 'Demirali Yaşar ERGİN']
Yayın Yılı: 28 Eylül 2022
Dergi ismi: Trakya Eğitim Dergisi
Yayın sayfa url: https://dergipark.org.tr/tr/pub/tred/issue/72743/790617
Yayın pdf linki: https://dergipark.org.tr/tr/download/article-file/1274556
