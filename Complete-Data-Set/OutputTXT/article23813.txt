Makale Başlığı: EÜAŞ Merkez Kampüs 2021 Yılı Karbon Ayak İzinin Hesaplanması
Özet: Bu çalışmayla, Elektrik Üretim Anonim Şirketi (EÜAŞ) Merkez Kampüs yerleşkesi sınırları içinde personel aktiviteleri kapsamında oluşan karbon ayak izinin hesaplanması, değerlendirilmesi, karbon ayak izini azaltacak önlemlerin belirlenmesi, eğitim/farkındalık çalışmalarının yapılması ve doğal kaynakların daha sürdürülebilir kullanılmasına katkıda bulunulması amaçlanmıştır. Emisyon kaynakları, ısınma kaynaklı doğalgaz tüketimi, elektrik tüketimi, su tüketimi, merkez kampüs garaj araçları tarafından harcanan yakıt, servis ulaşım ağındaki araçların harcadığı yakıt, yurt içi ve yurt dışı göreve giden personelin otobüs-uçak seyahatinde harcanan yakıt ve kuruma özel aracıyla gelen personelin harcadığı yakıt olarak belirlenmiştir. Sayısal veriler için hesaplama yöntemi olarak Hükümetler arası İklim Değişikliği Paneli (IPCC)’nin ve İngiltere Çevre, Gıda ve Köy İşleri Bakanlığı (DEFRA)’nın metodolojileri kullanılmıştır. Çalışma sonucunda 2021 yılında EÜAŞ Merkez Kampüste personel faaliyeti sonucu oluşan toplam karbon miktarı 2.570 ton CO₂ eşdeğeri, 2021 Aralık sonu itibariyle EÜAŞ Merkez Kampüs personel sayısının 1.126 olduğu dikkate alındığında kişi başı karbon ayak izi değeri 2,28 ton CO₂ eşdeğeri olarak hesaplanmıştır. Bu değerin gelecek yıllarda düşürülmesi adına bina yalıtımı ve servis ağındaki araçların hibritleştirilmesi gibi önerilerde bulunulmuştur.
Yazar isimleri: ['İzzet ALAGÖZ', 'Erhan COŞKUN', 'Selin BABAOĞLU', 'Resul KAYKAÇ', 'Aygül CİDACI']
Yayın Yılı: 30 Kasım 2022
Dergi ismi: Çevre İklim ve Sürdürülebilirlik
Yayın sayfa url: https://dergipark.org.tr/tr/pub/itucis/issue/70227/1172709
Yayın pdf linki: https://dergipark.org.tr/tr/download/article-file/2639888
