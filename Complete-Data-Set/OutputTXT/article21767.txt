Makale Başlığı: Aydın İli (Türkiye) meyve bahçelerindeki Drosophilidae (Diptera) familyası türlerinin mevsimsel yoğunlukları ve tür çeşitliliği ve birlikte saptanan diğer Diptera türleri
Özet: Bu çalışmada Aydın İli’ndeki üç meyve bahçesinde Drosophilidae (Diptera) familyası türlerinin belirlenmesi ve bunların mevsimsel yoğunluklarının araştırılması amaçlanmıştır. Aynı zamanda çalışmada saptanan diğer diptera türleri de incelenmiştir. Çalışmalar Eylül 2018-Ocak 2020 tarihleri arasında içerisinde üzüm sirkesi bulunan besin cezbedici tuzaklar kullanılarak yürütülmüştür. Çalışma sonunda, tuzaklarda 11 Drosophilidae türü ve ayrıca yedi familyadan 10 farklı sinek türü belirlenmiştir. Drosophilidae türlerinden Drosophila subobscura Collin, 1936 toplam 1 964 birey olarak çalışma bahçelerinde belirlenmiş ve en çok yakalanan tür olmuştur. Bunu sayısal olarak Drosophila immigrans Sturtevant, 1921, Drosophila melanogaster Meigen, 1830, Zaprionus tuberculatus Malloch, 1932 ve Drosophila suzukii Matsumura, 1931 izlemiştir. Bahçelerde en çok drosophilid 1 836 birey ile Nisan (2019) ayında elde edilmiştir. Drosophilid türleri sayısal olarak birlikte dikkate alındığında, mevsimsel dalgalanmalar göstermiş olup, bunlardan ilk tepe noktası Nisan (2019) ayında ve ikincisi Kasım-Aralık (2019) aylarında ortaya çıkmıştır. Ancak, drosophilid türleri yaz ayları süresince oldukça düşük sayılarda tuzaklara yakalanmıştır. Çalışmada saptanan Aulacigaster falcata Papp, 1997 (Diptera: Aulacigastridae) Türkiye faunası için ilk kayıt niteliğindedir.
Yazar isimleri: ['Hüseyin BAŞPINAR', 'Tülin AKŞİT', 'Alper KESİCİ', 'Ferenc DEUTSCH', 'Balazs KİSS', 'Laszlo PAPP']
Yayın Yılı: 30 Eylül 2022
Dergi ismi: Türkiye Entomoloji Dergisi
Yayın sayfa url: https://dergipark.org.tr/tr/pub/entoted/issue/71123/1088263
Yayın pdf linki: https://dergipark.org.tr/tr/download/article-file/2311322
