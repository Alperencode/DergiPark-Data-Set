Makale Başlığı: Physiological responses of epiphytic lichens to air quality of Nilüfer district in Bursa city        Bursa şehrindeki Nilüfer ilçesinde epifitik likenlerin hava kalitesine karşı verdiği fizyolojik tepkiler
Özet: Bu çalışmada, kirleticilerden uzak bir kırsal alan olan Uludağ Kirazlıyayla'da belirlenen bölgeden likenlerle kaplı Abies sp. dalları, Bursa şehrinin merkez ilçesi Nilüfer'de, kirleticilere daha fazla maruz kalan bir bölgeye nakledildi. Epifitik liken türlerinin (Hypogymnia physodes (L.) Nyl., Parmelia sulcata Taylor ve Pseudevernia furfuracea (L.) Zopf) fotosentetik pigment içerikleri üçer aylık zaman aralığıyla ölçülmüş, bir yıllık pigment değişim oranları ve mevsimsel kirleticilere maruz kalma istatistiksel olarak değerlendirilmiştir. Klorofil bozulması H. physodes numunelerinde kontrole göre kış aylarında artmış, yaz aylarında ise azalmıştır. P. furfuracea örnekleri için kışın azaldı ve yazın arttı. P. sulcata'da, kontrol ve nakledilen numunelerde ölçülen değerler arasında anlamlı bir fark bulunmadı. Klorofil bozulması, uzun transplantasyon süresi olan kontrol örneklerine kıyasla P. furfuracea için önemli ölçüde artar ve P. sulcata için azalır. Klorofil a miktarı, H. physodes ve P. sulcata için transplantasyon süresinin uzamasına bağlı olarak kontrol örneklerine göre önemli ölçüde azalırken, P. furfuracea'daki değişim önemli değildi. Klorofil b ve karotenoit içeriği, transplantasyon süresinin uzamasına bağlı olarak kontrol örneklerine kıyasla her üç liken türünde de önemli ölçüde azalmıştır.
Yazar isimleri: ['Vesile Ebru KARAKAŞ', 'Şule ÖZTÜRK', 'Şaban GÜVENÇ', 'Seyhan ORAN']
Yayın Yılı: 15 Aralık 2022
Dergi ismi: Biyolojik Çeşitlilik ve Koruma
Yayın sayfa url: https://dergipark.org.tr/tr/pub/biodicon/issue/73773/1120833
Yayın pdf linki: https://dergipark.org.tr/tr/download/article-file/2445286
