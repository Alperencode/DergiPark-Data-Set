Makale Başlığı: Öğretmenliğin Mesleki İşlevine Yönelik Öğretmenlerin Varsayımları Etkileyen Eğitim Politikalarının Rolü
Özet: Araştırmanın amacı, eğitim politikalarının öğretmenlerin mesleki işlevine yönelik varsayımları üzerindeki rolünün incelenmesi ve öğretmenlerin görüşleri belirlenerek çözüm önerileri geliştirmektir. Araştırma deseni olarak nitel araştırma yöntemlerinden olgubilim deseni kullanılmıştır. Araştırma grubunu devlet okulu olan ilkokul ve ortaokul kademelerinde görev alan 25 öğretmen oluşturmaktadır. Araştırmanın örnekleminin belirlenmesinde amaçlı örnekleme yöntemi kullanılmıştır. Araştırmanın verileri içerik analizi yoluyla analiz edilmiştir. Araştırmanın bulgularına göre, öğretmenliğin mesleki işlevlerine yönelik öğretmenlerin varsayımlarının nedenlerine ilişkin temalardan en çok “mesleğin değeri” teması öne çıkmıştır. Eğitim politikalarına ilişkin görüşlerine yönelik en çok “insan kaynağına yönelik politikalar” teması belirtilmiştir. Öğretmenliğin mesleki işlevine yönelik varsayımları üzerinde “eğitim politikalarının olumsuz rolü” vurgulanmaktadır. Eğitim politikaları açısından öğretmenliğin mesleki işlevlerine yönelik varsayımlara katkı sağlayacak önerilerde en çok “meslek odaklı düzenlemeler” teması ön plana çıkmıştır.
Yazar isimleri: ['Esen ALTUNAY', 'Esra BAŞAK']
Yayın Yılı: 15 Eylül 2022
Dergi ismi: İnönü Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/inuefd/issue/72592/1022623
Yayın pdf linki: https://dergipark.org.tr/tr/download/article-file/2077604
