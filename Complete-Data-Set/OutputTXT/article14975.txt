Makale Başlığı: Lisansüstü Öğrencilerin Lisansüstü Eğitime İlişkin Görüşleri
Özet: Bu araştırmanın amacı lisansüstü öğrencilerin lisansüstü eğitime ilişkin görüşlerini ortaya çıkarmaktır. Bu kapsamda lisansüstü öğrencilerin lisansüstü eğitimi alma nedenleri, lisansüstü eğitimden beklentileri, lisansüstü eğitimde yaşadıkları iletişim sorunları ve lisansüstü eğitimde değerlendirmeye ilişkin görüşleri ortaya konmuştur. Ayrıca öğrencilerin lisansüstü eğitime ilişkin algıları ortaya çıkarılması amaçlanmıştır. Araştırmada nitel araştırma desenlerinden vaka çalışması deseni kullanılmıştır. Araştırmanın çalışma grubu 2021-2022 eğitim-öğretim yılında 11 farklı üniversitede farklı lisansüstü seviyelerde öğenim görmekte olan 20 öğrenciden oluşmaktadır. Örneklem seçiminde amaçlı örnekleme yöntemlerinden maksimum çeşitlilik örnekleme yöntemi tercih edilmiştir. Veriler araştırmacılar tarafından hazırlanan yarı yapılandırılmış görüşme formuyla toplanmıştır. Elde edilen veriler içerik analizi yöntemi ile çözümlenmiştir. Araştırma sonuçlarına göre öğrencilerin lisansüstü eğitimi yapma gerekçelerinin farklılık gösterdiği, doktora öğrencilerinin yüksek lisans öğrencilerine göre bu konuda daha fazla görüşe sahip oldukları ortaya çıkmıştır. Lisansüstü eğitime başlamadan önce yüksek lisans öğrencilerinin lisansüstü eğitime ilişkin beklentilerinin çoğunlukla karşılandığı ortaya çıkarken, doktora öğrencilerinin lisansüstü eğitme ilişkin sahip olduğu beklentilerinin yüksek lisans öğrencilerine göre daha çok karşılandığı tespit edilmiştir. Lisansüstü eğitimde öğrencilerin çoğunlukla iletişim problemi yaşadıkları, bu süreçte yüksek lisans öğrencilerinin doktora öğrencilerine göre daha fazla iletişim sorunu yaşadıkları ortaya çıkmıştır. Ayrıca lisansüstü eğitimde değerlendirme sürecinin öğrenciler açısından üründen çok sürece yönelik olması gerektiği görüşüne sahip oldukları tespit edilmiştir. Lisansüstü öğrencilerinin lisansüstü eğitime ilişkin olumlu algıya sahip olduğu tespit edilmiştir. Ortaya çıkan sonuçlar doğrultusunda lisansüstü öğrencilerin eğitimleri boyunca yaşamış olduğu sorunların ortadan kaldırılmasına ve lisansüstü eğitime yönelik olumlu algıya sahip olmalarını sağlamaya yönelik politikaların geliştirilmesine yönelik öneriler ileri sürülmüştür.
Yazar isimleri: ['Musa POLAT', 'Hüseyin POLAT', 'Serkan SÜREN', 'İsmail SALDÜZ', 'İsa POLAT', 'Mustafa POLAT', 'Döndü KILIÇ ÖTER', 'Burhan KILIÇ']
Yayın Yılı: 30 Haziran 2022
Dergi ismi: The Journal of International Lingual Social and Educational Sciences
Yayın sayfa url: https://dergipark.org.tr/tr/pub/jilses/issue/71086/1093081
Yayın pdf linki: https://dergipark.org.tr/tr/download/article-file/2331393
