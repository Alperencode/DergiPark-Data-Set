Makale Başlığı: Hafif Beton Üretimi İçin Gerekli Olan Hafif Agrega Miktarının Yapay Sinir Ağı ile Tahmin Edilmesi
Özet: Bu çalışmanın amacı hafif beton üretilirken hedef mukavemet için gerekli olan hafif agrega miktarının tayin edilmesi ve gelecek çalışmalarda üretilecek hafif betonlar için pratik bir karışım tasarımı sunmaktır. Bu amaçla literatürde yer alan hafif beton ile ilgili çalışmalar detaylı bir şekilde incelenmiştir. Bu çalışmalarda bulunan hafif betonlara ait veriler sınıflandırılmış ve listelenmiştir. Literatürden hafif betonlara ait karışım bileşenleri ve hedef basınç dayanımı değerleri alınmıştır. Literatürden alınan deneysel veriler ile bir Yapay Sinir Ağı (YSA) modeli geliştirilmiştir. Bu modelde su, çimento, normal agrega, toz, kimyasal katkı, hedef basınç mukavemet ve hafif agrega tipi giriş olarak kullanılmıştır. Modelin çıkışı ise hafif agrega miktarı olarak belirlenmiştir. Düzenlenen veriler geliştirilen YSA modeli kullanılarak hafif beton bileşimindeki hafif agrega miktarının tahmininde kullanılmıştır. Geliştirilen model çıkışları ile literatürden alınmış deneysel veriler karşılaştırılmıştır. Geliştirilen YSA modeli ile elde edilen sonuçlar ile deneysel veriler arasındaki farklar uygun sınırlar içerisinde bulunmuştur. Sonuç olarak geliştirilen YSA modelinin hedeflenen çıkışı başarılı bir şekilde ve yüksek doğrulukta tahmin ettiği görülmektedir. Böylece hedef basınç dayanımı belirlenmiş olan bir hafif beton karışımı için hafif agrega miktarı hızlı, pratik ve yüksek doğrulukta tahmin edilmiş olacaktır.
Yazar isimleri: ['Rabia Nur SAĞLAM', 'Merve AÇIKGENÇ ULAŞ', 'Kürşat Esat ALYAMAÇ']
Yayın Yılı: 30 Eylül 2022
Dergi ismi: Fırat Üniversitesi Mühendislik Bilimleri Dergisi
Yayın sayfa url: https://dergipark.org.tr/tr/pub/fumbd/issue/72789/1133877
Yayın pdf linki: https://dergipark.org.tr/tr/download/article-file/2499414
