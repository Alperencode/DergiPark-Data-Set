Makale Başlığı: Mustafa Kutlu’nun Sevincini Bulmak Eserine Mutfaktan Bakmak
Özet: Bir uzun hikâye (novella) olan Sevincini Bulmak, Mustafa Kutlu tarafından Eylül 2018’de yayımlanmıştır. Çerçeve hikâye tekniği kullanılarak oluşturulan eserde, yazar-anlatıcının yanı sıra hikâye kişileri ve okur da anlatıcı görevini üstlenirler. Mustafa Kutlu, eserinin adının Prof Dr. Ayhan Yücel’in aynı adlı deneme kitabından alındığını kitabın başında belirtir. Yazar-anlatıcı ile diğer anlatıcıların anlattıklarının birbirine karıştığı hikâyede, geriye dönüşler çoğunluktadır. Sanatı, kâinatın, evrenin ahengine katılmak olarak gören yazar, Allah’ın yarattığı her şeyde bu ahengin bulunabileceğini savunur. Bir Allah’ı arama ve bulma hikâyesi olan eser, bünyesinde barındırdığı yeme-içme kültürüne ait bilgilerle dikkatleri çeker. Bu makalenin amacı, Sevincini Bulmak’ta mutfak ve sofra kültürünün nasıl yer aldığını araştırmaktır. Hikâye kişileri ne yer, ne içerler? Anlatıcılar yeme-içme kültürü üzerine neler söylerler? Bu gibi soruların cevaplarının arandığı makalede, Mustafa Kutlu’nun Yeni Şafak gazetesinde yayımladığı yeme içmeye ve mutfağa dair yazılarından da faydalanılmıştır.
Yazar isimleri: ['Derya KILIÇKAYA']
Yayın Yılı: 30 Eylül 2022
Dergi ismi: Mecmua
Yayın sayfa url: https://dergipark.org.tr/tr/pub/mecmua/issue/72670/1109083
Yayın pdf linki: https://dergipark.org.tr/tr/download/article-file/2397356
