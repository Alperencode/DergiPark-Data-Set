Makale Başlığı: Keçilerde Total ve Diferansiyel Lökosit Sayımlarında Otomatik Kan Analizörü ve Manuel Periferik Yayma Yöntemi Sonuçlarının Karşılaştırılması
Özet: Abacus Vet 5 (AV5), keçilerde toplam ve 3 parçalı diferansiyel (lenfositler, nötrofiller ve monositler) lökosit (WBC) sayısı sunan hacimsel empedans tabanlı otomatik bir hematoloji analizörüdür. Bu çalışmada, keçilerde AV5 hematoloji analizörü ile ölçülen toplam ve diferansiyel lökosit sayılarının (mutlak ve bağıl), kan yaymalarından manuel yöntemle elde edilen sonuçlarla karşılaştırılması amaçlandı. Ayrıca iki yöntemin uyumluluğunun karşılaştırılması da amaçlanmaktadır. Kırk kıl keçisinin (9 sağlıklı ve 31 hasta) kan örnekleri her iki yöntemle de analiz edildi. Değerler arasındaki ilişkiler korelasyon katsayısı ile, yöntemler arasındaki uyumlar ise Bland-Altman yöntemi ile değerlendirildi. İki yöntem arasındaki korelasyon, toplam WBC sayıları (rho = 0.963, p = 0.000), mutlak nötrofiller (rho = 0.964, p = 0.000) ve lenfositler (rho = 0.928, p = 0.000) için çok iyi, nötrofil yüzdeleri için iyi (rho = 0.824, p = 0.000) ve mutlak monositler için zayıftı (rho = 0.426, p = 0.006). Lenfosit (% -8,25) ve nötrofil (%10,02) yüzdeleri için yanlılık göreceli olarak önemli ve güven aralıkları geniş olmasına rağmen, Bland-Altman yönteminde iki yöntem arasında tüm parametreler için uyum kabul edilebilirdi. Sonuç olarak, AV5 hematoloji analizörü keçilerde toplam ve diferansiyel WBC sayıları için iyi performans göstermiştir. Bununla birlikte, anormal sonuçlar yine de bir kan frotisi incelemesi ile doğrulanmalıdır.
Yazar isimleri: ['Gülten Emek TUNA']
Yayın Yılı: 15 Mayıs 2022
Dergi ismi: Harran Üniversitesi Veteriner Fakültesi Dergisi
Yayın sayfa url: https://dergipark.org.tr/tr/pub/huvfd/issue/69895/1096972
Yayın pdf linki: https://dergipark.org.tr/tr/download/article-file/2346801
