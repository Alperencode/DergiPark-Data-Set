Makale Başlığı: Do Energy Prices and Industrialization Affect Energy Intensity? The Case of Turkey Under Structural Breaks
Özet: Bu çalışmanın diğer çalışmalardan farkı, enerji talebinin yarısından fazlasını ithal ederek gerçekleştiren Türkiye’nin enerji yoğunluğunun araştırılmasıdır. Türkiye’de 2019 yılında kişi başı GSYİH 1968 yılına göre %347 artış göstermişken, buna paralel olarak kişi başı enerji tüketimi %324 oranında artış göstermiştir. Diğer bir ifadeyle, Türkiye’de enerjinin verimli kullanımı teknolojik gelişmelere rağmen halen büyük bir sorun olmaya devam etmektedir. Dolayısıyla enerji konusunda dışa bağımlı olan Türkiye’de enerji yoğunluğunun azaltılması önemli görülmektedir. Bu çalışmada Türkiye ekonomisinde 1968-2019 döneminde kişi başına düşen GSYİH, sanayileşme ve enerji fiyatları ile enerji yoğunluğu arasındaki ilişki araştırılmaktadır. Ampirk yöntem olarak yapısal kırılmalara izin veren Perron (1989) ve Zivot ve Andrews (1992) testleriyle birim kök süreç tespit edilmiş ve yapısal kırılmalı eşbütünleşme testi olan Gregory ve Hansen (1996) testi kullanılmıştır. Ampirik bulgular, değişkenler arasında uzun dönemli bir ilişkinin olduğunu göstermektedir. Eşbütünleşme tahmincisi olarak Tam Değiştirilmiş En Küçük Kareler Yöntemi (FMOLS) tahmincisi kullanılmıştır. Eşbütünleşme tahmini sonuçlarına göre, ekonomik büyüme ve enerji fiyatlarındaki artışlar enerji yoğunluğunu azaltmaktadır. Ancak yüksek sanayileşme, daha yoğun enerji kullanımına yol açmaktadır.
Yazar isimleri: ['Mustafa NAİMOĞLU', 'Sefa ÖZBEK']
Yayın Yılı: 29 Ağustos 2022
Dergi ismi: Bingöl Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/biibfad/issue/72366/1001739
Yayın pdf linki: https://dergipark.org.tr/tr/download/article-file/1998472
