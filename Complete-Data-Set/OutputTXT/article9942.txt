Makale Başlığı: Öğretmenlerde Cinsiyete Göre Yaşam Doyumunun İncelenmesi Bir Meta-Analiz Çalışması
Özet: Bu çalışmada amaç öğretmenlerde cinsiyetin yaşam doyumuna etkisi nedir sorusuna yönelik bir meta-analiz yapmaktır. Yaşam doyumunun cinsiyete göre etki büyüklüğünü hesaplayabilmek için SOF analiz yöntemi kullanılmıştır. Bu araştırmanın değişkenlerine uygun verileri içeren 17 araştırma analize eklenmiştir. Çalışmanın örneklemini 4152’i kadın ve 3275’si erkek toplam 7367 öğretmen oluşturmaktadır. Meta-analiz sonucunda REM göre istatistiksel olarak anlamlı ve kadınlar lehine küçük düzeyde (Cohen d=0.20) etki büyüklüğü saptanmıştır. Genel etki düzeyi açısından orta düzeyde heterojenlik olduğu görülmüştür (Q=33,906, p=0,005; I2=52.922). Yayın yanlılığının anlaşılması için ilgili yöntemler kullanılmıştır ve yayın yanlılığına rastlanmamıştır. Ayrıca araştırmaların gerçekleştiği yılara ilişkin yapılan moderatör analiz sonucunda meta-analize dahil edilen araştırmaların ortalama etki büyüklüğü değerleri (CI -0,00793; 0,01692, p˃0,05) hesaplanmıştır. Yıllar moderatörü için araştırmalar arası varyans istatistiksel açıdan anlamlı değildir (Qb=0,50352, p˃0,05). Yani yıllar sentez sonucunu değiştirmiyor şeklinde yorumlanabilir. Sonuç olarak yapılan bu meta-analiz çalışmasında cinsiyet açısından istatistiksel olarak anlamlı ve kadınlar lehine küçük düzeyde (Cohen d=0.20) etki büyüklüğü saptanmıştır. Bu konuyla ilgili yapılması planlanan araştırmalarda yaşam doyumu düzeyinin erkek öğretmenlerde niçin düşük ve kadın öğretmenlerde niçin göreceli olarak yüksek olduğuna dönük nitel araştırmalar yapması önerilebilir.
Yazar isimleri: ['Nuri ERDEMİR', 'Ali KIŞ', 'Zeynel Abidin ERDEMİR']
Yayın Yılı: 30 Haziran 2022
Dergi ismi: Kahramanmaraş Sütçü İmam Üniversitesi Eğitim Dergisi
Yayın sayfa url: https://dergipark.org.tr/tr/pub/ksued/issue/70839/1116020
Yayın pdf linki: https://dergipark.org.tr/tr/download/article-file/2425174
