Makale Başlığı: Karacaoğlan ve Dadaloğlu’nun Şiirlerinde Duyarlılık ve Sevgi Değerleri
Özet: Değer; bireylerin ve toplumların ortak paydada yaşantı oluşturmalarında etkili olan sosyal, duyuşsal ve eğitsel referanslardır. Değerler, bireylerin ve dolayısıyla toplumların öz benliklerinin oluşmasında etkin rol oynamaktadır. Günümüzde teknolojinin hızla gelişmesi toplumsal ve bireysel bazı problemleri de beraberinde getirmiştir. Değerler eğitimi bu noktada toplum üyelerine bütünsel gelişim aşamalarının sağlam temeller üzerine inşa edilmesi süreçlerinde alternatifler sunarak öz benliklerinin korunmasını sağlamaktadır. Millî ve kültürel varlığın oluşmasında ve gelecek nesillere aktarılma süreçlerine katkı sunan bireylerin yetişmesinde değerler eğitiminin önemi büyüktür. Bu çalışmada Karacaoğlan ve Dadaloğlu’na ait şiirler sevgi ve duyarlılık değerleri bağla-mında incelenmiştir. Şiir örnekleri; âşıklardaki sevgi ve duyarlılık bilincinin yansımaları lite-ratüre dayalı kaynak tarama yöntemiyle ele alınmıştır. Âşıkların eserlerindeki değerler bireysel ve toplumsal birlikteliğe zemin hazırlamaktadır. Âşık tarzı Türk şiiri geleneği, Türk toplumunun millî ve kültürel zenginliğinin hem oluşma aşamasında hem de aktarımında güçlü bir etkiye sahiptir. Çalışmanın hedefi; âşıklık geleneğinin değerlerin oluşmasında, yaşatılmasında ve aktarılmasındaki payının büyüklüğüne dikkat çekmektir. Böylelikle halk biliminin; toplumların millî kimliğinin oluşmasında, kültürel zenginliğin yaşatılmasında ve değerlerin nesilden nesile ulaştırılmasındaki katkısının önemi vurgulanmak istenmiştir.
Yazar isimleri: ['Hatice GÖKTÜRK']
Yayın Yılı: 16 Mayıs 2022
Dergi ismi: AKRA Kültür Sanat ve Edebiyat Dergisi
Yayın sayfa url: https://dergipark.org.tr/tr/pub/akrajournal/issue/69842/1097613
Yayın pdf linki: https://dergipark.org.tr/tr/download/article-file/2349383
