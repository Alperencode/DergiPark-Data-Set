Makale Başlığı: MÜZELERDE HİBRİT DÜŞÜNCE TASARIMI VE SANATI
Özet: İnsanlar, bilimin, ekonominin, eğitimin, sosyal hayatın tüm dallarına, toplumu ve bireyi etkileyen sanayi sonrası bilgi çağına topyekûn nüfuz etmektedir. 21. yüz yılda,  mal ve hizmetlerin, kültürel birikimin, sanatın, küresel dolaşımının doğurduğu yeni normlardan biri de Hibrit düşünme yeteneğidir. Farklı nesne ve kavramların karşılıklı ilişkilerinin doğurduğu gelişmelerden kaynaklanan yeni durum, genellikle “hibritleşme” olarak adlandırılmıştır. Hibrit düşünme en az iki farklı konunun sentezlenerek yeni bir yaratım oluşturma enerjisidir. İnsan zihni zaten Hibrit düşünmeye donanımlı haldedir. Hibrit düşünme aynı zamanda, insanların birçok alanda başarılı sonuçlar elde etmesinde de gereklidir. Hibrit düşünme yetisini arttırmanın çeşitli yolları bulunmaktadır. Bunun için farklı disiplinlerden beslenmek gerekmektedir. Farklı bakış açıları gibi uzmanlık alanının dışına çıkmak gerekmektedir. Hibrit düşünmenin sanata aktarımı ile daha zengin içerikler elde edinebilinir. Bu çalışma, Hibrit sanatın, müzeler tarafından nasıl algıladıklarını, deneyimlendiklerini ve ikili (bilişsel ve duyusal) uyarımı nasıl yönettiklerini incelemeyi amaçlamaktadır. Ayrıca müzelerdeki hibritleşmeyi dramatize etmek için kullanılan nesnelerin, deneyimsel araçların, çağdaş sanatlar ikliminde ne tür sonuçlar doğurduğu analiz edilmektedir. Müzeler hibritleşmeyi sadece sergi ve koleksiyon oluşturmakta değil birçok aktivitelerinde de ortaya çıkartmaktadır. Araştırmada genel tarama modellerinden literatür taraması ve nitel yöntemlerden biri olan gözlem tekniğinden yararlanılmıştır. Bu kapsamda ilgili alanyazın taranmıştır. Avrupa’daki bazı müze örnekleri ekseninden ele alınan bu çalışmada, Hibrit sanat uygulamalarının, çevrim içi platformlardaki dökümanları ziyaret edilmiş, fotoğraflar alınmış ve gözlemler yapılmıştır. Türkiye’de çağdaş sanat müzelerinin ve sanat galerilerinin nicelik ve nitelik olarak artış göstermesi, kavramsal sanatların soyut ifade biçimlerinden olan Hibrit sanat uygulamalarının, çağdaş sanat müzelerinde ve sanat galerilerindeki sıra dışı konumlanmalarının sanatseverler nezdinde olumlu tepkiler doğurması, tespit edilen neticelerdir.
Yazar isimleri: ['Yaşar ÖZRİLİ']
Yayın Yılı: 29 Eylül 2021
Dergi ismi: Uluslararası Sanat Kültür ve İletişim Dergisi
Yayın sayfa url: https://dergipark.org.tr/tr/pub/ijacc/issue/64443/942596
Yayın pdf linki: https://dergipark.org.tr/tr/download/article-file/1787212
