Makale Başlığı: Üniversiteye Giriş Sınavı Günü: Öğrencilerin Yaşadığı Korkular ve Anne-Babalarının Çocuklarına Söyledikleri
Özet: Bu araştırmanın amacı, lise son sınıf öğrencilerinin üniversiteye giriş sınavı günü yaşadıkları korkuları ve anne-babalarının çocuklarını rahatlatmak söyledikleri sözlerin neler olduğunu keşfetmektir. Malatya ilinde farklı liselerde okuyan 62 son sınıf öğrencisinden elde edilen nitel verilerin içerik analizi sonucunda, öğrencilerin sınav gününe dair en büyük korkularının: “yüksek kaygı ve fizyolojik ihtiyaçlar”, “sınava geç kalma ya da girememe”, “sevdiklerinin başına kötü bir şey gelmesi” ve “sınavın kötü geçmesi” olduğu görülmüştür. Anne-babaların, sınav günü çocuklarını rahatlatmak için: “sana inanıyorum, yapabilirsin”, “rahat ol, stres yapma”, “dünyanın sonu değil, olmadı bir daha denersin”, “elinden gelenin en iyisini yapmaya çalış” şeklinde sözler kullandıkları görülmüştür. Anne-babaların kullandıkları bu sözlerin, öğrencilerin büyük bir kısmını olumlu yönde etkilediği görülmüştür. Araştırmadan elde edilen bulgular ışığında anne-babalara, okul psikolojik danışmanlarına ve diğer uygulamacılara çeşitli önerilerde bulunulmuştur.
Yazar isimleri: ['Abdullah ATLİ']
Yayın Yılı: 15 Eylül 2022
Dergi ismi: İnönü Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/inuefd/issue/72592/1132191
Yayın pdf linki: https://dergipark.org.tr/tr/download/article-file/2492494
