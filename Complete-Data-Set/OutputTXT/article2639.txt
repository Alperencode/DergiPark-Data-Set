Makale Başlığı: Ulaşım Aksı Üzerinde Yer Alan Çocuk Oyun Alanlarının Peyzaj Karakter Analizinin Rize Kent Ölçeğinde İrdelenmesi: Fener Mahallesi Örneği
Özet: Kent içi açık yeşil alanlar içerisinde yer alan çocuk oyun alanları en çok tercih edilen rekreasyonel alanlardandır. Bu alanlar kullanıcıların yaşam kalitesini artırıcı etkiye sahiptir. Lakin günümüzde artan konut ihtiyacından dolayı kentlerde ki yeşil alanların azaldığı hatta imar planlarında yeşil alanlara yeterince yer verilmediği görülmektedir. Bu nedenle çocukların yeşil alan ve rekreasyonel aktivite ihtiyaçları için kentsel boşluk alanları sıklıkla kullanılmaya başlanmıştır. Rekreatif ihtiyaçlara uygun olmamasına rağmen ölçek yetersizliği durumunda bile standartlara uygun olmayan çocuk oyun alanı tasarımlar yapılmaktadır. Kent içerisinde ulaşım aksı üzerinde yer alan ve kentsel boşluk alanlarında oluşturulan çocuk oyun alanlarının kullanımı ve yeterliliği çalışmanın ana amacı olup gözlem ve anket yöntemleri kullanılarak uygun tasarım önerileri geliştirilmiştir. Rize’de konut yoğunluğunun fazla olduğu Fener Mahallesi ulaşım aksları üzerinde yer alan, nitelik ve nicelik bakımından 3 farklı çocuk oyun alanı çalışmada ele alınmıştır. Çalışmanın sonucunda seçilen çocuk oyun alanlarındaki geleneksel çocuk oyun alanı donatılarına yer verildiği, yer seçiminde kentsel boşluk alanlarının kullanıldığı, çocuk oyun alanı tasarımlarında yaş grubu ayrımının yapılmadığı ve yapılacak oyun etkinliklerinde çeşitliliğe gidilmediği tespit edilmiştir. Bunun yanı sıra çocuk oyun alanlarındaki bitkilendirme tasarımının yetersizliği ve yapısal alanların bakımsızlığı kentin imajını olumsuz yönde etkilediği görülmüştür. Çalışmanın ikinci aşamasında ise çocukların ve ebeveynlerin güvenlik ihtiyaçları ele alınmıştır. Yapılan bu çalışmalar doğrultusunda fiziksel ve zihinsel gelişimini teşvik edici tasarımların yapılması için bilimsel, ekolojik, teknik (ulaşılabilirlik, kullanılabilirlik vb.) kriterlerin yanı sıra çocuk oyun alanı tasarım kriterleri dikkate alınarak öneriler sunulmuştur.
Yazar isimleri: ['Banu BEKCİ', 'Merve ÜÇOK', 'Gülcay ERCAN OĞUZTÜRK']
Yayın Yılı: 30 Haziran 2022
Dergi ismi: Bayburt Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/bufbd/issue/70667/1004325
Yayın pdf linki: https://dergipark.org.tr/tr/download/article-file/2008346
