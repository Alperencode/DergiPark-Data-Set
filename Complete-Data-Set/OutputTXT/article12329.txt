Makale Başlığı: Editörden
Özet: 2022 yılının Eylül sayısı ile sizlerle tekrar buluşuyoruz.Bu yıl 32. Nefroloji Hemşireliği Kongresi; 39. Ulusal Nefroloji Kongresi ile birlikte eş zamanlı olarak 9-13 Kasım 2022 tarihlerinde Antalya’da gerçekleştirilecektir. Türk Nefroloji, Diyaliz ve Transplantasyon Hemşireleri Derneği tarafından düzenlenen kongre programı bilimsel açıdan oldukça donanımlı ve meslektaşlarımıza bilimsel katkı sağlayacak niteliktedir. Nefroloji hemşireliğinin güncel konularında kurslar, panel ve konferanslarla birlikte sözel ve poster bildiri sunumlarını içeren kongreye tüm meslektaşlarımızı mesleki bilgi kazanımı ve deneyim paylaşımı amacıyla davet ediyoruz.  Bu sayımızda iki araştırma makalesi, bir olgu sunumu ve iki derleme çalışmasını okumanıza sunuyoruz. Hemodiyaliz hastalarının en sık yaşadığı semptomlardan biri olan yorgunluğun bakım bağımlılığı üzerine etkilerinin incelendiği “Hemodiyaliz Hastalarında Yorgunluk, Bakım Bağımlılığı ve Etkileyen Faktörlerin İncelenmesi” ile “Hazırlanan İlaçların Saklama Koşullarına Hemodiyaliz Cihazının Isı Açısından Etkisinin Belirlenmesi” konulu araştırma makalelerimizi sizinle paylaşıyoruz. Ayrıca bu sayıda “Son Dönem Böbrek Yetersizliğinde Pulmoner Ödem Mortal Seyredebilir” konulu bir olgu sunumu ile “Böbrek Transplantasyonu Sonrası Cinsel Yaşam, Gebelik ve Danışmanlık” ve “Hipertansif Hastaların Öz-Yönetiminde Tele Sağlık Uygulamaları: Geleneksel Derleme” konulu derleme çalışmalar yer almıştır.Keyifli okumalar dileriz.
Yazar isimleri: ['Yasemin TOKEM']
Yayın Yılı: 30 Eylül 2022
Dergi ismi: Nefroloji Hemşireliği Dergisi
Yayın sayfa url: https://dergipark.org.tr/tr/pub/hemsire/issue/72806/1182601
Yayın pdf linki: https://dergipark.org.tr/tr/download/article-file/2681431
