Makale Başlığı: Konya ekolojik koşullarında hibrit kavun çeşit adaylarının verim ve kalite özelliklerinin belirlenmesi
Özet: Amaç: Çalışmada Türkiye’de en çok Altınbaş kavun yetiştirme bölgelerinden biri olan Konya'da 85 adet melez kavun çeşidi adayının bazı verim ve kalite özelliklerinin belirlenmesi amaçlanmıştır.Yöntem ve Bulgular: Bu çalışma 2021 yılı Mayıs-Ağustos ayları arasında Selçuk Üniversitesi Ziraat Fakültesi araştırma ve uygulama arazisinde gerçekleştirilmiştir. Denemede bitkisel materyal olarak Antalya’da farklı sebze türlerinde Ar-Ge çalışmaları yürüten Selko-Tarım şirketi tarafından geniş bir genetik havuzun içinden üstün özellikler gösteren genotiplerde yapılan melezlemeler sonucunda elde edilen 85 adet altınbaş kavun çeşit adayı kullanılmıştır. Çalışma sonucunda bitki başına verim ile meyve sayısı ve meyve boyu arasında verimi doğrudan etkileyen pozitif bir ilişki olduğu görülmüştür. Ayrıca meyve sayısındaki artış meyve ağırlığında azalmaya neden olurken, bu iki özellik arasında negatif yüksek korelasyon bulunmuştur.Genel Yorum: PCA sonucunda 6 bileşende çalışma %75.94 gibi yüksek bir oranda açıklanmıştır. PC3 ve PC4 bileşenlerinin pozitif kesişim noktasında yer alan 73, 61, 35, 27, 23, 18 ve 30 numaralı hibrit kavun çeşidi adaylarının verim ve meyve kalitesi açısından üstün özellikler gösterdiği ve gelecek vaat eden genotipler olduğu belirlendi.Çalışmanın Önemi ve Etkisi: Çalışma ile Konya ekolojik koşullarında 85 melez kavun çeşidi adayının bazı verim ve kalite özellikleri ortaya çıkarılmıştır.
Yazar isimleri: ['Banu Çiçek ARI', 'Necibe KAYAK', 'Neslihan ISSI', 'Önder TÜRKMEN', 'Ertan Sait KURTAR', 'Musa SEYMEN']
Yayın Yılı: 1 Ağustos 2022
Dergi ismi: Mustafa Kemal Üniversitesi Tarım Bilimleri Dergisi
Yayın sayfa url: https://dergipark.org.tr/tr/pub/mkutbd/issue/71394/1060653
Yayın pdf linki: https://dergipark.org.tr/tr/download/article-file/2203293
