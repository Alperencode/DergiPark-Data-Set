Makale Başlığı: TARSİM Büyükbaş Hayvan Hayat Sigortasına Yetiştiricilerin Yaklaşımı ve Risk Faktörlerinin Belirlenmesi
Özet: Bu çalışma Türkiye’de de tarım sektörünü tehdit eden risklerin teminat altına alınması için 14.06.2005 tarihli ve 5363 Sayılı “tarım sigortaları kanunu”  ile oluşturulan “tarım sigortaları havuzu (TARSİM)”nin iş ve işlemlerini yürütmek üzere kurulan “Tarım Sigortaları Havuz İşletmesi A.Ş.” altında hizmet sunan büyükbaş hayvan hayat sigortası (BHHS)’nın kullanımı ve yaygınlaştırılması açısından yetiştirici görüşlerini almak, yaşanan problemleri belirlemek ve çözüm önerileri sunmak için yapılmıştır. Bu amaçla Covid-19 pandemi koşullarında 2021 yılında Basit Tesadüfi Örnekleme yöntemiyle belirlenen 173 yetiştirici ile online anket yapılmıştır. Yetiştiricilerin şahsi Whatsapp hatlarına anket soruları Damızlık Sığır Yetiştiricileri Birlikleri ile birlikte yapılmıştır. Veriler IBM SPSS İstatistik 20.0 paket programı ile değerlendirilmiştir. Değerlendirmede BHHS’nın yaygın kullanılmamasının ilk beş nedeni sırasıyla; yetiştirici gelirinin yetersiz ve düzensiz olması (%19.3), Poliçe bedelinin yüksek olması (%15.6), BHHS hakkında yeterli bilgi sahibi olunmaması (%11.0), hasar tutarının yetersiz olması (%10.7) ve sigorta poliçesi kapsamının yetersiz olması (%10.2) olarak tespit edilmiştir. Sonuç olarak; tarım sektörü ve dolayısıyla hayvancılık sektörü stratejik öneminin yanında iklim, ekonomik, sosyal, siyasal, teknolojik ve kişisel risklerden yüksek düzeyde etkilenen, kendine özgü yapısı nedeniyle üretiminde sık sık riskle karşı karşıya kalınan bir sektördür. Bununla birlikte Küresel ısınmayla meydana gelen iklim değişikliği ve kuraklık nedeniyle üretimi sık sık risk ile karşı karşıya kalması muhtemel olan bu sektör içinde, büyükbaş hayvancılığın sürdürülebilirliği için BHHS imkanından daha fazla yetiştiricinin faydalanmasını sağlamak ve teşvik etmek için sigorta poliçesinde;  birim hayvan başına sigorta bedelinin makul bir seviyeye çekilmesi, sigorta poliçe bedelinde indirime gidilmesi ve gerekli diğer bazı düzenlemelerin yapılmasına ihtiyaç vardır.
Yazar isimleri: ['Ali KAYGISIZ', 'Onur ŞAHİN', 'İsa YILMAZ']
Yayın Yılı: 30 Aralık 2022
Dergi ismi: Kahramanmaraş Sütçü İmam Üniversitesi Tarım ve Doğa Dergisi
Yayın sayfa url: http://dogadergi.ksu.edu.tr/tr/pub/issue/73092/1053128
Yayın pdf linki: https://dergipark.org.tr/tr/download/article-file/2173706
