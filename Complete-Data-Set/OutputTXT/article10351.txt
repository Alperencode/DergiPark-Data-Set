Makale Başlığı: Divan Şiirinin Son Temsilcilerinden Muhyiddin Raif Yengin
Özet: Muhyiddîn Râif Yengin, 1880-1955 yılları arasında yaşamış, harbiyeli bir asker, muallim, şair, mütercim ve velut bir müelliftir. Osmanlı Devleti’nin son yılları ile Cumhuriyet Dönemi’nin başlangıç serüvenine tanıklık etmiş olan Yengin kanaatimizce Divan şiirinin son temsilcilerinden biridir. Divan edebiyatının her türünde eser vermekle kalmamış, çeşitli konularda makaleler yazmış ve dünya edebiyatından çeviriler yapmıştır. Eserlerinin tamamı süreli dergilerde yayınlanmıştır. Birçok şairin şiirlerine tahmisler yazmış, kendisinin şiirlerine de devrinin kıymetli şairleri tarafından tahmisler yazılmıştır. Rubai yazma hususundaki ustalığı; zamanındaki şairler tarafından çok takdir görmüş ve neticede bu rubailer küçük bir risalede toplanıp basılmıştır. Çocukluk ve gençlik yılları Harbiye’de geçmiş, bu kurumdan kendi isteği ile emekli olduktan sonra çok ileri seviyede İngilizce bildiği için birçok okulda İngilizce öğretmenliği yapmıştır. Kuleli Askerî Lisesi’nde öğretmenlik yaptığı yıllarda Mahir İz ile tanışmış ve bu tanışma Mahir İz’in kendisinin damadı olmasına vesile olmuştur. Muhyiddîn Râif Yengin şiirlerinde “Muhyî” mahlasını kullanmıştır. Birçok meziyeti haiz olmasına rağmen, onun hayatı ve eserleri ile ilgili müstakil bir kitap ya da makale yazılmamıştır. Bu makalede Muhyiddîn Râif Yengin’in hayatı ve eserleri ile ilgili bilgi verilmiştir.
Yazar isimleri: ['Yeter ÇAĞLAR']
Yayın Yılı: 16 Eylül 2022
Dergi ismi: Kastamonu Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/kuifd/issue/72603/1159317
Yayın pdf linki: https://dergipark.org.tr/tr/download/article-file/2585459
