Makale Başlığı: Madde Tepki Kuramında Eşitleme Hatalarının Belirlenmesinde Kullanılan Delta ve Bootstrap Yöntemlerinin Çeşitli Değişkenlere Göre İncelenmesi*
Özet: Alan yazın incelendiğinde test eşitleme ve faydaları ile ilgili birçok çalışmanın olduğugörülmektedir. Ancak test eşitlemelerin faydalarının yanı sıra sınırlılıkları da vardır. Bunlardanen bilineninin eşitleme hataları olduğu söylenebilir. Bu araştırmada TIMMS 2015 4. sınıfmatematik verisi kullanılarak bootstrap ve delta yöntemleri ile elde edilen Madde Tepki Kuramıgözlenen ve gerçek puan eşitleme hatalarının farklı örneklem büyüklükleri ve ölçek dönüştürmeyöntemlerine göre incelenmesi amaçlanmıştır. Çalışma bir yöntemin daha kapsamlı ve farklıdeğişkenler açısından incelenmesi yönüyle betimsel bir çalışmadır. Çalışmada birey yetenekdüzeylerinin yakın olması amaçlanarak, TIMMS başarı ölçeğinin orta noktasının (500) üstündeve altında yer alan ülkelerin (Avusturalya, Kanada, İtalya, İspanya, Hırvatistan, SlovakCumhuriyeti, Yeni Zelanda, Türkiye ve Gürcistan) verisi içinden rastgele olarak seçilmiş 500,1000 ve 3000 kişilik örneklemler kullanılmıştır. TIMMS 2015 sınavında kullanılan 14 kitapçıktüründen hangisinin kullanılacağının belirlenmesi amacıyla Madde Tepki Kuramı varsayımlarıincelenmiş ve kitapçıklar arasından model uyum indekslerinin hepsinin kabul edilebilirdüzeyde olduğu kitapçık çifti seçilmiştir. Yapılan analizler sonucunda genel olarak her iki yöntemde de en düşük hata değerlerinin Stocking Lord yönteminde elde edildiği ve deltayöntemiyle elde edilen hataların tüm örneklem büyüklüğünde bootstrap yönteminde elde edilenhatalardan yüksek olduğu bulunmuştur.
Yazar isimleri: ['Rana SALMANER DOĞAN', 'Şeref TAN']
Yayın Yılı: 29 Ağustos 2022
Dergi ismi: Gazi Üniversitesi Gazi Eğitim Fakültesi Dergisi
Yayın sayfa url: https://dergipark.org.tr/tr/pub/gefad/issue/72357/913241
Yayın pdf linki: https://dergipark.org.tr/tr/download/article-file/1697967
