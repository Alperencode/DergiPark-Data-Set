Makale Başlığı: Plastik Katkı Maddeleri ve Sucul Ortama Etkileri
Özet: Plastik bileşiğin işleme özelliklerini, performansını ve dayanıklılığını iyileştirmek için farklı formüllere sahip çok sayıda katkı maddesi kullanılmaktadır. Her biri bir plastik malzemenin işlevsel özelliğinin geliştirilmesinde rol almaktadır. Sanayi faaliyetlerinden kaynaklanan atıkların, evsel ve endüstriyel atık suların nehirlere ve nihayetinde denizlere ulaştığı bilinmektedir. Bu nedenle plastik ve katkı maddelerinin de sucul ekosisteme karışması kaçınılmazdır. Katkı maddeleri bulundukları ortama geçebilmeleri ve fiziksel, kimyasal, biyolojik bozunmaya karşı dayanıklı olmaları sebebiyle canlı vücudunda birikebilmekte ve besin ağına girerek toksik etkiler oluşturabilmektedirler. Hızla artan plastik üretimi göz önüne alınarak plastik katkı maddelerinin letal ve subletal toksisite deneyleri; balıklar, omurgasızlar ve diğer sucul organizmalarda uygulanmaya başlanmıştır. Ancak plastik katkı maddelerinin sucul organizmalardaki absorbsiyonu, dağılımı, yerleşimi, bunun yanında DNA, protein seviyeleri, gen ekspresyon değişimleri, metabolizma ve dokular üzerine etkileri hakkında daha fazla araştırmaya ihtiyaç duyulmaktadır.
Yazar isimleri: ['Serap PASLI']
Yayın Yılı: 30 Haziran 2022
Dergi ismi: Recep Tayyip Erdoğan Üniversitesi Fen ve Mühendislik Bilimleri Dergisi
Yayın sayfa url: https://dergipark.org.tr/tr/pub/rteufemud/issue/70615/1123226
Yayın pdf linki: https://dergipark.org.tr/tr/download/article-file/2455237
