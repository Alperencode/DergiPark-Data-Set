Makale Başlığı: Çevresel Kaygı, Gelecek Zaman Perspektifi ve Ekoturizm Destinasyon İmajının Ekoturizm Niyetine Etkisinin İncelenmesi
Özet: Bu çalışmanın amacı; çevresel kaygı, gelecek zaman perspektifi ve ekoturizm destinasyon imajının ekoturizm niyetine etkisinin incelenmesidir. Çalışma kapsamında daha önce ekoturizm hizmeti satın almış, 18 yaşından büyük ve çevrimiçi anket tekniği ile 515 adet veri elde edilmiştir. Verilere SMARTPLS programıyla Faktör Analizi ve Yol Analizi uygulanmıştır. Faktör Analizi sonucunda ölçeğin uyum ve ayrışma geçerliliğini sağladığı ve güvenilir olduğu görülmüştür. Yol Analizi sonucunda ise Çevresel Kaygının Ekoturizm Destinasyon İmajını % 24, Ekoturizm Niyetini ise %46 oranında pozitif olarak etkilediği; Gelecek Zaman Perspektifinin Ekoturizm Destinasyon İmajını %31, Ekoturizm Niyetini ise %34 oranında pozitif olarak etkilediği ve son olarak Ekoturizm Destinasyon İmajının da Ekoturizm Niyetini %22 oranında pozitif etkilediği bulunmuştur. Tüm bağımsız değişkenlerin Ekoturizm Niyetini %42 oranında pozitif olarak etkilediği de bulunmuştur. Elde edilen bulgular doğrultusunda turistlerin ekoturizm niyetlerini arttırmaya yönelik öneriler sunulmuştur. Çalışma gelecek zaman perspektifini de içerdiği için literatürdeki diğer çalışmalardan ayrılmaktadır ve ilgili Türkçe literatürü zenginleştirmektedir.
Yazar isimleri: ['Şükran KARACA', 'İbrahim YEMEZ']
Yayın Yılı: 30 Kasım 2022
Dergi ismi: Ahi Evran Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/aeusbed/issue/73599/1103659
Yayın pdf linki: https://dergipark.org.tr/tr/download/article-file/2375047
