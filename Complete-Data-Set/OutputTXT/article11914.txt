Makale Başlığı: Türkiye’de Okul Öncesi Matematik Eğitimi Araştırmalarının Betimsel İçerik Analizi: 2016-2020
Özet: Matematik eğitiminde araştırma, geçen yüzyılda başlayan nispeten yeni bir bilimsel disiplindir. Daha sonra küçük çocukların matematiksel öğrenimini ve öğretimini araştırmak bu disiplinin bir parçası haline gelmiştir. Küçük çocukların matematiksel anlayışının nasıl geliştirilebileceğine dair derin bilgi edinme amacı, araştırmacıları bu alanda çalışmaya yönlendirmiştir. Matematik eğitiminin tüm alanlarında ilerlemek ve eğitim uygulamasının yararlanabileceği yeni bilgilerin üretilmesine katkıda bulunmak için yüksek kalitede araştırmaların yapılması gereklidir. İlk yıllarda atılan matematik temellerinin daha sonraki başarıyı etkilediğine dair birçok kanıt olduğu için bu tür yüksek kaliteli araştırmalar özellikle erken çocukluk matematik eğitimi için kritiktir. Bu bağlamda çalışmada, Türkiye’de okul öncesi matematik eğitimi alanında 2016-2020 yılları arasında yapılmış olan araştırmaların analizinin yapılması amaçlanmıştır. Betimsel içerik analizi yöntemi ile yapılan araştırmanın örneklemini Türkiye’de okul öncesi matematik becerileri ve eğitimi hakkında 2016-2020 yılları arasında yapılan, ulusal ve uluslararası hakemli dergilerde  yayınlanan 66 makale oluşturmaktadır. Yapılan analizler sonucunda, araştırmaların en çok bilişsel özellik belirleme kategorisinde yapıldığı, 2017 yılında daha fazla olmakla birlikte her yıl bu alanda araştırmaların olduğu, çoğunlukla nicel yöntem kullanılarak, başarı testleri tercih edilerek, 31-100 örneklem büyüklüğünde ve çocuklar ile yapıldığı  ortaya çıkmıştır.
Yazar isimleri: ['Meryem ÇELİK']
Yayın Yılı: 1 Kasım 2022
Dergi ismi: Muğla Sıtkı Koçman Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/muefd/issue/70362/973234
Yayın pdf linki: https://dergipark.org.tr/tr/download/article-file/1887502
