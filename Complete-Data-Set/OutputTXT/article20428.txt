Makale Başlığı: Bir Meslek Yüksekokulunda Pandemi Sürecinde Uzaktan Eğitimin Değerlendirilmesi
Özet: Amaç: Canlı derslerin uzaktan eğitim faaliyetleri üzerine olan etkinlik ve kalite düzeyinin belirlenmesi ve iyileştirilmesi, uzaktan eğitim canlı ders sisteminin alt yapısı ile ilişkili olan sınırlandırıcı etkenlerin ortaya çıkarılması ve düzeltilmesi amacıyla planlanmıştır.Gereç ve Yöntem: Çalışmanın örneklemini Pamukkale Üniversitesi Denizli Sağlık Hizmetleri Meslek Yüksekokulu’nda öğrenim gören 641 öğrenci ve Ege Bölgesinde yer alan üniversitelerde farklı bölümlerde görev yapan öğretim elemanları oluşturmuştur. Öğrencilere ait veriler; 7- 28 Haziran 2021 tarihleri arasında “Tanıtıcı bilgi formu” ve “Uzaktan eğitim sürecine ilişkin durum saptama ve görüşlerini içeren soru formu” ile öğretim elemanlarına ait veriler online toplanmıştır. Veriler SPSS 22.0 paket programıyla analiz edilmiştir. Sürekli değişkenler ortalama±standart sapma ve kategorik değişkenler sayı ve yüzde olarak verilmiştir.Bulgular: Öğrencilerin teorik derslerde çoğunluğunun uzaktan eğitim için dizüstü bilgisayar kullandığı (%52.8) belirlenirken, dersleri arşivden takip eden öğrenci sayısının fazla olduğu (%57.3) ortaya çıkmıştır. Öğrencilerin ve öğretim elemanlarının uzaktan eğitim sürecine yönelik olumlu ve olumsuz görüşleri belirlenmiştir. Sonuç: Pandemiyle birlikte eğitim-öğretim sisteminde hızlı bir değişim yaşanmış ve bu durum sağlıkla ilişkili bölümlerde eğitim-öğretimine devam eden üniversite öğrencilerini büyük ölçüde olumsuz yönde etkilemiştir. Yaşanan sorunlarla ilgili yükseköğretim kurumlarında akut çözümler üretilmiştir
Yazar isimleri: ['Tugba SARI', 'Tuğçe YEŞİLYAPRAK', 'Hilal PARLAK SERT', 'Huriye DEMİRHAN', 'Deniz KOÇYİĞİT', 'Taha Yusuf KEBAPCI', 'Mehmet Halil ÖZTÜRK']
Yayın Yılı: 28 Mart 2022
Dergi ismi: Sağlık Hizmetleri ve Eğitimi Dergisi
Yayın sayfa url: https://dergipark.org.tr/tr/pub/jhse/issue/69130/1018048
Yayın pdf linki: https://dergipark.org.tr/tr/download/article-file/2059447
