Makale Başlığı: Fen Bilgisi Öğretmen Adaylarının Laboratuvar Ortamına Yönelik Görüşleri
Özet: Bu çalışmada fen bilgisi öğretmen adaylarının, laboratuvar ortamına ilişkin görüşlerinin incelenmesi amaçlanmaktadır. Bu çalışmada betimsel araştırma yöntemi kullanılmıştır. Araştırmaya üniversitede en az bir laboratuvar dersi alan gönüllü 34 fen bilgisi öğretmen adayı katılmıştır. Araştırmada beş açık uçlu sorudan oluşan yarı-yapılandırılmış görüşme formu kullanılmıştır. Veriler, betimsel analizine tabi tutulmuştur. Fen bilgisi öğretmen adaylarının laboratuvar kavramına ilişkin fikirleri malzeme ve araç-gereç, ortam, disiplin, sağladığı katkı, bilimsel ifade, bilimsel bilgiye ulaşma yolu ve güvenlik olmak üzere yedi kategoride sınıflandırılmıştır. Özellikle katılımcılar, laboratuvar kavramına ilişkin düşüncelerinde deney kavramına fazlasıyla değinmişlerdir. Fen bilgisi öğretmen adaylarının laboratuvarda olumlu yönde ilgilerini çeken öğeler temasına yönelik malzemeler ve araç-gereçler, ortamın özellikleri, kullanılan yöntem ve teknik ve deneylerin özellikleri olmak üzere dört kategori belirlenmiştir. Fen bilgisi öğretmen adayları çoğunlukla ilk kez karşılaştıkları malzeme ve araç-gereçlerin ilgilerini çektiklerini ifade etmişlerdir. Fen bilgisi öğretmen adaylarının laboratuvarda rahatsız oldukları öğeler, malzemeler ve araç-gereçlere ilişkin ve laboratuvar ortamına ilişkin olmak üzere iki kategoride ele alınmıştır.
Yazar isimleri: ['Gülfem Dilek YURTTAŞ KUMLU']
Yayın Yılı: 28 Haziran 2022
Dergi ismi: Batı Anadolu Eğitim Bilimleri Dergisi
Yayın sayfa url: https://dergipark.org.tr/tr/pub/baebd/issue/70550/894084
Yayın pdf linki: https://dergipark.org.tr/tr/download/article-file/1628633
