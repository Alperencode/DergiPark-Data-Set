Makale Başlığı: Bazı Bitkisel Uçucu Yağların Mısır Sap ve Koçan Çürüklüğüne Karşı Engelleyici Etkisi
Özet: Mısır ekim alanlarında sap ve koçan çürüklüğü hastalığı sebebiyle verim kayıpları yaşanmaktadır. Hastalığa karşı kullanılan fungisitler istenilen etkiyi gösterememekte ve zamanla dayanıklılık sorunu ortaya çıkmaktadır. Bu sebeple hastalığa karşı mücadelede yeni stratejilerin geliştirilmesi gerekmektedir. ,Çalışmada in vitro koşullarda biberiye, çörekotu, kimyon, sandal ağacı ve zencefi uçucu yağlarının mısırda Fusarium verticillioides ve Fusarium pseudograminearum’a karşı engelleyici etkisinin belirlenmesi amaçlanmıştır. Uçucu yağlar 0.25, 0.5, 1, 2 ve 4 µl mL-1’lik dozlarda uygulanmıştır. Uçucu yağlardan ari PDA besiyeri negatif kontrol, ticari fungisit (80 g l-1 Triticonazole, 40 g l-1 Pyraclostrobin-BASF company) içeren PDA besiyeri ise pozitif kontrol olarak kullanılmıştır. Deneme, tesadüf parselleri deneme deseninde 3 tekerrürlü olarak yürütülmüştür. Ayrıca uçucu yağların kimyasal içerik analizi GC-MS metodu ile belirlenmiştir. Çalışma sonucunda, biberiye, çörek otu, sandal ağacı ve zencefil uçucu yağlarının dozu arttıkça her iki patojene karşı engelleyici etkileri artmış ve bu etkiler birbirlerine yakın bulunmuştur. F. verticillioides ve F. pseudograminearum’a karşı en yüksek engelleyici etki kimyon uçucu yağının pozitif kontrol uygulamasında sırasıyla %82.1 ve %78.9 oranında saptanırken, bu etki 4 µl mL-1 dozunda sırasıyla %74.6 ve %68.3 olarak saptanmıştır. Bununla birlikte, bu uçucu yağlar ile tarla şartlarında daha detaylı çalışmaların yürütülmesi gerekmektedir.
Yazar isimleri: ['Yağmur CEYLAN', 'Zehra SAĞLAN', 'Gurbet ÇELİK TURGUT', 'Oktay ERDOĞAN']
Yayın Yılı: 6 Aralık 2022
Dergi ismi: Ziraat Fakültesi Dergisi
Yayın sayfa url: https://dergipark.org.tr/tr/pub/sduzfd/issue/73632/1160923
Yayın pdf linki: https://dergipark.org.tr/tr/download/article-file/2592057
