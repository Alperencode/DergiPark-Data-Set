Makale Başlığı: Türkiye’de Dünya Şehircilik Günü Etkinlikleri ve Kentleşme Etkileşimi: 1977-2008 Dönemi Kolokyum ve Kongreler Üzerine Bir İnceleme
Özet: Türkiye’de şehircilik kongreleri ve kolokyumlar kuramın uygulama ile buluştuğu kolektif bir tartışma alanı olma özelliği nedeniyle oldukça önemli bir role sahiptir ve şehircilikle ilgili tüm bilimsel disiplinleri de bu yolla beslemektedir. Bu etkinlikler dönemsel olarak rastladıkları ekonomik, sosyal/siyasal yaşamın izlerini yansıtmaktadır. Denebilir ki dönemin kendine özgü özellikleri söz konusu etkinliklerin konusundan içeriğine kadar etkili olmaktadır. Bu durum aynı zamanda, ilgili bilim dalı için geleceğe yönelik kestirimlerin ve uygulamaların ne olabileceğine ilişkin de önemli veriler içermektedir. Türkiye’de kentleşme süreci ile kent çalışmalarının gelişim seyrine bakıldığında dönemsel olarak pek çok ekonomik, sosyal/siyasal kesişmelerle beraber sürecin ilerlediği görülür. Bu çalışma söz konusu bu sürecin önemli ayaklarından biri olan şehircilik kolokyumlarını ve kongreleri 1977-2008 yılları arasındaki dönem ile sınırlandırarak incelemektedir. Bu incelemedeki temel amaç, kentleşme sorunlarının ve bu sorunlara yönelik akademik ve uygulamaya dair çözümlerin genel yapısını ve öne çıkan konuları ilgili kolokyum ve kongre dönemi içerisinde çözümlemektir. Bu çözümlemeye göre, ilgili etkinlikler -sorunları tartışma düzeyi ve niteliği açısından –uygulamadan kopuk olmayan- Türk kentleşme tarihi ile bütünleşen bir resim ortaya koymakta ve ülkemizde kentleşme hareketlerinin geçirdiği değişimi ve dönüşümü önemli ölçüde yansıtmaktadır.
Yazar isimleri: ['Ayşe ÖZCAN BUCKLEY', 'Muharrem GÜNEŞ']
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1129564
Yayın pdf linki: https://dergipark.org.tr/tr/download/article-file/2481547
