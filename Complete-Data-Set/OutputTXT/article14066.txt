Makale Başlığı: BİST KATILIM ENDEKSİNİN FIKHİ TARAMA METODOLOJİLERİ ÇERÇEVESİNDE DEĞERLENDİRİLMESİ
Özet: Türkiye’de 2011 yılından beri yayımlanan katılım endeksleri, 12 Kasım 2021 itibariyle Borsa İstanbul (BİST) tarafından yayınlanmaya başlamıştır. BİST katılım endekslerine dahil edilecek şirketleri belirlemede Türkiye Katılım Bankaları Birliği (TKBB) Danışma Kurulunun yayımladığı “Pay Senedi İhracı ve Alım-Satımı Standardı” esas alınmaktadır. Bu çalışmanın amacı TKBB Standardında açıkça yer almayan hususların ve katılım endekslerinin uygulama safhasındaki muhtemel sorunların neler olduğunu tespit ederek öneriler geliştirmektir. Çalışmanın kapsamına, BİST katılım endeksinin uygulama safhasındaki sorunlar ile birlikte, hisse senetlerini satın alacak yatırımcılar nezdinde oluşabilecek sorunlar da dahil edilmiştir. Çalışmada, TKBB standardı ve endeks uygulama safhasını karşılaştırmalı olarak inceleyen ikili bir bakış açısı benimsenmiştir. Ayrıca, BİST Katılım Endeksleri temel kuralları çerçevesinde, katılım endeksleri yayıncı değişikliği değerlendirilmiştir. Çalışmada, nitel araştırma desenlerinden durum çalışması deseni benimsenmiş, veri toplama tekniği olarak doküman incelemesinden faydalanılmıştır. Uygulamada karşılaşılan sorunların tespitinin ve çözüm önerileri sunulmasının hem literatüre hem de İslami sermaye piyasalarının gelişimine katkıda bulunacağı düşünülmektedir.
Yazar isimleri: ['Leyla ERGENE', 'Salih ÜLEV']
Yayın Yılı: 30 Haziran 2022
Dergi ismi: Siyaset, Ekonomi ve Yönetim Araştırmaları Dergisi
Yayın sayfa url: https://dergipark.org.tr/tr/pub/seyad/issue/71045/1070303
Yayın pdf linki: https://dergipark.org.tr/tr/download/article-file/2241144
