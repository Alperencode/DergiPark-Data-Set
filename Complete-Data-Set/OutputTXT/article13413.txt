Makale Başlığı: HAFİF ŞİŞMAN VE ŞİŞMAN YETİŞKİNLERDE DİYET KALİTESİ İLE FİZİKSEL AKTİVİTE DÜZEYİNİN DEĞERLENDİRİLMESİ
Özet: Diyet kalitesi ve sağlık arasındaki ilişkiyi ortaya koymak için çeşitli sağlıklı yeme indeksleri (SYİ) geliştirilmiştir. SYİ diyet kalitesini ve sağlık arasındaki ilişkiyi değerlendiren indekslerden biridir. Bu kesitsel çalışmada hafif şişman ve şişman bireylerin diyet kalitesi ve fiziksel aktivite seviyelerinin saptanması amaçlanmıştır.Sağlıklı Hayat Merkezi’ne zayıflama amacıyla başvuran 18-65 yaş arasındaki hafif şişman veya şişman toplamda 113 gönüllüyle yürütülmüştür. Bireylere; demografik özellikler, besin tüketim kaydı ve fiziksel aktivite düzeylerini sorgulayan bir anket formu uygulanmış, antropometrik ölçümleri ve bazı biyokimyasal parametreleri alınmıştır. Fiziksel aktivite seviyeleriUluslararası Fiziksel Aktivite Anketi ile diyet kaliteleri ise SYİ-2005 ile değerlendirilmiştir. Çalışmaya katılanların %30.1 hafif şişman, %69.9’u şişmandır. Erkek bireylerin %43.3’ü, kadınların %67.5’i bir veya daha fazla hastalığa sahiptir (p˂0.05). Hafif şişman olan bireylerin %70.6’sı inaktif, %29.4’ü düşük aktivite düzeyine sahipken; şişman bireylerin ise sırasıyla %69.6 ve %29.1 olarak belirlenmiştir. SYİ-2005 toplam puan ortalaması erkeklerde 57.3±7, kadınlarda 62.3±7.4 olarak belirlenmiştir (p<0.05).Ayrıca, bel çevresi ortalaması diyet kalitesi yetersiz ve diyet kalitesi geliştirilmeli olarak sınıflandırılan bireylerde sırasıyla 106.6 cm ve 97.7 cm olarak ölçülmüştür (p<0.05).Hafif şişman ve şişmanların diyet kalitesi ve fiziksel aktivite düzeylerinin düşük olduğu belirlenmiştir.Bu bireylerin sağlıklı beslenme ve fiziksel aktivite düzeylerini arttırmaları yönünde destekleyici sağlık politikalarının geliştirilmesi gerekir.
Yazar isimleri: ['Ali SAYILIR', 'Habibe ŞAHİN']
Yayın Yılı: 11 Ağustos 2022
Dergi ismi: Sağlık Bilimleri Dergisi
Yayın sayfa url: https://dergipark.org.tr/tr/pub/eujhs/issue/71449/960731
Yayın pdf linki: https://dergipark.org.tr/tr/download/article-file/1854258
