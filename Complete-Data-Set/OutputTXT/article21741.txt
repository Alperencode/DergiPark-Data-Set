Makale Başlığı: Görsel Sanatlar Eğitiminin Tedavideki Yeri: Gazi Üniversitesi Tıp Fakültesi Hastanesi Hastane Okulu Uygulama Örneği
Özet: Bu araştırmada, görsel sanatlar eğitimi uygulamalarının kullanıldığı sanatla tedavi yöntemine ilişkin yapılan araştırmalar ve etkilerinin incelenmesi amaçlanmıştır. Bu doğrultuda sağlık alanında yapılan sanat eğitimi uygulamaları incelenmiş ayrıca Ankara ilinde yer alan ve Gazi Üniversitesi Hastanesine bağlı Hastane Okulu’ndan yararlanmakta olup yataklı tedavi gören ve/veya odalı eğitme tabi olan 8-16 yaş aralığındaki değerlendirilmiştir. Bu bağlamda, konuyla ilgili yapılan çalışmalarda görsel sanatlar eğitimi, tedavi ve sanatla tedavi terimlerinin açıklamaları, görsel sanatlar eğitimi ve tedavinin birbiriyle olan bağı, gelişim süreçleri, görsel sanatlar eğitiminin tedavideki yeri ve tedavi boyutunda nasıl kullanıldığına dair çeşitli örnekleri, araştırmacının kronik hastalar üzerindeki uygulaması ve ulaştığı sonuçları gibi konular ele alınmıştır.Araştırma sonucunda, sanatla tedavinin her yaşta sağlıklı, engelli ve hasta bireylere uygulanabilecek olan bir tedavi çeşidi olduğu, hastanelerde, okullarda, ve danışma hizmetleri kapsamında uygulanmakta olup, hastayı motive ettiği gibi doğru yöntem ve süreçlerde kullanıldığında kalıcı iyileşmeyi dahi sağlayabilen, bireyin baş etmek zorunda olduğu uzun ve ağrılı iyileşme sürecini eğlenerek, öğrenerek ve kendi öz kabulünü sağlayarak daha kolay atlatabilmesini, hastaların hastalığı algılamalarında, hayatı anlamlandırmalarında, ilişkilerini olumlu yönde değiştirmelerinde ve hastalığı yenme süreçlerinde olumlu gelişmeler sağlayabilen ve bedensel/zihinsel birçok rahatsızlık alanında etkili sonuçlar ortaya koyabilen bir çalışma biçimi olduğu sonucuna varılmıştır. Sanatla tedavinin 1950’lerden beri dünya genelinde çeşitli derecelerde uygulandığı, özel ve devlet destekli eğitim programları ile uzmanlar yetiştirdiği, çağımız sağlık hizmetlerinde de alternatif tedaviler içerisinde kullanıldığı fakat Türkiye’de son zamanlarda ön planda olmakla birlikte daha çok geliştirilmesi, disiplinler arası boyutuyla ele alınarak akademik alt yapıya da uygun hale getirilmesi ve uygulamaların kurulacak ve daimi hizmet verebilecek merkezler ile  arttırılması gerektiği sonucuna ulaşılmıştır.
Yazar isimleri: ['Hamide VURAL', 'Bülent SALDERAY']
Yayın Yılı: 28 Mayıs 2022
Dergi ismi: Türkiye Bilimsel Araştırmalar Dergisi
Yayın sayfa url: https://dergipark.org.tr/tr/pub/tubad/issue/70039/1072827
Yayın pdf linki: https://dergipark.org.tr/tr/download/article-file/2250533
