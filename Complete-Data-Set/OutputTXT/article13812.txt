Makale Başlığı: SAĞLIK BİLİMLERİ ALANLARI HEMŞİRELİK MESLEĞİNİ NASIL ALGILIYOR?
Özet: Amaç: Bu çalışmanın amacı, hemşirelik ve diğer sağlık mesleklerine aday öğrenciler tarafından hemşirelik mesleğine bakış açılarının belirlenmesidir. Yöntem: Bir üniversitenin 2018-2019 Eğitim Öğretim Yılı Bahar Dönemi’nde Sağlık Bilimleri Fakültesi’nde okuyan 533 öğrenci ile yapılan tanımlayıcı bir çalışmadır. Çalışmanın verileri, beslenme ve diyetetik, fizyoterapi ve rehabilitasyon, hemşirelik ve sağlık yönetimi bölümlerinde eğitim gören öğrencilerden yüz yüze anket uygulama yöntemi ile elde edildi. Verilerin analizinde sayı, yüzde, t testi, Mann Whitney U ve Kruskall Wallis testleri kullanıldı. Bulgular: Öğrencilerin yaş ortalaması 20,60 yıl olup %81,2’si kadındır. Öğrencilerin, %41,3’ü hemşirelik, %23,5’i beslenme ve diyetetik, %21,8’i sağlık yönetimi, %13,5’i fizyoterapi ve rehabilitasyon bölümünde eğitim gördüğü ve %29,8’inin 3.sınıf öğrencisi olduğu belirlendi. Tüm öğrencilerin hemşireliğe bakış açısı puan ortalaması 99,8±12,9 olarak bulundu. Hemşireliğe bakış açısı puan ortalaması, sağlık yönetimi bölümü öğrencilerinin 105,0±1,6, beslenme ve diyetetik öğrencilerinin 103,1±1,0, fizyoterapi ve rehabilitasyon bölümü öğrencilerinin 102,5±1,1 ve hemşirelik bölümü öğrencilerinin 94,9±0,8 puan olarak bulundu. Öğrencilerin öğrenim gördükleri bölümlere göre hemşirelik bakış açısı puan ortalamaları açısından istatistiksel olarak anlamlı fark vardı (p<0,01).Sonuç: Hemşirelik bölümü öğrencilerinin diğer bölümlerde okuyan öğrencilere göre düşük mesleki algıya sahip oldukları belirlendi.
Yazar isimleri: ['Yasemin ÇELİK', 'Özlem SOYER ER']
Yayın Yılı: 30 Eylül 2022
Dergi ismi: Selçuk Sağlık Dergisi
Yayın sayfa url: https://dergipark.org.tr/tr/pub/ssd/issue/72835/1074282
Yayın pdf linki: https://dergipark.org.tr/tr/download/article-file/2256334
