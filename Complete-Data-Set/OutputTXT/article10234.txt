Makale Başlığı: İtalyan İrredentizmi ve Güney Tirol Sorunu
Özet: Bu çalışmada İtalya ile Avusturya arasındaki ihtilaflı bir bölgeyi ihtiva eden Güney Tirol Sorunu, İtalya’nın irredentist politikaları bağlamında ele alınmıştır. Bu noktada İtalya’nın irredentist politikaları dönemin şartları ve siyasî iklime göre nasıl ve hangi araçlar kullanılarak gelişmiştir sorusuna cevap aranmıştır. Tarihsel analiz metodunun kullanıldığı çalışmada İtalyan irredentizminin Güney Tirol’a yansımaları iki başlıkta değerlendirilmiştir: Birinci başlıkta ilhak ve sonrasında İtalya’daki Faşist yönetimin bölgeye yönelik irredentist politikalarının nasıl oluştuğu; ikinci başlıkta ise, İkinci Cihan Harbi sonrası dönemde İtalya’nın Güney Tirol’e yönelik kazanımlarını korumaya matuf politikaları mercek altına alınmıştır. Sonuç itibariyle İtalya, Birinci Cihan Harbi esnasında uluslararası politikadaki güç dengesini de gözeterek ilhakı realist bir zeminde gerçekleştirmiştir. İki savaş arası dönemde ise bölgede İtalyanlaştırma politikaları, faşist rejimin uygulamaları doğrultusunda ivme kazanmıştır. Post irredentist dönem olarak İkinci Cihan Harbi sonrasında ise, Avusturya’nın etkinliğini arttırarak bölgedeki sorunları uluslararası arenaya taşıması, İtalyan politikalarını korumacı bir pozisyonda şekillendirmiştir.
Yazar isimleri: ['Gökberk YÜCEL', 'Fatih DOĞAN']
Yayın Yılı: 27 Haziran 2022
Dergi ismi: Karamanoğlu Mehmetbey Üniversitesi Sosyal Ve Ekonomik Araştırmalar Dergisi
Yayın sayfa url: https://dergipark.org.tr/tr/pub/kmusekad/issue/70427/1064732
Yayın pdf linki: https://dergipark.org.tr/tr/download/article-file/2219468
