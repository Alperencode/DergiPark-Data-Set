Makale Başlığı: Maden Kentinin Gündelik Hayatı ve Üretime Dayalı Mekânsal Kullanımları; 1850-1926 Zonguldak Üzülmez Vadisi
Özet: Maden kentleri yer altı ve üstünde devam eden kömür üretimi ve üretime dayalı sanayi faaliyetleri sebebiyle üretilen mekanların ve kullanımlarının özelleştiği bölgelerdir. Maden kentinin mekan yapısına yönelik sorun ve çözümlerinin okunabileceği bir alan olarak gündelik hayatı, o kente özgü yeni mekan kullanımlarını işaret etmektedir. 19. YY Sanayi Devrimi ile önemi artan kömür üretimi sebebiyle yeni pazar arayışlarının artması, yabancı sermayenin kömür rezervinin var olduğu Zonguldak’ta da yatırımlar yapmasını beraberinde getirmiştir. 20. YY başlarına kadar artan yabancı sermaye yatırımları ile çok uluslu yapıya evirilen Zonguldak, dönemin maden politikaları ve teknolojik koşulları çerçevesinde kömür üretim pratiğine bağımlı bir gündelik yaşantıya referans vermektedir. Kömür üretimine dayalı bu yaşantı sadece kömür çıkarım ve nakliye işlemlerini değil, aynı zamanda üretime katılanların gündelik ihtiyaçlarına cevap verecek barınma, eğitim, üretim, sağlık, ulaşıma çözümlerini de beraberinde getirmektedir. Yabancı ve yerli sermayenin kömür üretimi adına mekana müdahaleleri ve bu müdahaleler neticesinde kentlinin mekan kullanımları, yaşanan mekana dair bilgi vermektedir. Yaşanan mekânın hakikatine erişebilmenin yolu olarak; gündelik hayatın keşfine çıkmak ve bu çözümlemeyi gündelik hayat literatürüne katkı koyan düşünür ve kavramlar üzerinden yorumlamak çalışmanın yöntemini oluşturmaktadır. Çalışmada yabancı ve ulusal sermayenin hibrit üretim anlayışını ifade eden 1850-1926 arasında, üretimin yoğunlaştığı Üzülmez Vadisi ve koloniyel yapılarının gündelik yaşantısı, gündelik hayat literatürüne katkı koyan düşünürler; Lefebvre, De Carteau ve Bourdieu’nun geliştirdiği kavramlar üzerinden analiz edilmektedir. Üzülmez Vadisi’nin 20. YY başındaki gündelik hayatına yönelik yapılan çalışma; kömür üretim pratiğinin kentsel mekanı ve ona dayalı yaşantıyı şekillendirmedeki rolünü, gündelik hayata referans veren strateji, taktik, ritimanaliz ve habitus kavramları üzerinden ortaya koymuştur. Çalışma kömür üretimi ile şekillenen Zonguldak Üzülmez Vadisi habitusunda, yabancı ve ulusal sermayenin hibrit üretim anlayışını ifade eden 1850-1926  tarihleri arasında gündelik hayattaki   üretim, ulaşım, barınma, eğitim,  ve sağlık fonksiyonlarının kullanımına yönelik olarak geliştirilen çözümler ve mekansal kullanımlarının ritimlerini zaman mekan ekseninde inceleyerek sınıflandırmıştır.
Yazar isimleri: ['Nazlı ARSLAN', 'Funda KERESTECİOĞLU']
Yayın Yılı: 29 Eylül 2022
Dergi ismi: Karadeniz Araştırmaları Enstitüsü Dergisi
Yayın sayfa url: https://dergipark.org.tr/tr/pub/karen/issue/72777/1126944
Yayın pdf linki: https://dergipark.org.tr/tr/download/article-file/2470523
