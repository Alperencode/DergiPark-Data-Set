Makale Başlığı: Yukarı Dicle Vadisi’nde Bulunan Sere Şippe Höyük üzerine ilk Gözlemler (Dargeçit/Mardin/Türkiye)
Özet: 2019 yılında tespit edilen Sere Şippe Höyük Mardin İli Dargeçit ilçesi Temelli Mahallesi sınırları  içerisinde  bulunmaktadır.  Dicle  Nehir  yatağının  yaklaşık  1500  m  kuzey-batısında  bulunan  yerleşim  yerinde,  Ilısu  Barajı  ve  HES  Projesi  kapsamında  kazılar  yapmakta  olan  Boncuklu  Tarla  kazı  ekibi  tarafından  2019  yılında  yapılan  yüzey  araştırmasında  çanak  çömlek,  yontmataş,  sürtme  taş,  kemik  alet  ve  parçaları  ile  süs  eşyaları  toplanarak  koruma  altına  alınmıştır.  Sere  Şippe  Höyük  yerleşim  yerinde  toplanan  yontmataş  aletler,  çanak-çömlek  parçaları  ve  diğer  buluntular  yerleşimin  hem Çanak-Çömleksiz Neolitik Dönem’de hem de Çanak-Çömlekli Neolitik Dönem’in başlarında  iskan  gördüğünü  düşündürmektedir.  Bilhassa  bulunan  çanak-çömlek  parçaları Proto Hassuna çanak-çömlek geleneğine aittir ve höyüğün Çanak-Çömlekli Neolitik  Dönem’in  başlarında  iskan  gördüğüne  işaret  etmektedir.  Ayrıca  mikrolit  aletlerin ve oluklu taş objelerin varlığı höyüğün Çanak-Çömleksiz Neolitik Dönem’de de  iskan  görmüş  olabileceğini  de  düşündürmektedir.  Höyükte  toplanan  parçalar  arasında  Halaf  Dönemi  çanak-çömlek  parçaları  ve  yerleşim  yerinin  yakınlarında  bulunan çakmaktaşı yatakları üzerinde Paleolitik Çağ’a ait aletler de bulunmaktadır.
Yazar isimleri: ['Ergül KODAŞ']
Yayın Yılı: 4 Ağustos 2022
Dergi ismi: Anadolu Araştırmaları
Yayın sayfa url: https://dergipark.org.tr/tr/pub/iuanadolu/issue/71794/1074847
Yayın pdf linki: https://dergipark.org.tr/tr/download/article-file/2258608
