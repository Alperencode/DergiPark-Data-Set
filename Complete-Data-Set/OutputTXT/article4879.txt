Makale Başlığı: Öldürmeyen Acı Güçlendirir mi Yoksa Batırır mı?  Psikolojik Dayanıklılık Unsurlarının Finansal Tutuma Etkisi
Özet: Son yıllarda davranışsal finansın kişilik özellikleri ve psikoloji bağlantıları araştırmacılar tarafından sıklıkla tercih edilmektedir. Başka bir deyişle psikolojik değişkenlerin insanların finansal davranışları üzerindeki etkileri önemli birer araştırma konusu haline gelmiştir. Bu fikirle ile bağlantılı olarak araştırmanın amacı genç bankacı ve sigortacı adaylarının psikolojik dayanıklılıklarının ve finansal tutumları üzerindeki etkisinin belirlenmesidir. Çalışma kolayda örnekleme yöntemi tercih edilmiş olup 200 kişi araştırmaya dahil edilmiştir. Araştırmada güvenirlik ve geçerlilik analizi, frekans analizi, doğrulayıcı faktör analizi ve yol analizi yapılmıştır. Araştırma sonuçlarına göre; Yetişkinler için dayanıklılık ölçeği alt boyutlarından “Kendilik Algısı” boyutunun, finansal tutum ölçeği boyutlarından “Tutumlu” , “Sıkılgan” ve ” Savurgan” boyutları üzerinde pozitif bir etkisi bulunurken, “Bilinçli” boyutu ile anlamlı bir ilişkisine rastlanılmamıştır. Diğer bir alt boyut olan “Gelecek Algısı” boyutunun finansal tutum ölçeğinin “Bilinçli” boyutu üzerinde “Sosyal Kaynaklar” boyutunun ise “Sıkılgan” boyutu üzerinde negatif bir etkisi bulunurken, diğer boyutlar ile anlamlı bir ilişkisine rastlanılmamıştır.
Yazar isimleri: ['Umut Can ÖZTÜRK', 'Hüseyin Başar ÖNEM']
Yayın Yılı: 30 Eylül 2022
Dergi ismi: Ekonomi Politika ve Finans Araştırmaları Dergisi
Yayın sayfa url: https://dergipark.org.tr/tr/pub/epfad/issue/72853/1089145
Yayın pdf linki: https://dergipark.org.tr/tr/download/article-file/2315020
