Makale Başlığı: Ürün Yaşam Döngüsü Yönetimi Perspektifinden Döngüsel Ekonomi
Özet: Ürün Yaşam Döngüsü Yönetimi (PLM), şirketlerin küresel pazarda rekabet edebilmeleri için bir ihtiyaç haline gelmiştir. PLM, en iyi kalitede üretim için en az zaman ve maliyetle işbirliği içinde çalışmanın bir gereğidir. Döngüsel ekonomi kullanımdan sonraki imha sürecinin yerine dönüşümü ve yeniden dönüşümü ifade eden bir anlayıştır. Döngüsel ekonomi kavramı hem sürdürülebilirlik hem de kârlılığını artırmak isteyen şirketler için giderek daha popüler hale gelmektedir. PLM sistemleri, döngüsel bir modele geçmek isteyen şirketler için önemli ölçüde yardım sağlayabilir. Bir PLM sistemi, bir ürünün yaşam döngüsünü döngüsel bir şekilde yönetmek için en iyi çözüm olabilir. Geniş bir işletme konsepti olarak PLM, ürün ve bilgi akışları gibi yaşam döngüsü aşamalarında ürün hakkında bilgi sağlayabilir. PLM bugün şirketlerin Yaşam Döngüsü süreçlerini kolaylaştırmak için kullanılmaktadır. PLM’nin bu süreçler döngüsel olanlara dönüştüğünde kullanılacak kritik bir araç olabileceği iddia edilebilir. Örneğin, bu, şirketlerin imalat sürecinin daha erken bir aşamasında daha iyi kararlar almalarına yardımcı olmak için hangi malzemelerin tekrar kullanılabilir olduğu hakkında genel bir bakış içerebilir. Bu çalışma kapsamında PLM ve döngüsel ekonomi hakkında literatür çalışmaları yapılıp, mevcut uygulamalar incelenip son aşamada şirket çalışanlarına yönelik olarak PLM ve döngüsel ekonomi konuları hakkında anket çalışması yapılmıştır. Anket sonuçları yorumlanıp öneriler belirtilmiştir.
Yazar isimleri: ['Bilge ÜÇOK', 'Rüstem Barış YEŞİLAY']
Yayın Yılı: 31 Temmuz 2022
Dergi ismi: Yaşar Üniversitesi E-Dergisi
Yayın sayfa url: https://dergipark.org.tr/tr/pub/jyasar/issue/72247/1006411
Yayın pdf linki: https://dergipark.org.tr/tr/download/article-file/2016255
