Makale Başlığı: Kronik Servikal Miyofasyal Ağrı Sendromlu Hastalarda Lokal Anestezik Enjeksiyonu ve Egzersiz Tedavisi Sonuçlarının Karşılaştırılması
Özet: Amaç: Çalışma lidokayn enjeksiyonu ve egzersizle tedavi edilmiş kronik servikal miyofasyal ağrı sendromlu hastaları değerlendirmek ve tedavilerin etkinliğini karşılaştırmak amacıyla planlandı.Materyal ve Metot: Çalışmaya ortalama 6 ay öncesinde kliniğimizde miyofasyal ağrı sendrom tanısı nedeniyle egzersiz ve lidokayn enjeksiyonu tedavisi almış, çalışmaya katılmaya gönüllü olan, 25 ve 65 yaş aralığında 73 hasta (40 kadın, 33 erkek) dahil edildi.  Egzersiz grubundaki (n=38) katılımcıların yaşları ortalaması 44,16±10,63 yıldı. Lidokayn enjeksiyon grubundaki (n=35) katılımcıların yaşları ise 42,20±11,63 yıldır. Egzersiz grubuna daha önce günde 3 set 10’ar kez olmak üzere boyun ve üst sırt kaslarına germe, boyun kaslarına kuvvetlendirme egzersizleri verildi. Çalışmaya katılan Lidokayn enjeksiyonu grubuna ise daha önce tetik nokta üzerine lokal olarak %1'lik 2 ml lidokain, Travell ve Simons'un tanımladığı enjeksiyon tekniğine göre tetik noktalara uygulandı. Hastaların ağrısı Görsel Analog Skalas. basınç ağrı eşiği Algometre, kas spazmı Palpabl Kas Spazmı Skorlaması, servikal normal eklem hareketi (CROM), özür düzeyi Boyun Özür Ölçeği, depresyon durumu Beck Depresyon Ölçeği, kaygı durumu Beck Kaygı Ölçeği ve yaşam kalitesi SF-36 Short Form-36 ölçekleri ile değerlendirilmiştir. İstattistiksel anlamlılık düzeyi (p<0.05) tir.Bulgular: Katılımcıların sonuçları karşılaştırıldığında ağrı algısı, kas spazmı, hareket açıklığı, depresyon, kaygı ve özür durumu genel yaşam kalitesi açısından gruplar arasında istatistiksel olarak anlamlı fark bulunmadı (p˃0,05).Sonuç:  MAS tedavisinde Lidokayn ejeksiyonu ve egzersiz uygulamasının sonuçları benzerdir. Egzersiz tedavisinin non-invaziv, kolayca uygulanabilir ve daha ekonomik olması nedeniyle MAS tedavisinde daha edilebilir olduğunu düşünüyoruz.
Yazar isimleri: ['Handan Çağlar ÇAVDAR', 'Nihal BÜKER', 'Gülbüz SAMUT']
Yayın Yılı: 20 Aralık 2022
Dergi ismi: Süleyman Demirel Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/sdusbed/issue/73442/1184789
Yayın pdf linki: https://dergipark.org.tr/tr/download/article-file/2690696
