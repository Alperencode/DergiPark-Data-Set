Makale Başlığı: Topraksız Baş Salata (Lactuca sativa var. capitata) Yetiştiriciliğinde Farklı Tuzluluk Düzeylerinin Bitki Besin Elementlerinin Üzerindeki Etkileri
Özet: Araştırmada, topraksız tarım koşullarında gerçekleştirilen baş salata (Lactuca sativa var. capitata) yetiştiriciliğinde katı ortam kültüründe 3 farklı tuzluluk [(Kontrol (EC0), Kontrol+1 dS m-1  (EC1) ve Kontrol+2 dS m-1  (EC2)] düzeyinin verim ve bitki besin elementleri üzerindeki etkileri incelenmiştir. Belirlenen hedefe ulaşmak üzere, PE malzemeden yapılmış kanallarda içerisine perlit ortamı kullanılarak Bombola F1 çeşidi yetiştirilmiştir. Bu amaçla, yetiştiricilik dönemi sonunda bitkilerin bitki besin elementi analizleri gerçekleştirilmiştir. I. üretim döneminde, bitkilere günlük ortalama 0,25-3,76 L bitki-1, II. üretim döneminde ise ortalama 0,33-3,50 L bitki-1 arasında değişen miktarda besin çözeltisi uygulanmıştır. I. üretim döneminde konulardan drene olan ortalama besin çözeltisi miktarlarının 0,15-2,29 litre bitki-1, II. üretim döneminde ise 0,26-2,43 L bitki-1 arasında değişmiştir. Tuzluluk düzeylerinin baş salata yapraklarındaki N, P, K, Mg, Zn ve Mn içerikleri üzerindeki ana etkisi istatistiksel anlamda önemli bir fark yaratmıştır. Tuzluluk düzeylerinin baş salata yapraklarındaki Ca, Fe ve Cu içerikleri üzerindeki etkisi ise önemsiz bulunmuştur (p<0,05). Elde edilen sonuçlara dayanarak, topraksız tarım baş salata yetiştiriciliğinin belli bir konsantrasyona sahip tuzlu sulama sularının kullanılarak gerçekleştirilebileceği yaklaşımında bulunmak mümkündür.
Yazar isimleri: ['Özlem AKAT SARAÇOĞLU', 'Cenk Ceyhun KILIÇ']
Yayın Yılı: 1 Aralık 2022
Dergi ismi: Mehmet Akif Ersoy Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/makufebed/issue/71318/1093085
Yayın pdf linki: https://dergipark.org.tr/tr/download/article-file/2331403
