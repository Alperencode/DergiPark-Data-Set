Makale Başlığı: Zihin Kuramının Gözden Geçirilmesi: Farklı Zihinsel Durumlar ve Yaşam Boyu Gelişim
Özet: En önemli sosyobilişsel becerilerden biri olan Zihin Kuramı, sosyal dünyada kendimize ve başkalarına zihinsel durumlar atfetme ve bu zihinsel durumlar üzerinden davranışları tahmin etme becerimizdir. Zihin kuramı, ağırlıklı olarak tek bir yaşam dönemindeki tek bir zihinsel duruma indirgenerek okul öncesi dönemdeki yanlış kanılara odaklanmakta ve benzer yöntem ve görevler ile çalışılmaktadır. Oysaki zihin kuramının kapsamında arzu, bilgi, duygu, gaf, kinaye vb. zihinsel durumlar da mevcuttur. Bununla birlikte Türkiye’deki çalışmalarda incelenmemiş olsa da zihin kuramı ergenlik, yetişkinlik ve yaşlılık dönemlerinde de gelişimine devam etmektedir. Bu noktalardan hareketle bu çalışmanın amacı zihin kuramını gelişimsel bir yaklaşım ile ele alarak yaşamın farklı dönemlerinde gelişen zihinsel durumları ve bu durumların değerlendirilmesini literatür ışığında ele almaktır. Böylece hem zihin kuramının sadece yanlış kanı atfı temelinde değil aksine daha kapsamlı ölçülmesi gerektiğine hem de sadece okul öncesi dönemde değil ergenlik, yetişkinlik ve yaşlılık dönemlerinde de incelenmesi gerektiğine dikkat çekilmiş olacaktır.
Yazar isimleri: ['Zehra ERTUĞRUL YAŞAR']
Yayın Yılı: 30 Haziran 2022
Dergi ismi: Gelişim ve Psikoloji Dergisi
Yayın sayfa url: https://dergipark.org.tr/tr/pub/gpd/issue/68864/994028
Yayın pdf linki: https://dergipark.org.tr/tr/download/article-file/1968876
