Makale Başlığı: Ekonomik Güven Endeksi ile İhracat Miktar Endeksi ve İthalat Miktar Endeksi Arasındaki Nedensellik İlişkisi: Türkiye Örneği
Özet: Bu çalışmada; mevcut ekonomik durumun izlenebilmesinde gösterge niteliğinin yanında ekonomideki kırılma dönemleri ve muhtemel risklerin erkenden görülerek tedbir alınmasına imkân veren ekonomik güven endeksi ile fiyatlar sabitken ihracat ve ithalat miktarında meydana gelen değişimi ifade eden ihracat miktar endeksi ve ithalat miktar endeksi arasındaki nedensellik ilişkisi araştırılmıştır. Analizler sırasında veri setlerinde çok sayıda yumuşak geçişli kırılmaları da dikkate alan Enders ve Jones (2015) tarafından geliştirilen Fourier Granger nedensellik testi kullanılmıştır. Ocak 2013 – Temmuz 2021 tarihleri arasındaki aylık frekanslı verilerin konu edildiği çalışmanın sonuçlara göre; ekonomik güven endeksiyle hem ihracat miktar endeksi hem de ithalat miktar endeksi arasında çift yönlü nedensellik ilişkisi tespit edilmiştir. Ampirik bulgular, iktisadi karar birimlerinin ithalat ya da ihracat kararı vermelerinde ekonomik güven endeksindeki değişimlerden faydalanmalarının önemine işaret etmektedir. Aynı zamanda bu sonuçlar ekonomik güvenin tesis edilmesinde politika yapıcılara perspektif sunması ve politik manevralar oluşturulması açısından ihracat miktar endeksi ve ithalat miktar endeks değerlerindeki değişimlerin rolünü ortaya çıkarmaktadır.
Yazar isimleri: ['Ergün TEKİN', 'Feyyaz ZEREN']
Yayın Yılı: 29 Eylül 2022
Dergi ismi: Mehmet Akif Ersoy Üniversitesi Uygulamalı Bilimler Dergisi
Yayın sayfa url: https://dergipark.org.tr/tr/pub/makuubd/issue/72757/1116159
Yayın pdf linki: https://dergipark.org.tr/tr/download/article-file/2425775
