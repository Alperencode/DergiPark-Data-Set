Makale Başlığı: Defne Yaprağından (Laurus Nobilis L.) Fenolik Bileşiklerin Ekstraksiyonunda Farklı Yöntemlerin Karşılaştırılması
Özet: Bu çalışmada, mikrodalga destekli ve enzim destekli ekstraksiyon verimliliği çözgen ekstraksiyonu ile karşılaştırılmıştır. Defne yaprağı ekstraktında ekstraksiyon verimleri fenolik içerik ve antioksidan kapasitesi açısından değerlendirilmiştir. Geleneksel ekstraksiyon, enzim destekli ve mikrodalga destekli ekstraksiyon olarak üç farklı ekstraksiyon yönteminden elde edilen ekstraktların toplam fenolik içeriği (mg GAE/g) sırasıyla 23.29±0.02, 32.45±0.02 ve 30.49±0.02 olarak bulunmuştur. Toplam fenolik içerik için en yüksek değer enzim destekli ekstraksiyonda belirlenmiştir. Üç farklı ekstraksiyon yönteminden elde edilen ekstraktların DPPH radikal süpürme aktivitesi (%) sırasıyla %36.91±0.05, %50.72±0.27 ve %41.51±0.09 olarak bulunmuştur. Toplam fenolik içerik gibi, DPPH radikal süpürme aktivitesi için en yüksek değer enzim destekli ekstraksiyonda belirlenmiştir. Ayrıca defne yaprağının toplam kuru madde, toplam kül, toplam protein, askorbik asit ve toplam klorofil içeriği belirlenmiştir.
Yazar isimleri: ['Ayça AKYÜZ', 'İdil TEKİN', 'Seda ERSUS']
Yayın Yılı: 30 Haziran 2022
Dergi ismi: Journal of Apitherapy and Nature
Yayın sayfa url: https://dergipark.org.tr/tr/pub/jan/issue/70728/1109316
Yayın pdf linki: https://dergipark.org.tr/tr/download/article-file/2398435
