Makale Başlığı: Hala önlenemeyen önemli bir halk sağlığı sorunu: İstenmeyen gebelikler ve epidemiyolojisi
Özet: Amaç: Bu araştırma, istenmeyen gebelikleri incelemek, risk gruplarına göre sıklığını ve nedenlerini belirlenmek amacıyla planlanmıştır.Gereçler ve Yöntem: Bu araştırma, doğum öncesi bakım almak için hastaneye başvuran 409 gönüllü evli hamile kadın üzerinde yürütülmüş olan kesitsel bir çalışmadır. Verilerin toplanmasında araştırmacılar tarafından geliştirilen anket formu kullanılmıştır. Verilerin değerlendirilmesinde yüzdelik, ortalama ve ki-kare testi kullanılmıştır.Bulgular: İstenmeyen gebelik oranı %23,2 olarak tespit edilmiştir. İstenmeyen gebelik oranı yaşla birlikte azalmaktadır. Kadınların eğitim düzeyi arttıkça istenmeyen gebelik oranı azalmakta ve bu oran üniversite mezunlarında %18,5'e düşmektedir.Sonuç: Bu araştırmada, istenmeyen gebelik oranının yüksek olması, kadınların çoğunun aile planlaması yöntemi kullanmıyor olması veya geleneksel aile planlaması yöntemleri kullanıyor olmalarından kaynaklanmaktadır. İstenmeyen gebelik oranının en yüksek olduğu risk grubunun genç kadınlar olduğu tespit edilmiştir. Geri çekme yöntemi özellikle genç kadınlarda yüksek olduğundan ve bu durum istenmeyen gebeliklere yol açabileceğinden çiftlere evlilik öncesi eğitim verilmesi gerekmektedir.
Yazar isimleri: ['Hasan ULUBAŞOĞLU', 'Saime ŞAHİNÖZ', 'Turgut ŞAHİNÖZ']
Yayın Yılı: 30 Eylül 2022
Dergi ismi: Jinekoloji-Obstetrik ve Neonatoloji Tıp Dergisi
Yayın sayfa url: https://dergipark.org.tr/tr/pub/jgon/issue/72893/1001221
Yayın pdf linki: https://dergipark.org.tr/tr/download/article-file/1996489
