Makale Başlığı: Muharrem Erbey’in Öyküleri ve Öykücülüğü
Özet: Muharrem Erbey, 1969 yılında Diyarbakır’da doğdu. Çocukluk ve gençlik yılarını Diyarbakır'ın Sur ilçesinde geçirdi. Sur İçi denen muhitte yaşanan olaylar, göçler ve yoksulluk içinde yaşayan insanların dramı küçüklüğünden itibaren edebiyatını beslemeye başladı. Henüz ortaokul öğrencisi iken bir çocuk dergisinde yayımlanan şiiri sanatsal geleceğine işaret eder. Yıllar sonra Hukuk Fakültesi okumak için gittiği İstanbul’dan Diyarbakır’a döndüğünde, edebiyata olan tutkusu ilk ürünlerini vermesini sağladı. O dönem Türkiye Yazarlar Derneği Diyarbakır Temsilciliği görevinde bulundu. 2007 yılında Diyarbakır Büyükşehir Belediye başkanı kültür danışmanlığına getirildi. Bu görevdeyken Diyarbakır Büyükşehir Belediye’si Öykü Seçkisi kitabının editörlüğünü yaptı.  Yaşar Kemal Öykü Seçkisi ve Oğuz Atay Öykü Seçkisi’ne alınan öyküleriyle ötekileştirilen insanların dertlerini anlattı. Muharrem Erbey, önceleri Yitik Şecere iken sonraki baskılarda adını Kayıp Şecere olarak değiştirdiği ilk öykü kitabını 2004 yılında yayınladı. 2018 yılında ikinci öykü kitabı Babam Aharon Usta’yı yayınladı. Bir kısmı çocukluğun anıları olmak üzere, zaman içinde tanık olduğu olayları anlatan yazarın eserlerinde anne sevgisi, yoksulluk, ötekileştirme, haksızlığa uğrama, otoriteye isyan ve cinsiyet eşitsizliği gibi temalar ön plana çıkmaktadır. Yazar bu tür konuları öykülerinde işleyerek toplumsal duyarlılık yaratmaya çalışmaktadır.
Yazar isimleri: ['Levent BİLGİ', 'Mehmet DİNÇ']
Yayın Yılı: 21 Kasım 2022
Dergi ismi: Uluslararası Filoloji Bengü
Yayın sayfa url: https://dergipark.org.tr/tr/pub/ufb/issue/73481/1138277
Yayın pdf linki: https://dergipark.org.tr/tr/download/article-file/2516802
