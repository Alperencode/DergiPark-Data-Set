Makale Başlığı: Karadeniz Teknik Üniversitesi Meslek Yüksek Okulları, Mühendislik ve Teknoloji Fakülteleri Akademisyenlerinin Elektronik Atıklar ve Bu Atıkların İnsan ve Çevre Sağlığına Etkileri Hakkındaki Bilgi Düzeyleri ve Düşünceleri
Özet: Elektrikli ve elektronik cihazların kullanım ömürleri hızlı dolmakta, yeni ürünlere hızlı geçiş olmakta ve elektronik atık (e-atık) olarakbilinen yeni bir atık türü ortaya çıkmaktadır. Çalışmanın amacı, akademisyenlerin ülkemizdeki e-atık düzenlemeleri ile e-atıkların insanve çevre sağlığına etkileri konusundaki bilgi ve düşüncelerini incelemektir. Bu çalışma Karadeniz Teknik Üniversitesi'nde görev yapanakademisyenler üzerinde gerçekleştirilmiş ve çalışmaya 267 akademisyen dahil edilmiştir. Veri toplamak için 50 sorudan oluşançevrimiçi bir anket kullanılmıştır. İstatistiksel analiz için Mann Whitney U, Kruskall Wallis, Pearson ki-kare, Fisher's Exact Test veSpearman korelasyon analizi kullanılmıştır. Katılımcıların %45,3'ü e-atık geri dönüşümüne dikkat etmediğini, e-atık geri dönüşümünedikkat etmeyenlerin ise %90,1'i ülkemizdeki uygulamaları bilmediğini belirtmiştir. Katılımcıların sadece %4,9'u e-atık konusunda eğitimalmıştır. Eğitim alanların ülkemizdeki e-atık mevzuatı ve e-atıkların insan ve çevre sağlığına etkileri konusundaki toplam bilgi puanortalamaları eğitim almayanlara göre istatistiksel olarak önemli bir şekilde yüksek bulunmuştur (p<0,001). Benzer şekilde, e-atıklarıngeri dönüşümüne dikkat edenlerin toplam bilgi puan ortalaması geri dönüşüm konusuna dikkat etmeyenlere göre önemli bir şekildeyüksek bulunmuştur (p<0,001). Çok az katılımcı e-atık konusunda eğitim almış olup katılımcıların yaklaşık yarısı geri dönüşüme dikkatetmemektedir ve geri dönüşümüne dikkat etmeyenlerin büyük bir bölümü uygulamaları bilmemektedir. E-atık konusuna önem veren vegeri dönüşüme katkı sağlayanların bilgi puanlarının yüksek olması, bireysel farkındalığı artırmak ve istendik yönde davranışlarıoluşturmak için uygulanacak politikaların ve eğitim programlarının önemini ortaya koymaktadır.Anahtar kelimeler: Çevre sağlığı, elektronik atık, geri dönüşüm, halk sağlığı.
Yazar isimleri: ['Nalan ÖZEN', 'Murat TOPBAŞ', 'Medine Gözde ÜSTÜNDAĞ', 'Nazım Ercüment BEYHUN', 'Sevil TURHAN']
Yayın Yılı: 20 Ekim 2022
Dergi ismi: ESTÜDAM Halk Sağlığı Dergisi
Yayın sayfa url: https://dergipark.org.tr/tr/pub/estudamhsd/issue/73011/1039165
Yayın pdf linki: https://dergipark.org.tr/tr/download/article-file/2142577
