Makale Başlığı: Şiddetli hipertrigliseridemili hastalarda lipoprotein lipaz mutasyon prevalansı ve  hipertrigliseridemik pankreatitin karakteristik özellikleri
Özet: Amaç: Şiddetli hipertrigliseridemili (HTG) hastalarda lipoprotein lipaz (LPL) mutasyon prevalansını belirlemek ve LPL varyantı olan ve olmayan HTG kaynaklı akut pankreatitin (AP) karakteristik özelliklerindeki farklılıkları araştırmak amacıyla retrospektif bir çalışma amaçladık. Gereç ve Yöntem: Çalışmaya serum trigliserid (TG) düzeyi ≥500 mg/dL olan 70 yetişkin dahil edildi. HTG-AP'i olan ve olmayan olgular arasındaki temel özellikler, LPL mutasyonunu ve risk faktörleri karşılaştırıldı.Bulgular: Ortalama yaş 43 ± 12 idi ve erkekler çalışma popülasyonunun %55.7'sini oluşturuyordu. 35 hastada TG düzeyi <2000 mg/dL, 35 hastada TG ≥2000 mg/dL idi. 19 olguda (%27.1) LPL mutasyonu saptandı. AP prevalansı %67.1 (47 hasta) idi. Korelasyon analizinde genç yaş, TG düzeyi, hemoglobin A1c (HbA1c) HTG-AP gelişimi için anlamlı derecede bağımsız risk faktörleriydi. Hastalar TG düzeylerine göre iki gruba ayrıldığında (TG <2000 mg/dL olanlar grup 1, grup 2 TG ≥2000 mg/dL) AP prevalansı grup 2'de anlamlı olarak daha yüksekti (%51.4'e karşı %82.9), yaş ile HbA1c AP gelişimi için anlamsız saptandı. AP sıklığı ile TG değeri arasındaki ilişki değerlendirildiğinde, TG eşik değerinin pankreatit gelişimi için özgüllüğü 2235 mg/dL bulunmuştur. Mutasyon saptanan ve saptanamayan gruplar arasında AP ve TG prevalansı açısından fark saptanmamıştır.Sonuç: Varyant saptanan ve saptanmayan gruplar arasında AP ve TG düzeyi açısından fark yoktu. Literatürden farklı olarak, AP geliştirmek için daha yüksek seviyelerde TG kesme noktası belirlendi.
Yazar isimleri: []
Yayın Yılı: 12 Aralık 2022
Dergi ismi: Ege Tıp Dergisi
Yayın sayfa url: http://egetipdergisi.com.tr/tr/pub/issue/72611/1209062
Yayın pdf linki: https://dergipark.org.tr/tr/download/article-file/2790409
