Makale Başlığı: Fibromyaljisi Olan Diabetes Mellitus Hastaları Yüksek Kardiovasküler Hastalık Riskine Sahipler
Özet: Amaç: Bu çalışmanın birincil amacı, diabetes mellitus (DM) tanılı hastalarda Fibromiyalji (FM) varlığının kardiyovasküler risk ve kardiyopulmoner kapasite üzerindeki etkisini araştırmaktır. Ayrıca DM hastalarında FM prevalansını Amerikan Romatoloji Cemiyeti (ACR) 2016 kriterlerine göre araştırmaktır.Materyal ve Metot: Çalışmaya Tip 2 DM tanılı 188 premenopozal kadın hasta dahil edildi. Katılımcıların fiziksel aktivite düzeyleri Uluslararası Fiziksel Aktivite Anketi kısa formu ile değerlendirildi. Kardiyopulmoner kapasiteleri 6 Dakika Yürüme Testi ile değerlendirildi. FM varlığı ACR 2016 FM tanı kriterlerine göre incelendi. Kardiyovasküler risk Framingham risk skoru ile hesaplandı. Bulgular: ACR 2016 FM tanı kriterlerine göre 63 (%33.5) katılımcının FM’si vardı. FM’li DM hastalarının FM’siz DM hastalarına göre fiziksel aktivite düzeyleri ve kardiyopulmoner kapasiteleri daha düşük (sırasıyla, p=0.004,  p=0.009),  kardiyovasküler riskleri daha yüksekti (p=0.02).Sonuç: FM, DM hastalarının yaklaşık üçte birinde görülür. FM varlığı kardiyopulmoner kapasiteyi azaltır ve kardiyovasküler riski artırır. DM tanılı hastaların yönetiminde FM varlığı araştırılmalı, FM’nin kardiyovasküler riske katkısını azaltmak için farmakolojik ve nonfarmakolojik tedavi yöntemleri uygulanmalıdır.
Yazar isimleri: ['Musa POLAT', 'Ahmet AKTAŞ']
Yayın Yılı: 22 Eylül 2022
Dergi ismi: Medical Records
Yayın sayfa url: https://dergipark.org.tr/tr/pub/medr/issue/72317/1092522
Yayın pdf linki: https://dergipark.org.tr/tr/download/article-file/2329165
