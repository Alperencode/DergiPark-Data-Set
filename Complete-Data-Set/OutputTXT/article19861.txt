Makale Başlığı: Sinop ile İlgili Turizm Araştırmaları Üzerine Bir Değerlendirme
Özet: Sinop, gerek coğrafi konumu, gerekse doğal, tarihi ve kültürel değerleri açısından Türkiye için potansiyeli oldukça yüksek turizm merkezlerinden birini oluşturmaktadır. Sinop’un bir turizm merkezi olarak gelişimine öncülük etmek için öncelikle Sinop turizmini ön plana çıkaran en önemli aktörlerin belirlenmesi gerekmektedir. Bu çalışmanın amacı Sinop’ta turizm konusunda yayınlanmış akademik çalışmaları (makaleler, tam metin bildiriler ve tezler) inceleyerek, alanyazında Sinop turizmini ön plana çıkaran araştırma konularının yıllar içindeki değişimini bibliyometrik analizle ortaya koymaktır. Bu amaçla Google Scholar üzerinden on yıllık bir periyotta (2010-2020) “Sinop” ve “turizm” anahtar kelimeleri kullanılarak elde edilen 45 makale ve bildiri incelenmiştir. Buna ek olarak, Yükseköğretim Kurulu Başkanlığı Ulusal Tez Merkezi veritabanı aracılığı ile elde edilen 21 tez çalışması incelenmiştir. Elde edilen bulgulara göre incelenen makaleler ve bildiriler çoğunlukla “ekolojik turizm, tarım ve çiftlik”, “alternatif turizm” ve “Sinop Cezaevi ve hüzün turizmi” ile ilgilidir. Tez çalışmaları ise daha çok “Hüzün turizmi, turizm talebi ve yaşam kalitesi” ile ilgilidir. Bulgular Sinop'ta turizm üzerine yapılabilecek gelecekteki araştırmalara yol gösterici niteliktedir.
Yazar isimleri: ['Gülay EKREN']
Yayın Yılı: 30 Temmuz 2022
Dergi ismi: Journal of Humanities and Tourism Research
Yayın sayfa url: https://dergipark.org.tr/tr/pub/johut/issue/71540/1148999
Yayın pdf linki: https://dergipark.org.tr/tr/download/article-file/2558393
