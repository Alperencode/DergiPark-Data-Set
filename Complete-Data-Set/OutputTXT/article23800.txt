Makale Başlığı: "Bir Konstantin Stanislavski Yorumu Olarak Lee Strasberg’in Metot Oyunculuğu"
Özet: Tarihsel süreç içerisinde oyunculuk sanatı ile ilgili bir takım teorik ve pratik öneriler ortaya konmuştur. Oyunculuk uygulaması konusunda önerilerde bulunan kişilerden biri de Rus Tiyatrosu’ndan Konstantin Sergeyeviç Stanislavski’dir. Stanislavski, gerçekçi oyunculuk anlayışından yola çıkarak Sistem Oyunculuğu adını verdiği oyunculuk yöntemini yaratmış ve yaptığı çalışmalarla kendisinden sonra gelen tiyatro uygulayıcılarına önderlik etmiştir. Stanislavski’nin çalışmalarını temel alan ve kendi oyunculuk yöntemini meydana getiren isimlerden biri de Amerikan Tiyatrosu’ndan Lee Strasberg’dir. Metot Oyunculuğu olarak adlandırılan ve gerçekçi oyunculuk anlayışının merkeze alındığı bu yöntem ile hem sinema hem de tiyatro alanında birçok oyuncu yetiştirilmiştir. Bu çalışmada, Konstantin Stanislavski’nin Sistem Oyunculuğu’nun, Lee Strasberg tarafından tekrar yorumlanarak Metot Oyunculuğu’na nasıl uygulandığı araştırılmıştır. Nitel araştırma yönteminin kullanıldığı çalışmada, öncelikle Sistem Oyunculuğu, aşamaları ve beraberinde ortaya çıkan tanım ve kavramlar ele alınmış daha sonra Metot Oyunculuğu yöntemsel açıdan incelenmiştir. Ayrıca her iki oyunculuk yöntemi arasındaki benzerlik ve farklılıklar elde edilen bulgular çerçevesinde değerlendirilmiştir.
Yazar isimleri: ['Fatma KANDEMİR ŞAHİN']
Yayın Yılı: 24 Haziran 2022
Dergi ismi: STAR Sanat ve Tasarım Araştırmaları Dergisi
Yayın sayfa url: https://dergipark.org.tr/tr/pub/stardergisi/issue/70327/1012242
Yayın pdf linki: https://dergipark.org.tr/tr/download/article-file/2036454
