Makale Başlığı: SINIF ÖĞRETMENLERİNİN ÖRGÜTSEL DESTEK ALGILARI İLE İŞ DOYUMLARI ARASINDAKİ İLİŞKİNİN İNCELENMESİ
Özet: Sınıf öğretmenlerinin örgütsel destek algısı ile iş doyumları arasındaki ilişkiyi belirlenmeyi amaçlayan bu araştırma, iki açıdan önem taşımaktadır. İlk olarak, örgütünden destek gören öğretmenlerin,işlerinden yüksek bi doyum sağlayacaklarına dair yüksek inanç. İkincisi, örgütsel desteğin, öğretmenlerin işlerini severek yapmalarına ve böylece eğitimde etkililiğin artmasıdır. Bu amaca hizmet edecek şekilde, 2018–2019 öğretim yılında, Afyonkarahisar 351 ilkokulda çalışan 2370 sınıf öğretmeni evreni, merkez, İscehisar, Sinanpaşa, İhsaniye ve Şuhut ilçelerindeki Milli Eğitim Bakanlığı’na bağlı ilkokullar bünyesinde çalışan 384 sınıf öğretmeni ise araştırmanın örneklemini oluşturmaktadır. Araştırmanın verileri Nayir’in (2011) “Algılanan Örgütsel Destek Ölçeği” ile Baycan’ın (1985)  Türkçe ’ye uyarladığı “Minnesota İş Doyumu Ölçeği” ile toplanmıştır. Ayrıca araştırmacılar tarafından geliştirilen kişisel bilgi formu kullanılmıştır. Verilerin toplanmasından önce gerekli izinler alınmıştır. Ölçeklerin toplanmasında gönüllülük esasına uyulmuştur. Veriler üzerinde Kolmogorov-Smirnov normallik testi yapılmış ve çözümlemede parametrik testlerden yararlanılmıştır. Araştırma bulgularına göre, algılanan örgütsel destek genel düzeyinin “orta derecede katılıyorum”, iş doyumu genel düzeyinin “kararsızım” seviyesinde olduğu görülmüştür. Kadın öğretmenlerin hem algılanan örgütsel destek hem de iş doyum düzeylerinin erkek öğretmenlere göre daha yüksek olduğu, mesleki kıdem, eğitim durumu ve medeni durum değişkenlerine göre ise öğretmenlerin algıladığı örgütsel destek ve iş doyumu düzeylerinin anlamlı farklılık oluşturmadığı bulgularına ulaşılmıştır. Öğretmenlerin algıladıkları destek ile doyumuları arasında pozitif güçlü bir ilişki bulunmuştur. Öğretmenlerin algıladıkları örgütsel destek onların iş doyumlarının anlamlı bir yordayıcısıdır.Öğretmenlere daha fazla destek olunması ve takım çalışmaları yapılması önerilmiştir.
Yazar isimleri: ['Anıl YUVKA', 'İbrahim GÜL']
Yayın Yılı: 25 Ocak 2022
Dergi ismi: Mehmet Akif Ersoy Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/maeuefd/issue/68192/882180
Yayın pdf linki: https://dergipark.org.tr/tr/download/article-file/1584405
