Makale Başlığı: HESAP BENİM, ELEŞTİRENİ ENGELLERİM (SOSYAL MEDYA PLATFORMLARINDA ENGELLENME-KAMU GÖREVLİLERİ ETİK KURULU UYGULAMASI KAPSAMINDA BİR DEĞERLENDİRME)
Özet: Günümüz iletişim aracı, artık sosyal medya olmuştur. Bu gelişime kamu görevlileri ve siyasiler de ayak uydurmuşlardır. Kamu görevlileri ve siyaset adamları, kendi görev ve uğraşı alanlarına ilişkin bilgi paylaşımlarını sosyal medya platformları aracılığı ile yapmaktadırlar. Bu durum halka bilgiye doğrudan ve çok çabuk ulaşma imkânı vermektedir. Vatandaşların, sosyal medyada yapılan bu paylaşımlara yönelik eleştiri hakkı da bulunmaktadır. Ancak paylaşımda bulunan sosyal medya kullanıcısı, yaptığı paylaşımların herkes tarafından görülebilmesine imkân tanımışsa, sırf eleştiri yapılması nedeniyle bu paylaşımların görünürlüğünü bazı kimseler için engelleyemez. Kamuya mal olmuş kişiler, sıradan insanlara göre, eleştiriye daha fazla katlanmak durumundadırlar. Objektif ve haklı bir gerekçe olmaksızın sırf eleştiri hakkının kullanılması nedeniyle kişinin sosyal medyada takipten yasaklanması, ifade özgürlüğünün ihlali anlamını taşır.
Yazar isimleri: []
Yayın Yılı: 12 Eylül 2022
Dergi ismi: Yıldırım Beyazıt Hukuk Dergisi
Yayın sayfa url: https://dergipark.org.tr/tr/pub/ybuhukuk/issue/72531/1175366
Yayın pdf linki: https://dergipark.org.tr/tr/download/article-file/2651119
