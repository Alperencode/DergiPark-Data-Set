Makale Başlığı: Lise Düzeyindeki Öğrencilerin Bazı Değişkenler Açısından Spora Yönelik Tutumlarının İncelenmesi
Özet: Bu çalışmada lise düzeyindeki öğrencilerin; bazı değişkenler açısından spora yönelik tutumlarının incelenmesi amaçlanmıştır. Araştırmanın evren ve örneklemini Gaziantep il milli eğitim müdürlüğüne bağlı lise düzeyindeki okullar oluşturmaktadır. Bu bağlamda araştırmaya 108 erkek 162 kadın toplamda 270 öğrenci katılmıştır. Çalışmada veri toplama aracı olarak araştırmacılar tarafından hazırlanmış kişisel bilgi formu ve Şentürk (2014) tarafından hazırlanmış “Spora Yönelik Tutum Ölçeği” kullanılmıştır. Araştırma kapsamındaki bulgular incelendiğinde cinsiyet ve spor yapma durumu değişkenlerine göre t-testi analizi yapılmış, cinsiyet değişkeninde kadın ve erkek katılımcılar arasında, spor yapma durumu değişkeninde ise düzenli bir şekilde sportif faaliyet yapan öğrenciler ile düzenli olarak spor yapmayan öğrenciler arasında anlamlı bir farklılık olduğu belirlenmiştir. Yaş, anne eğitim düzeyi, baba eğitim düzeyi, aile gelir durumu değişkenlerinde anlamlı bir farklılık görülmemiştir. Verilerin anlamlılık düzeyi 0,05 olarak belirlenmiştir.
Yazar isimleri: ['Abdurrahman TOPAL', 'Fikret ALINCAK']
Yayın Yılı: 22 Eylül 2022
Dergi ismi: Gaziantep Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/gaunjss/issue/72642/1124086
Yayın pdf linki: https://dergipark.org.tr/tr/download/article-file/2458698
