Makale Başlığı: Neurosound Cihazının Çalışma Parametrelerinin Belirlenmesi ve Etkinliğinin Araştırılması
Özet: Dikkat eksikliği hiperaktivite bozukluğu (DEHB), erken çocukluk döneminde başlayan ve yetişkinlikte görülebilen nörogelişimsel bir bozukluktur. DEHB tedavisinde psikoterapi ve tamamlayıcı tedavi yöntemleri kullanılmaktadır. DEHB tedavisinde işitsel psiko fonaoloji (İPF), göz hareketleriyle duyarsızlaştırma ve yeninden işlemleme (EMDR), transkraniyal doğru akım uyarımı (tDCS) ve interaktif metronom (IM) tamamlayıcı tedavi yöntemleri olarak kullanılmaktadır. Bu çalışma ile İPF kuramını temel alan Neurosound cihazının dikkat ve algı üzerindeki etkisinin araştırılması amaçlanmıştır. Bu amaçla dinleme tutum anket test programı geliştirilmiş ve cihazın çalışma parametreleri belirlenmiştir. Çalışmaya DEHB tanısı konmuş 7 ile 23 yaş arasındaki 41 kişi (27 Erkek, 14 Kız) ile Disleksi tanısı konmuş 8 ile 15 arasındaki 7 kişi (6 Erkek, 1 Kız) olmak üzere toplam 48 kişi katılmıştır. 48 farklı katılımcıya Neurosound Cihazı uygulanmadan önce ve uygulandıktan sonra MOXO d-CPT testi uygulanmıştır. DEHB tanısı konmuş 41 katılımcı ve Disleksi tansını konmuş 7 katılımcının MOXO d-CPT test sonuçları zamanlama, dikkat, hiperaktivite ve dürtüsellik  endeksleri için analiz edilmiştir. Moxo d-CPT test sonuçları analizine göre, DEHB tanısı konmuş kişilerde en fazla gelişim görülen endeks -2,82 puandan -0,98 puana gelerek 1,84 puan geliştiği gözlenen zamanlama endeksidir. Moxo d-CPT test sonuçları analizine göre, DEHB tanısı konmuş kişilerde en az gelişim görülen endeks -1,802 puandan -0,75 puana gelerek 1,052 puan geliştiği gözlenen zamanlama endeksidir. Moxo d-CPT test sonuçları analizine göre, Disleksi tanısı konmuş kişilerde en fazla gelişim görülen endeks 0,82 puandan 0,089 puana gelerek 0,731 puan geliştiği gözlenen dürtüsellik endeksidir. Moxo d-CPT test sonuçları analizine göre, Disleksi tanısı konmuş kişilerde en az gelişim görülen endeks -0,902 puandan -0,82 puana gelerek toplamda 0,082 puan geliştiği gözlenen hiperaktivite endeksidir. Hem Dinleme Tutum Anket Test programı hem de MOXO d-CPT testinden elde edilen bulgular Neurosound cihazının hem disleksi hem de DEHB’li bireylerde tedaviye yardımcı bir ekipman olduğunu göstermiştir. Bununla birlikte Dinleme Tutum Anket Test program sonuçları ile MOXO d-CPT test sonuçlarının birbirleriyle uyumlu olduğu gözlenmiştir. Sonuç olarak MOXO d-CPT testine alternatif olarak Dinleme Tutum Anket Test programının kullanılabileceği değerlendirilmektedir.
Yazar isimleri: ['Ugur FİDAN', 'Mehmet Üsame KARAOSMAN']
Yayın Yılı: 31 Mayıs 2022
Dergi ismi: Eskişehir Türk Dünyası Uygulama ve Araştırma Merkezi Bilişim Dergisi
Yayın sayfa url: https://dergipark.org.tr/tr/pub/estudambilisim/issue/68981/1077309
Yayın pdf linki: https://dergipark.org.tr/tr/download/article-file/2268294
