Makale Başlığı: Kazakistan ve Türkiye Arasındaki Dış Ticaret
Özet: Bu çalışma, bağımsızlık sonrası Kazakistan ve Türkiye arasındaki dış ticaret ilişkilerini incelemektedir. Türkiye, Kazakistan'ın bağımsızlığını tanıyan ilk ülke olmuştur. Türkiye ile Kazakistan arasındaki ortak tarihi, kültürel ve manevi bağlar, ilişkilerin hızla gelişmesinin temelini oluşturmuştur. Kazakistan'ın bağımsızlığını kazanmasından sonra başlayan Türkiye ile Kazakistan arasındaki resmi ilişkiler 30 yıldır devam etmektedir. İki ülke arasındaki ekonomik, kültürel ve siyasi ilişkilerde yadsınamaz bir ilerleme kaydedilmiştir.  Kazakistan'ın genel ekonomik durumu, ana sanayileri, Kazakistan'ın başlıca ihracat ve ithalatı, dış ticaretin yapısı ve ayrıca ana ticaret ortaklarının ihracat ve ithalattaki payı ele alınmıştır. Bu çalışmada temel veriler 2016-2020 yıllarını kapsarken, dış ticaret verileri 2013-2020 yıllarının kapsamaktadır. Günümüzde Kazakistan'ın dış ticaret alanındaki faaliyeti oldukça çeşitlenmiştir. Kazakistan dünyanın 170'den fazla ülkesiyle ticaret yapmaktadır. Türkiye ve Kazakistan arasında hızla gelişmekte olan ikili ilişkiler uluslararası alana da yansımaktadır. Orta Asya da bulunan ülkelerin stratejik önemi yanı sıra, Türkiye'nin bu ülkeler ile tarihi ve kültürel ve gönül bağları olduğu için, Türkiye ile Kazakistan arasında ekonomik entegrasyonun gerçekleştirilmesi Türkiye ve Türk Cumhuriyetleri için faydalı olacaktır.
Yazar isimleri: ['Dana KURYSHZHAN', 'Halil ALTINTAŞ']
Yayın Yılı: 31 Ağustos 2022
Dergi ismi: Uluslararası İdil - Ural ve Türkistan Araştırmaları Dergisi
Yayın sayfa url: https://dergipark.org.tr/tr/pub/ijvuts/issue/72407/1158918
Yayın pdf linki: https://dergipark.org.tr/tr/download/article-file/2583886
