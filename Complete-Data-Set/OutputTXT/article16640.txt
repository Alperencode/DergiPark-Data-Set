Makale Başlığı: Egzersiz Bağımlılığı: Tenis Oyuncuları Örneği
Özet: Düzenli olarak yapılan egzersizin, insan sağlığı üzerinde çok yönlü olumlu etkisi bulunmaktadır. Fakat egzersizin gereğinden uzun süre boyunca, yoğun ve sık yapılması bireye egzersiz bağımlılığı adı altında olumsuz sonuçlar doğurabilmektedir. Araştırmada, düzenli olarak tenis oynayan 21-38 yaş gurubundaki, kamu ve özel sektör çalışanlarının egzersiz bağımlılığı düzeyinin incelenmesi amaçlanmıştır. Nicel araştırma modelinin kullanıldığı araştırmaya,  bir yıldır haftada en az iki kez tenis oynayan 120 tenis oyuncusu katılmıştır. Araştırmada veri toplama aracı olarak “Egzersiz Bağımlılığı Ölçeği” kullanılmıştır. Araştırmada Spearman Korelasyon analizi, Mann-Whitney U Testi, Kruskal-Wallis Testi’nden yararlanılmıştır. Araştırmada, katılımcıların yaşı ile bireysel-sosyal ihtiyaçların ertelenmesi ve çatışma alt boyutu arasında pozitif yönde düşük düzeyde anlamlı ilişki saptanmıştır. Cinsiyete göre egzersiz bağımlılığı anlamlı farklılık göstermemiştir. Gelir düzeyi yüksek olanların tolerans gelişimi ve tutku puanlarının, geliri düzeyi düşük olanlardan anlamlı düzeyde yüksek olduğu saptanmıştır. Sonuç olarak katılımcıların yaşlarındaki artış ve gelir düzeyindeki yükseklik egzersiz bağımlılığını etkileyen bir faktörken, cinsiyetin egzersiz bağımlılığı üzerinde etkisinin olmadığı görülmüştür.
Yazar isimleri: ['Gönül TEKKURŞUN DEMİR', 'Sevinç NAMLI']
Yayın Yılı: 30 Haziran 2022
Dergi ismi: Uluslararası Egzersiz Psikolojisi Dergisi
Yayın sayfa url: https://dergipark.org.tr/tr/pub/intjourexerpsyc/issue/71041/1051393
Yayın pdf linki: https://dergipark.org.tr/tr/download/article-file/2167736
