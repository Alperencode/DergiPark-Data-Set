Makale Başlığı: Osmanlı İdaresindeki Balkanlar’da Rum Yetimhaneleri:  Selanik, Yanya, Meçova ve Manastır
Özet: Osmanlı döneminde 19. yüzyılın ortalarından itibaren Balkanlar’da kimsesiz çocukların bakımları ve eğitilmeleri için çok sayıda yetimhane açılmıştır. Aynı süreç içinde Rum Ortodoks cemaati de gerek başkent İstanbul gerekse Balkanlar’daki kentlerde vakıflar kurarak yetimhaneler inşa etmiştir. Bu dönemde Rum zenginlerinin bağışlarıyla Selanik, Yanya ve Manastır’da inşa edilmesi istenen yetimhanelerle, Meçova’da eski bir konutun dönüştürülmesiyle hizmet vermesi planlanan yetimhane yapısı için gelen talepler Osmanlı Hükümeti tarafından titizlikle değerlendirilmiştir. Yetim sayısı, bölgedeki Rum nüfusun yoğunluğu, yapının inşa edileceği arsa ve çevresi, yapının inşa ya da tamiri için bırakılan bağış miktarı gibi pek çok faktör yönetim tarafından inceleme altına alınmıştır. Bu makalede 19. yüzyılın sonlarında Selanik, Yanya, Meçova ve Manastır’da inşa girişiminde bulunulan dört Rum yetimhanesinin mevcudiyetinin arşiv belgeleri ve güncel kaynaklar karşılaştırılarak ortaya çıkarılması amaçlanmıştır. Manastır’daki yetimhanenin günümüzde varlığına ilişkin bilgiye ulaşılamamakla birlikte Selanik, Yanya ve Meçova’daki yapıların inşa edildiği ve arşiv belgelerindeki çizimlerde yer alan tasarımlarıyla mevcut durumları arasında önemli farklılıklar olduğu sonucuna varılmıştır.
Yazar isimleri: ['Oya ŞENYURT']
Yayın Yılı: 27 Haziran 2022
Dergi ismi: Modular Journal
Yayın sayfa url: http://modular.gedik.edu.tr/tr/pub/issue/70592/1079939
Yayın pdf linki: https://dergipark.org.tr/tr/download/article-file/2278396
