Makale Başlığı: KÜRESEL İKLİM KRİZİNİN OLUŞMASINDA POLİTİK KARARLARIN HÜKÜMET POLİTİKALARININ ETKİSİ
Özet: İklim krizi, içinde bulunduğumuz yüzyılın en çok tartışılan konularından biri haline gelmiştir. İklim krizi, iklim değişikliğinin boyutlarına dikkat çeken bir kavram olarak iklimde kuraklık, sel, çölleşme gibi pek çok değişikliği anlatmak için kullanılmaktadır. Küresel bir sorun olarak ele alınan iklim krizinin ortaya çıkışı tek bir nedene bağlanamamaktadır. Ancak bu çalışmanın sınırlılıkları gereği iklim krizinin kökenleri ve nedenleri politik nedenler bağlamında ele alınmaktadır. Dünyadaki hava sıcaklığının gün geçtikçe artması, iklim krizi ile mücadele konusunu ön plana çıkarmaktadır. Bu küresel mücadele, politika, ekonomi, kentleşme, tarım gibi alanları etkileyeceğinden ülkeleri, şirketleri ve devletleri karşı karşıya getirmektedir. Bu noktada hükümetlerin bu alanlardaki mevcut politikaları sorgulanmaya başlanmaktadır. Bu bağlamda çalışmanın amacı, iklim krizinin ortaya çıkmasında ve bugünkü boyutlara ulaşmasında politik kararların (hükümet politikalarının) etkisini incelemektir. Bu çerçevede çalışma, bugüne kadar uygulanan hükümet politikalarına eleştirel bir bakış açısı sunarken hükümetlerin iklim krizi karşısındaki edilgen tavrını sorgulamaktadır. Sonuç olarak iklim krizi sorununun ekolojik bir sorun olmaktan öte, bir sistem sorunu olduğu söylenebilir.
Yazar isimleri: ['Ahmet KAYAN', 'Ayşe KÜÇÜK']
Yayın Yılı: 26 Ekim 2022
Dergi ismi: Dicle Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/diclesosbed/issue/73179/1145521
Yayın pdf linki: https://dergipark.org.tr/tr/download/article-file/2545321
