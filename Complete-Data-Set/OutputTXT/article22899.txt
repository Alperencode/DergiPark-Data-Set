Makale Başlığı: Tam Kat Rektal Prolapsus’lu Hastalarda Laparoskopik Ventral Mesh Rektopeksi Deneyimlerimiz.
Özet: Amaç: Rektal prolapsus için optimal cerrahi yöntem halen netleşmemiştir. Bu çalışma, tam kat rektal prolapsus nedeniyle laparoskopik ventral meş rektopeksi cerrahisi uygulanan hastaların sonuçlarını paylaşmayı amaçlamaktadır.Yöntem: Rektal prolapsus nedeniyle opera edilen 22 hasta incelendi. Hastalar, preoperatif veriler, postoperatif iyileşme dönemi ve nüks açısından değerlendirildi.Bulgular: Tüm operasyonlar laparoskopik olarak yapıldı. Hastaların 6'sında erken postoperatif dönemde komplikasyon gelişti. (p=0.077). Erken postoperatif ileusu ve minimal kanaması olan 2 hastada takipte ek girişime ihtiyaç olmaksızın düzeldi. Ortalama takip süresi 16 ay idi. Bu dönemde nüks veya mortalite olmadı.Sonuç: Laparoskopik ventral meş rektopeksi, klinik semptomların hızlı ve kalıcı çözümü ve laparoskopinin yaşam kalitesi üzerindeki olumlu etkileri nedeniyle rektal prolapsus tedavisinde en etkili seçeneklerden biridir.
Yazar isimleri: ['Ramazan Saygin KERİMOGLU']
Yayın Yılı: 29 Ekim 2022
Dergi ismi: Genel Tıp Dergisi
Yayın sayfa url: https://dergipark.org.tr/tr/pub/geneltip/issue/73146/1181521
Yayın pdf linki: https://dergipark.org.tr/tr/download/article-file/2677019
