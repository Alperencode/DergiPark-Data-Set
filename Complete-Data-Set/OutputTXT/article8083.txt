Makale Başlığı: Temel Dini Bilgiler Öğretim Programlarında ve Ders Kitaplarında Şâfiîlik
Özet: Ülkemizde Hanefî mezhebi dışında, başta Şâfiî mezhebine mensup kimseler olmak üzere farklı mezhep ve düşüncede olan kişiler/topluluklar bulunmaktadır. Bu gruplara ait dini yorumların ders kitaplarında ne kadar ve nasıl yer aldıklarının ortaya konulması dinin yaşanması noktasında önemlidir. Bu noktada en sağlam verinin elde edilebileceği yöntemlerden biri, hali hazırda okutulmakta olan Temel Dini Bilgiler öğretim programı ve ders kitaplarının incelenmesidir. Bu çalışmada, örgün eğitimde yer alan Temel Dini Bilgiler öğretim programı ve ders kitaplarında Şâfiî mezhebine ait görüş ve yorumların nasıl ortaya konulduğunun açığa kavuşturulması amaçlanmıştır. Nitel desende tasarlanan çalışmanın verileri, Milli Eğitim Bakanlığı tarafından 2020-2021 eğitim öğretim yılında temel alınan Temel Dini Bilgiler Öğretim programlarının ve ders kitaplarının incelenmesiyle elde edilmiştir. Neticede Temel Dini Bilgiler öğretim programlarının dini öğrenme modeline imkân sağladığı, ders kitaplarının ise temelde Hanefî mezhebi merkezli hazırlandığı kimi yerlerde Şâfiî mezhebine ait yorumlara yer verdiği görülmüştür.  Bununla birlikte mezhebi yorum farklılıklarının bulunduğu konularda Şafiî mezhebine ait görüşler işlenebilir.
Yazar isimleri: ['Teceli KARASU']
Yayın Yılı: 14 Temmuz 2022
Dergi ismi: İhya Uluslararası İslam Araştırmaları Dergisi
Yayın sayfa url: https://dergipark.org.tr/tr/pub/ihya/issue/71248/1087474
Yayın pdf linki: https://dergipark.org.tr/tr/download/article-file/2308228
