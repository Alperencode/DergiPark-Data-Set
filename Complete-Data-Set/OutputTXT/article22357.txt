Makale Başlığı: SÜLEYMANİYE KÜTÜPHANESİ  HACI MAHMUD EFENDİ  BÖLÜMÜ YAZMALARINDAN  BİR MECMÛ‘A-İ EŞ‘ÂR NÜSHASI İNCELEMESİ
Özet: Sözlük anlamıyla toplanıp biriktirilmiş, tertip ve tanzim edilmiş şeylerin hepsi, seçilmiş yazılardan meydana getirilen yazma kitap anlamına gelen mecmualar üzerinde yapılan çalışmaların faydalarından biri de klasik Türk edebiyatının kuytu köşelerinde kalan şiir ve şairleri gün yüzüne çıkarıp araştırmacıların dikkatine sunmaktır. Bu mecmuaları tertip eden kişinin halkın sosyal – siyasal durumundan, ekonomik refahından, inandığı dinden uzak durması düşünülemez. Nasıl ki bir şair etkilendiği herhangi bir şey için bir şiir yazıyorsa mürettip de kendi duygularının tercümanı olan şiirden etkilenip mecmuasında ona yer vermek isteyecektir. Bu da dönemin edebiyat açısından zevk ve anlayışını, dil ve özelliklerini gözler önüne sermektedir. Bu bağlamda düşünüldüğünde mecmualar edebiyat tarihimizin her yönüyle incelenmesinde önemli katkılar sağlayacak kaynaklardır.Bu çalışmanın amacı da Süleymaniye Kütüphanesi, Hacı Mahmud Efendi Yazmaları, Numara 5211’de kayıtlı Mecmû‘a-i Eş‘âr adlı şiir mecmuasını tanıtmaktır. Mürettibi belli olmayan bu şiir mecmuası 49 varaktan oluşmakta ve içerisinde 13 farklı nazım şekli, 5 farklı nazım türü bulunmaktadır. Çalışmada mecmuanın dış özellikleri, muhteva, dil ve yazım özellikleri; mecmuada yer alan şairler, şairlerin kullandıkları nazım şekilleri/türleri ve sayısı; mecmuada bulunan şiirlerde kullanılan vezinler ve sayısı incelenerek mecmuanın tanıtımı yapılmıştır.
Yazar isimleri: []
Yayın Yılı: 31 Temmuz 2022
Dergi ismi: Avrasya Beşeri Bilim Araştırmaları Dergisi
Yayın sayfa url: https://dergipark.org.tr/tr/pub/abbad/issue/71764/1156354
Yayın pdf linki: https://dergipark.org.tr/tr/download/article-file/2578258
