Makale Başlığı: Ülke Kredi Notlarının CDS Primleri Üzerindeki Etkisi: Gelişmiş ve Gelişmekte Olan Ülkeler Üzerine Bir Olay Analizi
Özet: Bu çalışmanın amacı gelişmiş ve gelişmekte olan ülkelerde kredi derecelerinin ülke CDS primleri üzerinde etkili olup olmadığının ve etkinin gelişmiş ve gelişmekte olan ülkeler arasında farklılık gösterip göstermediğinin incelenmesdir. Bu amaçla dünya ekonomisinde ağırlığı olan 17 gelişmiş ve 9 gelişmekte olan ülkenin 4 Ocak 2005 ile 12 Ekim 2021 dönemi için ABD doları cinsinden 5 yıl vadeli devlet tahvillerine ilişkin CDS primleri ile S&P, Moody’s ve Fitch kredi derecelendirme kuruluşlarının söz konusu ülkelerin kredi notu veya görünümüne ilişkin yaptıkları duyurular kullanılarak, olay analizi yöntemiyle araştırma sorularına yanıt aranmıştır. Analiz sonuçları gelişmiş ülkelerde CDS primlerinin negatif duyurulardan istatistiksel olarak anlamlı ölçüde etkilenmediğini, pozitif duyurulara verilen tepkinin ise istatistiksel olarak anlamlı olduğunu göstermektedir. Öte yandan, gelişmekte olan ülkelerde CDS primleri hem pozitif hem de negatif derecelendirme duyurularından anlamlı ölçüde etkilenmektedir.  Bu bulgular gelişmekte olan ülkeler açısından daha önce yapılan bazı çalışmaların bulgularıyla paralellik arz ederken, gelişmiş ülkelerin negatif duyurulara verdiği tepki açısından bir çalışmanın bulgularıyla örtüşmemektedir.
Yazar isimleri: ['Sinem UÇARKAYA', 'Şenol BABUŞCU', 'Adalet HAZAR']
Yayın Yılı: 27 Nisan 2022
Dergi ismi: Maliye ve Finans Yazıları
Yayın sayfa url: https://dergipark.org.tr/tr/pub/mfy/issue/69611/1067002
Yayın pdf linki: https://dergipark.org.tr/tr/download/article-file/2228146
