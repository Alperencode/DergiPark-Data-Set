Makale Başlığı: 6102 sayılı Türk Ticaret Kanunu’na Göre Anonim Şirket Genel Kurul Kararlarının Yokluğu
Özet: 6102 sayılı Türk Ticaret Kanunu’nda düzenlenen anonim şirket genel kurulunda alınan kararların hükümsüzlük halleri; butlan ve iptal edilebilirliktir. Kanunda düzenlenmiş bir yaptırım türü olmasa da öğreti ve yüksek yargı kararlarına göre yokluk da hükümsüzlük hallerinden biri olarak kabul edilmektedir. Yokluk kavramı ile ilgili olarak mevzuatta bazı düzenlemeler mevcuttur. Ancak anonim şirket genel kurul kararlarının yokluğu söz konusu olduğunda nasıl ileri sürülebileceği ya da yaptırımının ne olduğuna dair düzenleme bulunmamaktadır. Anonim şirket genel kurul kararlarının kurucu unsurlarında emredici kurallara aykırılık bulunması halinde alınan karar yokluk yaptırımına tâbi olacaktır. Gerek öğretide gerekse yüksek yargı kararlarında kabul edildiği üzere kanunda düzenlenen iptal edilebilirlik ve butlan hallerine ilişkin hükümler, yokluğun tespiti davasına kıyas yoluyla uygulanır.
Yazar isimleri: ['Merve ÇAM']
Yayın Yılı: 1 Ekim 2022
Dergi ismi: Sosyal Bilimler Araştırma Dergisi
Yayın sayfa url: https://dergipark.org.tr/tr/pub/ssrj/issue/72477/1146623
Yayın pdf linki: https://dergipark.org.tr/tr/download/article-file/2549832
