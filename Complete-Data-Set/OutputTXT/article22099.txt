Makale Başlığı: Artemisinin Uygulamasının, Pentilentetrazol ile İndüklenen Farelerin Karaciğer ve Böbrek Dokusunda Total Oksidan/Antioksidan ve Oksidatif Stres İndeksi Üzerine Etkisinin Araştırılması
Özet: Bu çalışma, pentilentetrazol (PTZ) uygulanan farelerde oluşabilecek oksidatif strese karşı artemisinin ön tedavisinin farelerin karaciğer ve böbrek dokularında toplam oksidan (TOS)/antioksidan (TAS) ve oksidatif stres indeksi (OSI) düzeylerindeki değişiklikleri araştırmak için tasarlanmıştır. Çalışmada İsviçre albino fareleri (Erkek) (n=42) kullanıldı. Fareler altı gruba ayrıldı ve her grupta yedi hayvan (n=7) vardı: (1) Kontrol (C) /salin Grubu, (2) PTZ (35 mg/kg.) Grubu, (3) Valproat (VPA) (100 mg/kg) + PTZ Grubu, (4) Artemisinin (ART) (30 mg/kg) + PTZ Grubu, (5) ART (60 mg/kg) + PTZ Grubu, (6) ART (120 mg/kg) + PTZ Grubu. Fareler, intraperitoneal (ip) olarak enjeksiyonlar uygulandı.  Uygulamalardan sonra hayvanlar 30 dakika boyunca nöbetler için gözlendi. Deneyin son gününde (26. gün) farelere PTZ yükleme dozu (75 mg/kg) uygulandı ve ardından hayvanlar sakrifiye edildi. Karaciğer ve böbrek dokusunda TAS, TOS ve OSI düzeyleri ölçüldü. PTZ, karaciğer ve böbrek dokusunda TOS'u artırdı ve TAS'ı azalttı. ART, artan dozlarda karaciğer dokusunda TAS'ı önemli ölçüde artırdı ve TOS'u azalttı (p<0.05). ART böbrek dokusunda çok etkili değildi. Ancak böbrek dokusundaki TAS düzeyleri VPA diğer gruplarla karşılaştırıldığında anlamlı olarak yüksekti (p<0.05). Bu çalışmada, PTZ kaynaklı oksidatif stresin, periferik dokularda glutamat reseptörlerinin aktivasyonundan kaynaklanabileceği varsayılabilir. ART, PTZ'nin neden olduğu oksidatif stres ve hipoksiye bağlı karaciğer hasarına karşı koruyucu bir etkiye sahip olabilir. Bu etki, ART'nin antioksidan kapasitesine bağlı olabilir.
Yazar isimleri: ['Yılmaz KOÇAK']
Yayın Yılı: 29 Kasım 2022
Dergi ismi: Van Veterinary Journal
Yayın sayfa url: https://dergipark.org.tr/tr/pub/vanvetj/issue/73594/1171405
Yayın pdf linki: https://dergipark.org.tr/tr/download/article-file/2634222
