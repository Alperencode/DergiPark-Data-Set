Makale Başlığı: OKUL MÜDÜRLERİNİN SERGİLEMİŞ OLDUĞU LİDERLİK STİLLERİNİN OKUL MUTLULUĞUNA YÖNELİK ÖĞRETMEN GÖRÜŞLERİ
Özet: Bu çalışmada, okul müdürlerinin sergilediği liderlik tarzlarını belirlemek ve müdürlerin davranışlarının sınıf öğretmenlerinin okul mutluluklarına etkisini ortaya koymak, betimlemek amaçlanmıştır. Araştırma ayrıca okul müdürlerinin karar alma süreçlerini etkileyen unsurları belirlemeyi de hedeflemektedir. Araştırma, fenomonolojik araştırma deseninde yürütülmüştür. Araştırmanın çalışma grubu, kolay ulaşılabilir yöntemle belirlenmiş tipik durum örneklemesidir. Türkiye’nin bir ilinde görev yapan ve 14 farklı okuldan belirlenen 14 sınıf öğretmeninden oluşmaktadır. Çalışma grubu, farklı sosyo-ekonomik ve sosyo-kültürel statüdeki okul bölgelerinden seçilmiştir. Buradaki amaç görüşmelerde maksimum çeşitliliği sağlamaktır.  Araştırmanın verileri, yarı-yapılandırılmış görüşmeler yoluyla elde edilmiştir. Elde edilen veriler tematik içerik analizi tekniği ile analiz edilmiştir. Çalışmada üç ana tema ve bu temalara bağlı 14 kod oluşturulmuştur. Öğretmenlerin okul müdürlerinde gözlemledikleri liderlik özelliklerine ilişkin, “motive edicilik”, “destekleyicilik”, “işleyişi devam ettirme”, “hatırlatma”, “garanticilik” alt kodları belirlenmiştir. Okul müdürlerinin aldığı kararlarda etkili unsurlar ise “çevre” koduna bağlı olarak “sosyal denge ve veli beklentisi”,“hiyerarşik yapı” koduna bağlı olarak “yöneticilerin karar ve tutumlarına uygun davranma” ve “öğretmen yönlendirmesi” koduna bağlı olarak “karara ve yönetime katılma” şeklinde tespit edilmiştir. Öğretmenlerin okul mutluluğunu artırmaya yönelik öneriler ise “sorun çözebilen”, “yönetimsel liderlik”, “kapsayıcılık”, “vizyoner liderlik” ve “tarafsızlık” kodları altında toplanmaktadır. Elde edilen kodlar, katılımcıların ifadeleri ile desteklenerek, örneklendirilmiştir. Tartışma bölümünde, müdürlerin liderlik tarzları açısından yorumlamalar yapılmıştır. Çalışmanın sonunda konu bağlamına ilişkin öneriler sunulmuştur.
Yazar isimleri: ['Doğan YALÇIN', 'Murat BAŞAR']
Yayın Yılı: 31 Aralık 2022
Dergi ismi: Uluslararası Liderlik Eğitimi Dergisi
Yayın sayfa url: https://dergipark.org.tr/tr/pub/ijolt/issue/72551/1206522
Yayın pdf linki: https://dergipark.org.tr/tr/download/article-file/2779867
