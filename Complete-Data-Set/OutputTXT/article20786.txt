Makale Başlığı: Pterjium cerrahisi sonrası otolog serum ve dekspantenol jellerin subjektif semptomlarının karşılaştırılması
Özet: Amaç: Bu çalışmanın amacı, pterjiyum cerrahisi sonrası otolog serum ve dekspantenol jelin subjektif semptomlar üzerindeki etkisini araştırmaktır.Metod: Haziran 2017 ve Aralık 2017 tarihleri arasında aynı cerrah tarafından yapılan pterjiyum cerrahisi uygulanan hastaların değerlendirilmesi yapıldı. Hastalar 2 gruba ayrıldı. Grup 1’de (n: 18) ameliyat sonrası otolog serum kullananlar ve grup 2’de (n: 12) %5 dekspantenol jel kullanılar vardı. Her iki grupta da postoperatif ağrı, batma, tahriş, kızarıklık ve greft ödemi yönünden değerlendirme yapıldı.Bulgular: Gruplar arasında 1., 3. ve 7. günlerde ağrı, batma ve tahriş açısından istatistiksel olarak anlamlı fark yoktu. Dekspantenol kullanan grupta 3 ve 7. günlerde 1. güne göre bu şikayetlerde istatistiksel olarak anlamlı bir azalma gözlendi. Gruplar arasında kızarıklık ve greft ödemi açısından 1., 3. ve 7. günlerde istatistiksel olarak anlamlı fark yoktu. Her iki grupta da, bu bulgularda 3. ve 7. günlerde 1. güne göre istatistiksel olarak anlamlı bir artış tespit edildi.Sonuç: Pterjiyum cerrahisi sonrası birçok ajan hasta konforunu arttırmaktadır. Otolog serum en güvenilir ve en çok araştırılan ajandır. %5 Dexpanthenol jel, hastanın konforu ve yara iyileşmesi açısından ön segment cerrahisine alternatif olabilir.
Yazar isimleri: ['Ugur GÜRLEVİK', 'Mehmet ÇITIRIK', 'Erdoğan YAŞAR', 'Sevilay KARAHAN']
Yayın Yılı: 1 Haziran 2020
Dergi ismi: Ortadoğu Tıp Dergisi
Yayın sayfa url: https://dergipark.org.tr/tr/pub/ortadogutipdergisi/issue/51958/680702
Yayın pdf linki: https://dergipark.org.tr/tr/download/article-file/1034556
