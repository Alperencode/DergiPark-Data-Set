Makale Başlığı: Acemhöyük’ten Bir “Suriye Şişesi”
Özet: Tuz Gölü’nün hemen güneyinde, Aksaray Ovası’nda yer alan Acemhöyük Asur Ticaret Kolonileri  Çağı’nın  büyük  ticari  merkezlerinden  biridir.  Höyüğün  güney  yamacında  yürütülen  kazılar  Helenistik  Dönem  ve  Asur  Ticaret  Kolonileri  Çağı  dolgularının  altında  bulunan  İlk  Tunç  Çağı  tabakalarının  açığa  çıkartılmasını  sağlamıştır.  İlk  Tunç  Çağı  tabakalarında  Acemhöyük’ün  Orta  Anadolu  dışına  uzanan  kültürel  ve  ticari  bağlarının  anlaşılmasına  katkı  sunan  çok  sayıda  buluntu  ele  geçmiştir.  Söz  konusu  buluntular  arasında  XI.  tabakada  ele  geçen  bir  “Suriye  Şişesi”  de  yer  almaktadır.  Eski  Önasya  dünyasının  en  fazla  bilinen  kap  formları  arasında  yer  alan  “Suriye  Şişeleri”  oldukça  geniş  bir  coğrafyaya  yayılan  çok  sayıda  İlk  Tunç  Çağı  yerleşiminde  ele  geçmiştir. Bu nedenle, dönemin kültürel ve ticari ilişkilerinin kavranmasının yanı sıra kronolojik  sorunlarına  da  ışık  tutan  buluntu  gruplarından  biri  olarak  kabul  edilirler.  Bu  çalışmada  Acemhöyük  XI.  tabakada  ele  geçen  “Suriye  Şişesi”  biçimsel  ve  teknik  özellikleriyle  değerlendirilmiştir.  Bunun  sonucunda,  Acemhöyük  şişesinin  Kuzeybatı  Suriye’de dar bir alanda yayılım gösteren şişelerin bir örneği olduğu anlaşılmıştır.
Yazar isimleri: ['Yalçın KAMIŞ']
Yayın Yılı: 4 Ağustos 2022
Dergi ismi: Anadolu Araştırmaları
Yayın sayfa url: https://dergipark.org.tr/tr/pub/iuanadolu/issue/71794/1108527
Yayın pdf linki: https://dergipark.org.tr/tr/download/article-file/2394903
