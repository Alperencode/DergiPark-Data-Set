Makale Başlığı: Okul Öncesi Öğretmenlerinin Covid 19 Pandemi Döneminde Uygulanan Uzaktan Eğitim Sürecine İlişkin Görüşleri
Özet: Bu araştırmanın amacı okul öncesi öğretmenlerinin pandemi sürecinde uygulanan uzaktan eğitim hakkındaki görüşlerinin belirlenmesidir. Araştırma nitel araştırma yöntemlerinden olgu bilim deseni benimsenerek gerçekleştirilmiştir. Araştırmanın çalışma grubunu uzaktan eğitim sürecinde görev yapan 10 okul öncesi öğretmeni oluşturmaktadır. Araştırmada katılımcılarla yarı yapılandırılmış görüşmeler online olarak gerçekleştirilmiştir. Çalışmada veriler araştırmacı tarafından oluşturulan 7 açık uçlu sorudan alınan cevaplar doğrultusunda toplanmıştır. Elde edilen veriler İçerik analizi yöntemi ile analiz edilmiştir. Araştırmada  öğretmenler okul öncesi dönemde uzaktan eğitimin çok uygulanabilir olmadığını fakat pandemi gibi olumsuz süreçlerde uygulanabileceği belirtmişlerdir. Bu süreçte velilerin öğretmen ve çocuklar arasında önemli bir bağlantı olduğu, veli iletişimlerinin olumlu ve olumsuz yönde farklılaştığı elde edilen bulgular arasındadır. Öğretmenlerin dijital yeterlilik ve teknoloji kullanımı gibi beceri alanlarına sahip olmaları gerekliliği ifade edilmiştir. Ayrıca öğretmenlerin uzaktan eğitim sürecinde planlama noktasında sorun yaşamadıkları fakat değerlendirme konusunda problem yaşadıkları araştırmanın öne çıkan bulgularındandır. Öğretmenlerin uzaktan eğitimi başarılı bir şekilde yürütebilme öz yeterliliğine sahip olduklarını belirlenmiştir.
Yazar isimleri: ['Saadet BARTAN']
Yayın Yılı: 28 Mart 2022
Dergi ismi: Dumlupınar Üniversitesi Eğitim Bilimleri Enstitüsü Dergisi
Yayın sayfa url: https://dergipark.org.tr/tr/pub/debder/issue/69128/955680
Yayın pdf linki: https://dergipark.org.tr/tr/download/article-file/1836290
