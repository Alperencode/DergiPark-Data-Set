Makale Başlığı: Militer Rejimlerde İletişim Aracı Olarak  20. yy Afiş Sanatı
Özet: Dünya 20. yüzyılın başlarında ekonomik, sosyal, siyasi, vb. açıdan günümüzdeki yapısına evrilmeye başlamıştır. Dönemin baş aktörleri olarak nitelenebilecek; Almanya, Rusya, İngiltere, Fransa, Amerika, Çin, Polonya, İspanya ve Japonya gibi ülkeler, tahakküm altına alabileceklerini düşündükleri ekonomik ve demografik açıdan daha küçük ülkelere karşı yüzyılın ilk çeyreğinde militer ve faşizan yaptırımları dikte ettirmeye çalışmıştır. Militer rejimlerin temsilcileri, yönettikleri ülkelerde kendi yerlerini sağlamlaştırma adına milli bir paranoya yaratarak, propaganda yapma yoluna gitmişlerdir. Propaganda aracı olarak kitlelere hem görsel hem de coşkun duyguları doğrudan aktaracak olan afiş sanatı kullanılmıştır. Özellikle; makalenin ana ekseninde I. ve II. Dünya Savaşları ve Soğuk Savaş döneminde; Almanya’da, Sovyet Rusya’da ve Polonya’da üretilen propaganda afişlerinin karşılaştırılması yer almaktadır. Makalede, siyasi posterlerin geniş kitleler üzerinde uyandırdığı emre itaat duygusunun oluşturulmasında kullanılan anlatım ve tasarım dilini göstermeyi amaçlamaktadır, hangi yöntemlerin ve biçimlerin ne şekilde tasarım alanında konumlandırıldığının incelenmesi amaçlanmaktadır. Makale, literatür taraması, grafik tasarım incelemesi ve karşılaştırmalı betimsel yöntem ile gerçekleştirilmiştir.
Yazar isimleri: ['Elvan TEKİN']
Yayın Yılı: 5 Eylül 2022
Dergi ismi: İnönü Üniversitesi Sanat ve Tasarım Dergisi
Yayın sayfa url: https://dergipark.org.tr/tr/pub/iujad/issue/71213/1094190
Yayın pdf linki: https://dergipark.org.tr/tr/download/article-file/2335710
