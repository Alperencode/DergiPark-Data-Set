Makale Başlığı: Importance of Nutrition in the development of Seroma after Breast Surgery
Özet: Amaç: Meme cerrahisi sonrası seroma gelişiminde nütrisyonun önemini araştırmak. Seroma mastektomi sonrası görülen en sık komplikasyon olup, görülme sıklığı %10- 50 arasında değişmektedir. Seroma cilt nekrozu, enfeksiyon, yara iyileşmesini gecikmesi ve bunun sonucu olarak ek tedavilerin gecikmesine neden olabileceği için ciddiye alınması gereken bir komplikasyondur. Metod: Bu deneysel çalışmada 10’arlı gruplara ayrılan toplan 40 rat kullanıldı. Preoperatif 7 gün boyunca 1.gruba (kontrol) normal rat gıdası, 2. gruba kontrol grubunun %70’i kadar normal rat gıdası (malnütrisyon), 3. ve 4. gruba proteinden zengin diyet (Glutamin-Arjinin-Metil Bütirat) (10gr protein /kg/gün) verildi ve gruplara 7.  gün tek taraflı (sağ) pektoral majör kas eksizyonu ve aksiler diseksiyon uygulandı. Postoperatif 10 gün boyunca 1. gruba normal rat gıdası, 2. gruba kontrol grubunun %70’ i kadar normal rat gıdası,  3. gruba normal rat gıdası ve 4. gruba proteinden zengin diyet verildi. Postoperatif 10. günde ratlardan seroma örneği alınarak sakrifiye edildi.Bulgular: Kontrol grubunun seroma miktarı 1,5 ml (1ml-2,5ml), malnütrüsyon grubunun seroma miktarı 1,5ml (1ml-2,75ml), preoperatif proteinden zengin diyetle beslenen 3.grubun seroma miktarı 1ml (0,5ml-1ml), preoperatif ve postoperatif proteinden zengin diyetle beslenen 4.grubun seroma miktarı 0,75ml (0,5ml-1ml) olarak bulundu. Seroma miktarları ortanca olarak verildi. Bu değerlere göre proteinden zengin diyetle beslenen grupların seroma miktarları anlamlı olarak düşük bulundu. (p=0,001 )  Sonuç:  Çalışmamızda elde edilen veriler doğrultusunda deneysel mastektomi ve aksiller diseksiyon (AD) modelinde preoperatif ve postoperatif dönemde proteinden yüksek diyetle beslenmenin seroma oluşumunu azalttığı görülmüştür. Benzer şekilde klinik çalışmaların planlanması gerektiği kanaatindeyiz.
Yazar isimleri: ['Berke MANOĞLU', 'Aykut SOYDER', 'Çiğdem YENİSEY']
Yayın Yılı: 29 Eylül 2022
Dergi ismi: Journal of Basic and Clinical Health Sciences
Yayın sayfa url: https://dergipark.org.tr/tr/pub/jbachs/issue/72779/1004347
Yayın pdf linki: https://dergipark.org.tr/tr/download/article-file/2008412
