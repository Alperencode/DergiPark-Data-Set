Makale Başlığı: Uluslararası İlişkiler Disiplininde Karma Yöntemlerin Uygulanması
Özet: Bilimsel araştırmanın yürütülmesine ilişkin tartışmalar tarih boyunca var olmuştur. Gerçeğin nasıl ortaya çıkarılacağı, güvenilir ve geçerli bilimsel sonuçlara nasıl ulaşılacağına ilişkin tartışmalar, nesnellik şemsiyesi altında bilimin sistematik bir şekilde gelişmesini sağlamıştır. Bugüne kadar bu tartışmalardaki genel kabul pozitif bilimlere yönelikken bugün, sosyal bilimlerde de yöntemsel olarak bu paradigmatik değişimlerden bahsetmekteyiz. Davranışsal devrimden bu yana sosyal bilimler altındaki pek çok disiplin, sosyal fenomenleri ortaya çıkarma yolunda yavaş yavaş daha nicel bir bakış açısına sahip olmaya doğru evrilmiştir. Yöntemsel olarak bu tür bir değişikliğin faydaları olduğu kadar nicelleştirilmesi zor olan soyut kavramlarla çalışırken bazı dezavantajları da bulunmaktadır. Bu durum, özellikle, verilerin hem nitel hem de nicel nitelikte olduğu Uluslararası İlişkiler (Uİ) disiplini için geçerlidir. Bu doğrultuda, bu çalışmanın amaçları üç yönlüdür; ilk olarak, bu çalışma Uİ disiplinindeki yöntemlerin tarihsel ve bilimsel evriminin kısa bir özetini sunacaktır; ikinci olarak, yöntemsel olarak karma yöntem yaklaşımlarına odaklanarak bilimsel araştırmanın yürütüldüğü mevcut durumu tanımlayacak; ve bir üçüncüsü, özellikle Uİ disiplininde, bahsi geçen karma yöntem tasarımlarının güçlü ve zayıf yönlerini vurgulayarak farklı yöntemsel yaklaşımları ele alacaktır. Böylece bu çalışma, hem Uİ disiplinindeki hem de sosyal bilimlerdeki yöntem literatürüne katkıda bulunmayı amaçlamaktadır. 
Yazar isimleri: ['Aylin Ece ÇİÇEK', 'Damla CİHANGİR TETİK']
Yayın Yılı: 8 Kasım 2022
Dergi ismi: Siyasal: Journal of Political Sciences
Yayın sayfa url: https://dergipark.org.tr/tr/pub/siyasal/issue/72650/1124155
Yayın pdf linki: https://dergipark.org.tr/tr/download/article-file/2459013
