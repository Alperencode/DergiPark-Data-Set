Makale Başlığı: PULMONER EMBOLİDE TROMBOLİTİK TEDAVİ VE KONVANSİYONEL TEDAVİ ETKİNLİĞİNİN 10. GÜNDE KARŞILAŞTIRILMASI
Özet: Amaç: Trombolitik tedavinin hastaya sadece ilk  birkaç gün fayda sağladığı, 1. haftadan sonra ise  sadece antikoagülan tedavi alanların da benzer  trombüs erime oranlarına sahip oldukları düşünülmektedir.  Bu çalışmanın amacı trombolitik tedavinin  10. gününde hastaların klinik parametrelerine  ve Pulmoner Arter BT Obstrüksiyon İndeksi açılma  oranlarına etkisinin olup olmadığının araştırılmasıdır.    Yöntem ve Gereç: Çalışmaya pulmoner tromboemboli  tanısı konmuş 28 olgu alındı. Trombolitik  tedavi verilmesinin uygun görüldüğü 15 hasta  çalışma grubuna (grup 1), kalan 13 hasta ise  konvansiyonel tedavi(antikoagülan tedavi) grubuna  (grup 2) alındı. Tedavinin semptomların başlamasından  sonraki ilk 14 günde başlandığı hastalardan  trombolitik (r-TPA) verilenler grup 3, verilmeyenler  grup 4 olarak planlandı. Çalışma grubundaki hastalara  tanı konulduğu anda protokole göre trombolitik  tedavi uygulandı ve ardından antikoagülan  tedavi ile devam edildi. Kontrol grubundaki  hastalara sadece antikoagülan tedavi verildi. Geliş  sırasında ve 10. günde pulmoner BT anjiyografi,  transtorasik ekokardiyografi, arteryel kan gazı  çalışıldı. PABTOİ hesaplandı. Veriler tedaviden önce  ve tedaviden sonra 10. günde gruplar arasında  karşılaştırıldı. Bulgular: Gruplar arasında başlangıç kriterlerinde  istatistiksel olarak anlamlı farklılık saptanmadı.  Grup 1’de 10. günde %52.8±25.5’lük açılma oranı  elde edilirken, grup 2’de bu oran %42.5±20.0  olarak saptandı. Grup 3’de10. günde açılma oranı  %58.4±24.5’e ulaşırken, grup 4‘de bu oran  %42.2±22.2 bulundu. Tedavinin 10. gününde grup  3’deki hastalarda grup 4’e göre PO2, SaO2 ve PAB  değerlerinde anlamlı düzelme bulundu (p<0.05).  Sonuç: Sonuç olarak, pulmoner embolinin akut  döneminde yararı bilinen trombolitik tedavinin,  yalnız konvansiyonel antikoagülan verilen gruba  göre daha iyi BT açılma oranları, AKG ve EKO  bulgularının olması tedavinin 10. gününde bile  yararlı olduğunu göstermiştir.
Yazar isimleri: []
Yayın Yılı: 1 Aralık 2017
Dergi ismi: İzmir Göğüs Hastanesi Dergisi
Yayın sayfa url: https://dergipark.org.tr/tr/pub/ighd/issue/43153/523345
Yayın pdf linki: https://dergipark.org.tr/tr/download/article-file/643212
