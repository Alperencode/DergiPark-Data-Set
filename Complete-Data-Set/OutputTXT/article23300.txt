Makale Başlığı: Pandemi Döneminde Çevrim İçi Ders  Deneyimleri: Niteliksel Bir Araştırma
Özet: Amaç: Ebelik bölümü öğrencilerinin pandemi sürecinde uygulanan çevrim içi “online” ders deneyimlerini derinlemesine incelemek.Yöntemler: Niteliksel türde ve Fenomenolojik (olgu-bilim) yönteminde planlanmıştır. Öğrencilere çevrim içi ortamda gönderilen Bilgi Formu ve Soru Formu “Döküman İnceleme Tekniği” ile analiz edilmiştir.Bulgular: Öğrencilerin yaş ortalaması 21,2 ± 2,07 olup pandemi sürecini %45,3’ü İstanbul’da ve %94’7’si ailesi ile birlikte geçirmiştir. Temalar bölümünde “Duygular” ve “Algıyı etkileyen faktörler” olmak üzere 2 ana temada değerlendirme yapılmıştır. Duygular ana teması; yetersizlik, motivasyon, kaygı/korku, kopukluk/unutkanlık ve zorlanma alt temaları ile “Algıyı Etkileyen Faktörler” ise olumlu ve olumsuz faktörler alt temaları ile analiz edilmiştir. Öğrencilerin %94,7’si pandemi sürecini aile ile birlikte geçirmiş ve evden çıkma sıklığı %56,0 haftada bir gün olarak açıklanmıştır. Eğitim yöntemi tercihi %65,3 yüz yüze olarak bildirilmiş olup %72’si çevrim içi dersleri etkili bulmamıştır.Sonuç: Çevrim içi ders döneminin olumlu ve olumsuz yönleri olmakla birlikte bundan sonraki süreçlerde yüz yüze ve çevirim içi yöntemlerin birbirini destekleyecek şekilde planlanması önerilebilir.
Yazar isimleri: ['Ayşe KARAKOÇ', 'Semra KARACA']
Yayın Yılı: 30 Eylül 2022
Dergi ismi: Journal of Nursology
Yayın sayfa url: https://dergipark.org.tr/tr/pub/jnursology/issue/72821/1182621
Yayın pdf linki: https://dergipark.org.tr/tr/download/article-file/2681505
