Makale Başlığı: Altın Madenciliği, Tarihi ve Günümüz: Gümüşhane Örneği
Özet: İnsanlık tarihinde olduğu gibi insanın yaşamında önemli gelişmelere sebep olan madenlere ihtiyaç giderek artmaktadır. Tarih çağlarına da isim veren madenler, insanoğlunun yaşamını sürdürebilmesi için gerekli bir hammadde kaynağı olmuştur. Günümüzde madenler, ülke ekonomilerini direkt etkileyen faktörlerin başında gelmektedir. Altın, tarihi çok eskilere dayanan bir maden olup özellikle son yıllarda artan talep ve buna bağlı olarak yeni altın kaynaklarının aranması giderek önem kazanmıştır. Türkiye, farklı jeolojik özellikte altın yatakları ve 431 tonluk Merkez Bankası rezervi ile Dünyada %2’lik bir payla zengin bir ülke konumundadır. Ayrıca son yıllarda altın madenciliğinin gelişmesine bağlı olarak Türkiye’de altın arama çalışmaları yoğun bir şekilde devam etmekte olup 2021’de yıllık altın üretimi 39 ton seviyelerine çıkmıştır. Ülkemizde Ege ve Marmara Bölgeleri ile Doğu Karadeniz Bölümü’nde altın madenciliğinin yoğunlaştığı belirlenmiştir. Altın madenciliğinin yoğun olarak yapıldığı illerden birisi de Gümüşhane’dir. Bu çalışmada, altın madenciliğinin tarihi ile ilgili bilgilere yer verilerek altın madenciliğinin önemi ve Gümüşhane’de altın madenciliğine değinilmiştir.
Yazar isimleri: ['Ferkan SİPAHİ', 'Halil ZEYBEK', 'Enver AKARYALI', 'İbrahim ÇAVUŞOĞLU', 'Mehmet Ali GÜCER']
Yayın Yılı: 30 Ekim 2022
Dergi ismi: Coğrafi Bilimler Dergisi
Yayın sayfa url: https://dergipark.org.tr/tr/pub/aucbd/issue/72680/1128057
Yayın pdf linki: https://dergipark.org.tr/tr/download/article-file/2475280
