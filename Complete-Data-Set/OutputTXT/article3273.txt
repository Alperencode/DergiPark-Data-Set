Makale Başlığı: Kamu Hizmeti Olarak Gençlik ve Spor Bakanlığı Faaliyetlerinin İncelenmesi:  Spor Hizmetleri Örneği
Özet: Vatandaşların beklentilerini karşılayarak onların memnuniyet düzeylerini arttırma amacı güden kamu hizmetleri, idare ya da gözetimi altındaki kurum veya kuruluşlar tarafından idari, iktisadi, sosyal, bilimsel ve kültürel olarak toplumun istek ve ihtiyaçlarındaki değişkenlikleri günün şartlarını göz önünde bulundurarak bedelsiz, sürekli ve eşit bir şekilde sunmaktadır. Bu kapsamda spor yoluyla vatandaşa kamu hizmeti sunma yükümlülüğü kanun koyucu tarafından meri mevzuat doğrultusunda Gençlik ve Spor Bakanlığına verilmiştir. Bu çalışmanın amacı, Gençlik ve Spor Bakanlığı faaliyetlerinden olan spor hizmetlerini, kamu hizmeti çerçevesinde incelemektir. Nitel araştırma modeline göre tasarlanan araştırmada durum çalışması yönteminden yararlanılmıştır. Sonuç olarak, Gençlik ve Spor Bakanlığının bir kamu hizmeti olarak meccanen sunmuş olduğu spor hizmetlerinin vatandaşın istek ve ihtiyaçlarını karşılayarak sporun her dalında toplumun tüm kesimine eşit bir şekilde ulaşmayı hedeflediği, birey ve toplumun fiziksel, zihinsel ve duygusal gelişimlerine katkıda bulunduğu, aynı zamanda kadim kültürünü reddetmeden millî, manevi, ahlaki değerlerine hassasiyet göstererek Devlet ve millet menfaatini savunan ve bu kazanımları sürdürülebilir bir şekilde hayat boyu devam ettiren bir toplum inşa etme amacına hizmet ettiği değerlendirilmiştir.
Yazar isimleri: ['Ömer ÖZBEY', 'Mehmet GÖKÜŞ']
Yayın Yılı: 30 Haziran 2022
Dergi ismi: CBÜ Beden Eğitimi ve Spor Bilimleri Dergisi
Yayın sayfa url: https://dergipark.org.tr/tr/pub/cbubesbd/issue/70079/1064451
Yayın pdf linki: https://dergipark.org.tr/tr/download/article-file/2218344
