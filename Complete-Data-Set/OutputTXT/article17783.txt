Makale Başlığı: Dengesiz Veri Kümelerinin Sınıflandırılmasında Poligon Alan Metriğinin Sınıflandırıcı Performans Değerlendirilmesi İçin Kullanılması
Özet: Son yıllarda makine öğrenmesi yöntemleri birçok disiplinde kullanılmaktadır. Araştırmacılar en uygun sınıflandırıcıyı belirlemek için birçok yöntemi yine birçok metrik ile birlikte test etmektedir. Özellikle düzensiz veri setleri için sınıflandırıcı performanslarını karşılaştırmak için kullanılan klasik metrikler (sınıflandırma doğruluğu, özgüllük, duyarlılık, eğri altında kalan alan, Jaccard indeksi ve F metriği) büyük tabloların oluşması ile birlikte takip edilebilirliği zorlaştırmaktadır. Diğer taraftan ise bir sınıflandırıcı bir metrik açısından yüksek performans sağlarken başka bir metrik açısından düşük performans sağlayabilmektedir. Tüm bunlar en uygun sınıflandırıcının belirlenmesini zorlaştırmaktadır. Bu çalışmada düzensiz veri setlerinde sınıflandırıcı performanslarını karşılaştırabilmek için poligon alan metriğinin (PAM) kullanılabileceği gösterilmiştir. Bu metrik sınıflandırma doğruluğu, özgüllük, duyarlılık, eğri altında kalan alan, Jaccard indeksi ve F metriğinin düzgün bir altıgen üzerinde oluşturdukları poligonun alanı üzerinden hesaplanırken, klasik metriklerin değerlerini de bu düzgün altıgen üzerinde görselleştirme esasına dayanmaktadır. Bu yöntem ile sınıflandırıcı performanslarının etkin bir biçimde karşılaştırılabileceği sonucuna varılmıştır.
Yazar isimleri: ['Önder AYDEMİR']
Yayın Yılı: 30 Ağustos 2022
Dergi ismi: Yüzüncü Yıl Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/yyufbed/issue/71465/1066340
Yayın pdf linki: https://dergipark.org.tr/tr/download/article-file/2225476
