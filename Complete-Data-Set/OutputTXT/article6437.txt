Makale Başlığı: ALGIDA PROJEKSİYON (YANSITMA) SANAT VE RUHSALLIK
Özet: Bu çalışmanın temel amacı, algıda projeksiyon (yansıtma) kavramının işlevi ile sanat ve ruhsallık konusunu sanatçı ve tasarımcı eserleri üzerinden incelemek ve etkisini ortaya koymaktır. Çalışmada ayrıca “sanatın ruhsallıkla ilişkisindeki onarım işlevi” de değerlendirilmektedir.  Çalışmada nitel araştırma türlerinden yorumlayıcı fenomenolojik analiz yöntemi kullanılmıştır. Araştırma evrenini, Türkiye’den sanat ve tasarım alanlarında akademisyen, tasarımcı, sanatçı ve sanat tasarım öğrencilerinin oluşturduğu 21 kişilik bir grup oluşturmaktadır. Çalışmada katılımcılara bir yönerge eşliğinde 2 görsel uyaran verilmiş ve bu görsellere bakarak 2 yeni görsel çalışma hazırlamaları ve 6 sorudan oluşan bir anketi yanıtlamaları istenmiştir. Ürünleri sanat, tasarım ve psikoloji alanlarında çalışan 3 ayrı hakem incelemiş ve hakemler verileri, araştırma hedefleri yönünde belirlenmiş niteliksel değerlendirme ölçütlerine göre değerlendirmişlerdir. Çalışmanın sonucunda yüzdelik değerlendirmede katılıcıların %95’inde benzetme/çağrışım/yansıtma (projeksiyon) kriterinin yer aldığı tespit edilmiştir.Bu çalışmada  rastlantısal görsel malzemenin  gerek sanatçının yaratma  ve dışavurum gücünü uyarma gerekse izleyicinin ruhsal/zihinsel süreçlerinin esere projeksiyonu/yansıması ve işlemlenmesine sağlayacağı katkıların ortaya konması hedeflenmektedir.
Yazar isimleri: ['Sedef BİNGÖL ÇETİNKAYA', 'Nevin ERACAR']
Yayın Yılı: 2 Ağustos 2022
Dergi ismi: Görünüm
Yayın sayfa url: https://dergipark.org.tr/tr/pub/gorunum/issue/71626/1053520
Yayın pdf linki: https://dergipark.org.tr/tr/download/article-file/2175294
