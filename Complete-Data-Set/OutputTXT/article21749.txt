Makale Başlığı: Okul Öncesi Eğitimde Öğretmenlerin Fen ve Doğa Etkinliklerini Uygulama Düzeylerinin Belirlenmesi (Tokat İli Örneği)
Özet: Çalışmada kırsal ve kentsel kesimlerde görev yapan okul öncesi öğretmenlerinin fen ve doğa etkinliklerini uygulama durumlarının belirlenmesi amaçlanmıştır. Araştırmada nitel analiz yöntemlerinden tarama modeli kullanılmıştır. Çalışma grubunu Tokat şehir merkezinde MEB’e bağlı okullarda görev yapmakta olan 20 anasınıfı öğretmeni ile Tokat’a bağlı köylerde görev yapan 20 anasınıfı öğretmeni olmak üzere, toplam 40 öğretmen oluşturmuştur. Veri toplama aracı olarak yarı yapılandırılmış görüşme kullanılmıştır. Görüşme verilerinin çözümlenmesinde betimsel analizden yararlanılmıştır. Elde edilen bulgulara göre, çalışmaya katılan okul öncesi öğretmenleri, okullarda karşılaştıkları bazı zorluklar nedeniyle sahip oldukları yeterlikleri tam olarak yansıtamamışlardır. Öğretmenlerin modern öğretim yöntemlerini kullanmada güçlük çektikleri, materyal yetersizliği ve fiziksel şartlardan kaynaklanan bazı sıkıntılar sebebiyle fen ve doğa etkinliklerini istenilen düzeyde gerçekleştiremedikleri anlaşılmıştır.
Yazar isimleri: ['Murat SADİKOGLU', 'Cemile Burcu DURMUŞ']
Yayın Yılı: 28 Mayıs 2022
Dergi ismi: Türkiye Bilimsel Araştırmalar Dergisi
Yayın sayfa url: https://dergipark.org.tr/tr/pub/tubad/issue/70039/1024879
Yayın pdf linki: https://dergipark.org.tr/tr/download/article-file/2086341
