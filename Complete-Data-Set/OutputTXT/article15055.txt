Makale Başlığı: TÜRK VARLIK FONUNUN REGÜLATİF (DÜZENLEYİCİ) YAPISININ YENİDEN GÖZDEN GEÇİRİLMESİ ÜZERİNE KISA BİR ÇALIŞMA
Özet: Varlık fonu, vatandaşların uzun vadeli ekonomik çıkarlarını korumak için genellikle devletlere ait finansal varlıklar üzerinde yapılandırılmıştır. Varlık fonları devletlere aittir ve genellikle özel ticari kuruluşlar olarak hükümetin yürütme organları tarafından işletilir. Varlık fonları, ülke ekonomilerini istikrara kavuşturan büyük ölçekli projeleri finansal olarak desteklemekle kalmayıp, aynı zamanda yurt içi ve uluslararası finans piyasalarında yatırım fırsatlarını artırmak için de kullanılır. Finans temelli sistematik riski azaltmak için idare hukuku temelli bazı prensipler kabul edilmelidir. Kanun koyucu tarafından varlık fonlarının karmaşıklığının doğasından kaynaklanan yasal sorunların dikkatle izlenmesi gerekir. Türkiye Varlık Fonu, 2016’da anonim şirket olarak kurulmuştur ve Türk özel hukuku esaslarına tabidir. Varlık fonunun mevcut düzenleyici yapısı, varlık fonu yönetim kurulu üyelerinin atanma yöntemi gibi bazı yasal sorunları da beraberinde getirmektedir. Hükümetlere etkili idare hukuku ilkeleri temelinde tavsiye veren Santiago ilkeleri, yerel mali piyasalarda hesap verebilirliği ve şeffaflığı teşvik etmek için mevcut Türk mevzuatına dikkatlice uyarlanmalıdır. Bu çalışmada, özellikle yönetim kurulu üyelerinin atanmasında yürütme ve yaşama organları tarafından iş birliği içinde yapılması ve yönetim kurulu üyelerinin ticari faaliyetlerinden sorumlu olması gerektiğini önermektedir. Ayrıca, Türkiye Varlık Fonu, yurtiçi menkul kıymetler piyasasında şeffaflığını artırmak için güçlü bir kamuyu aydınlatma rejimi benimsemelidir.
Yazar isimleri: ['Samet TATAR']
Yayın Yılı: 30 Haziran 2022
Dergi ismi: Ticaret ve Fikri Mülkiyet Hukuku Dergisi
Yayın sayfa url: https://dergipark.org.tr/tr/pub/tfm/issue/71151/1102190
Yayın pdf linki: https://dergipark.org.tr/tr/download/article-file/2369086
