Makale Başlığı: HELAL KONSEPTLİ KRUVAZİYER TURİZMİ: ASYA PASİFİK’İN İLK HELAL DOSTU YOLCU GEMİSİ
Özet: Helal turizm, Müslüman turistlerin inançlarına uygun olan ürün ve hizmetlere ulaşabildiği alternatif bir turizm modelidir. Helal turizm yeni bir turizm çeşidi değil, tüm turistik faaliyetlere uygulanabilecek bir bakış açısıdır. Helal turizm kavramına konaklama ve yiyecek-içecek sektöründe daha sık rastlanmaktadır. Kruvaziyer turizm alanında helal konseptli hizmet veren işletme sayısı yok denecek kadar azdır. Bu çalışmada Asya Pasifik bölgesinde faaliyet gösteren ilk helal dostu yolcu gemisi hakkında bilgiler verilmiştir. Bu doğrultuda gemide sunulmakta olan helal konseptli ürün ve hizmetler gruplar halinde sunulmuştur. Ayrıca bu çalışmada, dünyanın sayılı helal değerlendirme kuruluşlarından Crescent Rating’in bu geminin sunduğu ürün ve hizmetlere ilişkin puanlamalarına da yer verilmiştir. Bu çalışmanın temel amacı, yeni bir turizm konsepti olan helal turizmin kruvaziyer gemilerinde nasıl uygulandığını ve değerlendirildiğini bir örnek olay üzerinden açıklamaktır. Bu çalışmada nitel araştırma tekniklerinden biri olan doküman incelemesi yapılmıştır. Araştırmada örneklem olarak Asya Pasifik bölgesinin ilk helal dostu kruvaziyer gemisi seçilmiştir. Araştırma sonucunda helal konseptli bu gemide altı farklı kategoride hizmet sunulduğu tespit edilmiştir.
Yazar isimleri: ['Cemil GÜNDÜZ']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/988344
Yayın pdf linki: https://dergipark.org.tr/tr/download/article-file/1946891
