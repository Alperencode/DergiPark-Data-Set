Makale Başlığı: HZ. SÜLEYMÂN, NAMAZ VE ATLAR -SÂD SÛRESİ 31-33. ÂYETLER BAĞLAMINDA KUR’AN MERKEZLİ BİR ÇÖZÜMLEME-
Özet: İslâmî ilimlerin her dalında olduğu gibi tefsir ilminde de rivâyetlerin büyük bir yeri vardır. Fakat klasik tefsir külliyatı incelendiğinde, rivâyetler hakkında gerektiği kadar sened-metin tenkidinin yapılmadığı görülmektedir. Günümüz Türkiye’si tefsir akademisinde de vaziyet farklı değildir. Tenkidi yapılmayan bir rivâyetin, doğrudan kabulü ya da reddine yönelik her yaklaşım yanlış sonuçlar doğurmaktadır. Bu durumun bir örneği Sâd sûresi 31-33. âyetlere getirilen yorumlarda görülmektedir. Rivâyetlerin, gerektiği ölçüde tenkit edilmeden ve merkeze alınarak kullanılması sonucunda müfessirlerin kahir ekseriyeti şunları söyleyebilmiştir: “Hz. Süleymân (as) atlarıyla vakit geçirirken namaz kılmayı unuttu, bu tutumunu itiraf etti ve yalnızca Allah’a yönelmek için buna sebep olduğunu düşündüğü atlarının boyun ve bacaklarını kesti.” Müfessirleri bu sonuca götüren diğer bir etken ise Kur’ân’da geçen kavramlara yeterince Kur’an merkezli yaklaşmamalarıdır. Halbuki Kur’an, kimi kavramlara Arap dili ve örfünde olmayan manalar yüklediği gibi kimi çok anlamlı kavramların yalnızca bir anlamını öne çıkarmaktadır. Söz konusu âyet ve rivâyetlere bu mülahazalarla yaklaşıldığında, ulaşılacak sonucun bambaşka olduğu görülebilmektedir.
Yazar isimleri: ['Mustafa URAL']
Yayın Yılı: 30 Haziran 2022
Dergi ismi: İlahiyat
Yayın sayfa url: https://dergipark.org.tr/tr/pub/ilahiyat/issue/70949/1085419
Yayın pdf linki: https://dergipark.org.tr/tr/download/article-file/2300340
