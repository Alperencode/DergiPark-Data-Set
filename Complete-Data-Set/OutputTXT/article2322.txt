Makale Başlığı: Güçlükonak/Şırnak Yöresi Üzüm Çeşitlerinin Sürgün, Genç ve Olgun Yaprak Özellikleri
Özet: Bu çalışma; 2019-2020 yıllarında Şırnak ili Güçlükonak yöresinde yetiştiriciliği yapılan mahalli üzüm çeşitlerinin özelliklerini uluslararası normlara uygun olarak teşhis etmek amacıyla yürütülmüştür. Çalışmada çeşitlerin sürgün özellikleri, genç/olgun yaprak özellikleri, üzüm çeşitlerinin değerlendirilme biçimleri ve yapraklarının salamura yapımına uygunluğu belirlenmiştir. Çalışma sonunda yazlık sürgün ve genç/olgun yaprak niteliklerinin çeşitler arasında, hatta aynı omcada bile değişiklikler gösterdiği; Tayifi, Sınciri ve Gozane üzüm çeşitlerine ait yaprakların salamura yapımına uygun olmasına karşın Bılbızeki, Kerküş, Bahdo ve Gewre yapraklarının uygun olmadığı; Bılbızeki ve Sınciri üzüm çeşitlerinin sofralık ve kurutmalık, Kerküş’ün şıralık ve kurutmalık, Bahdo’nun sofralık ve şıralık, Tayifi, Gewre ve Gozane’nin taze tüketimde kullanıldığı belirlenmiştir.
Yazar isimleri: ['Mehmet Settar ÜNAL']
Yayın Yılı: 28 Haziran 2022
Dergi ismi: Bahri Dağdaş Bitkisel Araştırma Dergisi
Yayın sayfa url: https://dergipark.org.tr/tr/pub/bdbad/issue/70631/1051877
Yayın pdf linki: https://dergipark.org.tr/tr/download/article-file/2169355
