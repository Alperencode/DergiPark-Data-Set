Makale Başlığı: İLHAN BARAN’IN SİYAH VE BEYAZ ALBÜMÜNDEKİ BASİT ÖLÇÜ SAYILI ESERLERİNİN İNCELENMESİ
Özet: ÖZ: Fazıl Say, Muhiddin Dürrüoğlu-Demiriz, Toros Can gibi solist ve bestecileri yetiştiren, Adnan Saygun’ un öğrencisi olan İlhan Baran, çağdaş Türk müziği tarihinde, önemli bir bestecidir. Ustaca ve özgün bir şekilde, ritmik, melodik ve armonik olarak geleneksel Türk müziğinden yararlanmıştır. Yapıtlarında kullandığı tartım, nüans, rejistr, hız, ezgi, armoni gibi müzikal öğelerde, uyumu ve kontrastı ustalıkla uygulamıştır. İlhan Baran’ın yazdığı 13 küçük eserden oluşan Siyah Beyaz albümü, bu özellikleri destekleyen örneklerden biridir. Her biri farklı zorluk seviyesine sahip olduğundan, piyano eğitiminde kullanılması tercih edilen eserlerdir. Albümdeki her eserde, besteci, metronom değeri belirtmiş ve birçok yerde karakterleri ifade etmek için müzik terimleri kullanmıştır. Eserlerdeki isimler, kullanılan metronom değerleri ve müzik terimleriyle doğrudan alakalıdır. Bu makalede, sadece albümdeki basit tartımda yazılmış olanlar incelenmiştir (Devinim, İmge, Söyleşi, Şaka, Ninni, Ezgi, Zeybek, Coşku) . Öncelikli olarak albüm hakkında genel bilgi verildikten sonra, konu olan eserlerin zorluk derecelerine göre sınıflandırılması yapılıp, eserler form, yazı stili, tartımsal özellikler ve müzikal öğeler açısından ele alınmıştır. Bu anlamda, bu makale, sevilerek çalınan bu eserleri icra edecek kişilere katkı sağlayacaktır. Anahtar Kelimeler: İlhan Baran, Siyah Beyaz, Basit Tartım, Türk Müziği, Geleneksel
Yazar isimleri: ['Işıl DAĞLAR']
Yayın Yılı: 20 Kasım 2022
Dergi ismi: Balkan Müzik ve Sanat Dergisi
Yayın sayfa url: https://dergipark.org.tr/tr/pub/bmsd/issue/73685/1123392
Yayın pdf linki: https://dergipark.org.tr/tr/download/article-file/2455876
