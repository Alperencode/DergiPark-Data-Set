Makale Başlığı: Veysel Gengil, Mâtürîdî’de Tefsirin İmkânı isimli kitabın değerlendirmesi
Özet: Dr. Gengil bu çalışmasında Mâtürîdî’nin tefsir-te’vîl ayrımıyla neyi hedeflediğini konu edinmiştir. Bu bağlamda eserini üç ana bölümden oluşturmuştur. Birinci bölümde Mâtürîdî’yi tefsir-te’vîl ayrımına vardıran sâikler irdelemiş; sahâbe döneminden Mâtürîdî dönemine kadar Kur’ân’ın anlaşılması hususunda arz-ı endâm eden farklı görüşler zikredilmiştir. İkinci bölümde Mâtürîdî öncesi tefsir-te’vîl ayrımına ilişkin hususlar zikredilip Dr. Gengil’in Ehl-i Hadîs ekolünün temsilcisi olarak gördüğü Taberî (310/923)  mevzubahis edilmiştir. Ayrıca bu kısımda Mâtürîdî’nin tefsir-te’vîl ayrımı noktasında olası gerekçeleri zikredilmiştir. Üçüncü yani son bölümde Mâtürîdî’nin kendi tefsir tanımına muhalif olduğu meseleler gündeme taşınmıştır. Sonuç bölümünde ise genel bir değerlendirme yapılarak elde edilen bulgular neticesinde varılan sonuç dile getirilmiştir. Genel olarak içeriği hakkında bilgi verdiğimiz bu eser, aşağıda konu başlıkları özelinde daha detaylı olarak incelenecektir.
Yazar isimleri: ['Temel MAHMUTOĞLU']
Yayın Yılı: 30 Haziran 2022
Dergi ismi: İlahiyat
Yayın sayfa url: https://dergipark.org.tr/tr/pub/ilahiyat/issue/70949/1138508
Yayın pdf linki: https://dergipark.org.tr/tr/download/article-file/2517640
