Makale Başlığı: Hz. Peygamber'in Aile Hayatında Önemli Bir Kriz Dönemi: Îlâ ve Tahyir Olayları
Özet: Hz. Muhammed, İslam’ı tebliğ etmek için gönderilen bir peygamber olmasının yanı sıra aynı zamanda bir beşerdir. Bu nedenle diğer insanlar gibi aile kurmuş, evlenmiş ve aile hayatında bir takım sıkıntılarla karşılaşmıştır. Bu sıkıntılardan bazıları, hanımlarının kıskançlığı nedeniyle ortaya çıkmıştır. İla ve tahyir olayları Peygamber’in aile hayatı ile ilgili olarak yaşadığı önemli kriz dönemlerinden biridir. Onun pak zevceleri kıskançlık nedeniyle bir takım olumsuz durumların yaşanmasına sebebiyet vermiş, Peygamber’in kendisine helal olan bir şeyi yasaklamasına neden olmuşlardır. Ayrıca Peygamber’in eşlerinden birine verdiği ve saklamasını istediği bir sır ifşa edilmiştir. Bunlara ek olarak onun zevceleri Peygamber’den kendileri için daha fazla harcama yapmasını istemişlerdir. Bu olaylar neticesinde Peygamber eşlerinden bir ay ayrı durmaya yemin etmiş ve bu sürenin neticesinde, tahyir ayetinin nazil olmasıyla eşlerini iki seçenek arasında muhayyer bırakmıştır. Onlar ya Allah’ı, Peygamber’in i ve ahireti seçecekler veya dünyayı seçecekler ve Peygamber’den ayrılacaklardır. Bu olaylar ve olaylarla ilgili olarak nazil olan ayetler, hem Peygamber, hem de onun eşleri açısından önemli bir dönüm noktası olmuştur.
Yazar isimleri: ['Belkıs ÖZSOY DEMİRAY']
Yayın Yılı: 30 Haziran 2022
Dergi ismi: Akademik Siyer Dergisi
Yayın sayfa url: https://dergipark.org.tr/tr/pub/samer/issue/70654/1111771
Yayın pdf linki: https://dergipark.org.tr/tr/download/article-file/2408154
