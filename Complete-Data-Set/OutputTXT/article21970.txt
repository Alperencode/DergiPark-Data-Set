Makale Başlığı: KATE CHOPIN’İN “A RESPECTABLE WOMAN” VE SEVGİ SOYSAL’IN “TANTE ROSA AFOROZ EDILIYOR” ESERLERİ ÜZERİNE KARŞILAŞTIRMALI BİR İNCELEME
Özet: Feminist edebiyat eleştirisi, edebî bir eserde kadınların neler yaptıklarına, erkeklerle nasıl etkileşime girdiklerine, toplumdaki rollerinin neler olduğuna, ahlaki ve sosyal kodların onlar için neler ifade ettiğine odaklanır. Bu eleştiri kuramı, okunan her metne yeni değerlendirmeler, tarihsel, toplumsal ve disiplinler arası bakış açıları sunar ve beraberinde kadın yazarların eserlerini farklı bir perspektifle ve kadın duyarlılığıyla sunmaları önem kazanır. Bu makalede, eserlerinde sadece kadının bireysel duygularını anlatmakla kalmayıp içinde bulundukları toplumların ataerkil yapısını da eleştiren Kate Chopin ve Sevgi Soysal’ın öykülerindeki kadın karakterler ve temalar karşılaştırılmaktadır. Feminist edebiyat eleştirisi çerçevesinde incelenen Chopin’in “A Respectable Woman” ve Soysal’ın “Tante Rosa Aforoz Ediliyor” öykülerinden hareketle yazarların kadınlık kültünü eserlerinde ne şekilde ele aldıklarına ve kadın imgesini nasıl şekillendirdiklerine odaklanılmaktadır. Bu çalışmanın amacı, her ne kadar farklı zaman dilimi, toplum yapısı ve kültür ortamında bulunsalar da kadın yazarlar ve kadın kahramanların ataerkil toplum düzeninin politikaları karşısında benzer özellikler taşıdıklarını göstermektir.
Yazar isimleri: ['Esengül SAĞLAM CAN']
Yayın Yılı: 1 Ekim 2022
Dergi ismi: Uluslararası Toplumsal Bilimler Dergisi
Yayın sayfa url: https://dergipark.org.tr/tr/pub/toplumsalbilimler/issue/72874/1089660
Yayın pdf linki: https://dergipark.org.tr/tr/download/article-file/2317235
