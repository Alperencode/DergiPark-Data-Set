Makale Başlığı: OLAY YERİ İNCELEMESİNDE AYAKKABI İZLERİNİN ÖNEMİ
Özet: Adli bir olayı öğrenen kolluğun yapacağı ilk işlem olay yerine, olayın büyüklüğüne, muhtemel etki alanına ve faillerin sayısına göre yeterli personel ve donanım ile ilk tedbirlerin uygulanması amacıyla ve en kısa sürede olay yerine intikal etmektir. Olay yerinde yapılacak ilk işlemlerden bir tanesi de olay yeri alanının belirlenmesi ve delillerin bulunduğu yerde koruma altına alınmasıdır. Çünkü delil olmadan mahkemelerin mahkûmiyet kararı verememesi veya adli olayların faili meçhul kalması sebebiyle son zamanlarda ülkeler olay yeri incelemesine odaklanmaktadır. Olay yeri incelemesi suç soruşturmasının ilk ve en önemli aşamasıdır. Soruşturmanın tamamını etkileyecek olan bu çalışma çok dikkatli bir şekilde yerine getirilip tüm delillerin kayıt altına alınarak adli olayın aydınlatılması gerekir. Ancak bütün bu işlemler yapılırken suç aleti ve olayla ilgisi olduğu belli olan suç eşyaları ve diğer deliller genelde koruma altına alınırken ayakkabı izleri ilk bakışta dikkat çekmediğinden, bilgisizlik ve ihmalkârlıktan kaynaklı gerek kolluk kuvvetleri gerekse olay yerindeki diğer ilgisiz kişiler tarafından zarar verilmektedir. Oysa her adli olayda ayakkabı izlerinin olmaması mümkün değildir. Bu makalede suç soruşturmasında olay yeri incelemesinin önemine bu işlem yapılırken nelere dikkat edilmesi gerektiğinden bahsedilmektedir.
Yazar isimleri: ['Ercan ALTINSOY']
Yayın Yılı: 30 Haziran 2022
Dergi ismi: Uluslararası Beşeri ve Sosyal Bilimler İnceleme Dergisi
Yayın sayfa url: https://dergipark.org.tr/tr/pub/ihssr/issue/67727/1001785
Yayın pdf linki: https://dergipark.org.tr/tr/download/article-file/1998625
