Makale Başlığı: Hz. Âişe’ye Yöneltilen Eleştiriler
Özet: İslamiyet’in ilk yıllarından itibaren dünya ve ahirette saadetin Kur’an ve Rasûlullah’a (s.a.s) tam ittiba ile mümkün olduğunu iyice kavrayan sahabe, Rasûlullah’tan (s.a.s) öğrenmiş oldukları hadisleri sağlam bir şekilde muhafaza etmeye gayret etmişlerdir.  Bu gayrete matuf olarak sahabe arasında nakledilen rivayetlerde ortaya çıkan problemleri düzeltmeyi görev edinen isimler olmuştur. Bu isimlerden biri olan Hz. Âişe, özellikle sünneti sonraki nesillere ulaştırmak için aktarılan rivayetlerde gördüğü yanlışları büyük bir titizlikle düzeltmeye çalışmıştır. Bu bağlamda İslam tenkid zihniyetinin ortaya çıkmasında Hz. Âişe’nin bu faaliyetlerinin bir kilit taşı görevi üstlendiği söylenebilir. Hz. Âişe’yi konu edinen çalışmalara bakıldığında, genel olarak Hz. Âişe’nin sadece sahâbeye yönelttiği tenkidlerinin ele alındığı görülmektedir. Ancak bir konu veya şahıs hakkında yapılan okumalarda sağlıklı bilgi edinmek için bütünlük ilkesi gereğince ilgili konuyu veya şahsı bütün yönleriyle ele almak gerekmektedir. Hz. Âişe profilinin daha iyi okunması ve tahlil edilebilmesi için, Hz. Âişe’nin kendisine yöneltilen uyarıların, eleştirilerin ve iddiaların tespiti de son derece mühimdir. Bu makale, Hz. Âişe’ye yöneltilen bu eleştirileri konu edinmektedir.
Yazar isimleri: ['İlhan ALTAŞ', 'Abdulvahap ÖZSOY']
Yayın Yılı: 28 Temmuz 2022
Dergi ismi: Kafkas Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/kafkasilahiyat/issue/68762/1130770
Yayın pdf linki: https://dergipark.org.tr/tr/download/article-file/2486532
