Makale Başlığı: Morkaraman Kuzularında Bazı Büyüme Özelliklerinin Belirlenmesi
Özet: Bu çalışmada, Erzurum ilinde yetiştirici şartlarında 2018 ve 2019 yıllarında doğan 1032 baş Morkaraman kuzuların doğum ağırlığı, meralanma başlangıcı canlı ağırlığı, meralanma dönemi canlı ağırlığı ve meralanma sonu canlı ağırlığı ile doğum meralanma başı arası günlük canlı ağırlık artışı, mera dönemi günlük canlı ağırlık artışı ve doğum meralanma sonu arası günlük canlı ağırlık artışı gibi büyüme ve gelişme özelliklerinin belirlenmesi ve ayrıca bu performans özellikleri arasındaki farklılıkları ortaya konulması amaçlanmıştır. Söz konusu parametreler üzerine cinsiyet, doğum tipi, yıl ve ana yaşı gibi kesikli çevre faktörlerinin etkisi incelenmiştir. Kuzuların doğum ağırlığı, meralanma başı, meralanma dönemi ve meralanma sonu canlı ağırlıklarına, doğum meralanma başı arası, mera dönemi ve doğum meralanma sonu arası günlük canlı ağırlık artışlarına ait genel ortalamalar ve standart hataları ile sırasıyla 3,67 kg, 24,82 kg, 13,76 kg, 38,25 kg, 226,16 g, 141,77 g, 141,77 g and 192,94 g olarak belirlenmiştir. İstatistik analiz sonuçlarına göre; mera sonu canlı ağırlığa yılların cinsiyetin, doğum tipinin ve ana yaşının etkisi önemli bulunmuştur (P<0,01).Sonuç olarak; Erzurum İli mera şartlarında Morkaraman kuzuların büyüme ve gelişme performansları belirlenmiştir. İlin mevcut yetiştirici ve mera şartlarında canlı ağırlık ve günlük canlı ağırlık gibi performans değerleri esas alındığında kuzuların mera sonunda istenen kesim canlı ağırlığa ulaşabileceği sonucuna varılmıştır.
Yazar isimleri: ['Muhammet Selçuk ŞAHİN', 'Sinan KOPUZLU']
Yayın Yılı: 27 Haziran 2022
Dergi ismi: Hayvan Bilimi ve Ürünleri Dergisi
Yayın sayfa url: https://dergipark.org.tr/tr/pub/jasp/issue/70609/1090998
Yayın pdf linki: https://dergipark.org.tr/tr/download/article-file/2322725
