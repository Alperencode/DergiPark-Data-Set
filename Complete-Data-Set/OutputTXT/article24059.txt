Makale Başlığı: ABD'NİN BARACK OBAMA DÖNEMİ SURİYE POLİTİKASI
Özet: 17 Aralık 2010 tarihinde Ortadoğu ve Kuzey Afrika’da yer alan birçok ülkede toplumsal hareketler ortaya çıkmıştır. Arap Baharı olarak adlandırılan bu hareketlerin en kanlı çatışmaya sahne olduğu ülke ise Suriye olmuştur. Bu hareketlerin ortaya çıktığı dönemde ABD başkanlık koltuğunda Barack Obama bulunmaktadır. ABD’nin ilk Afroamerikalı başkanı olan Obama, 11 Eylül saldırıları, Afganistan ve Irak’a yapılan müdahaleler ve sonrasında yaşanan 2008 mali krizi gibi gelişmelerin gölgesinde dış politika anlayışını şekillendirmek zorunda kalmıştır.    Bu çalışma, Obama’nın Suriye iç krizine yönelik geliştirdiği yeniden mevzilenme ve geriden yönetme stratejilerini incelemiştir. Bu inceleme sürecinde dış politika analizinde öne çıkan uluslararası ilişkiler teorilerinden biri olan neoklasik realizm teorisi kullanılmıştır. Çalışmada ABD’nin Suriye iç savaşına yönelik dış politikasının oluşum sürecinde Obama’nın algılarının, ABD’nin mevcut iç yapısının ve ABD halkının tutumunun etkili olduğu ileri sürülmüştür. Ayrıca Obama’nın krize yönelik dış politikasının bir kriz politikası olduğu ifade edilmiştir.
Yazar isimleri: ['Abdulmuttalip ÇOBAN']
Yayın Yılı: 29 Haziran 2022
Dergi ismi: Uluslararası İlişkiler Çalışmaları Dergisi
Yayın sayfa url: https://dergipark.org.tr/tr/pub/jirs/issue/70778/1093915
Yayın pdf linki: https://dergipark.org.tr/tr/download/article-file/2334650
