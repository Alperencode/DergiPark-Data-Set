Makale Başlığı: KIRŞEHİR GENÇLİK VE SPOR MÜDÜRLÜĞÜNDE ÇEŞİTLİ POZİSYONLARDA ÇALIŞANLARIN ÖZ LİDERLİK VE OTORİTER ÖZELLİKLERİNİN ÇEŞİTLİ DEĞİŞKENLERE GÖRE İNCELENMESİ
Özet: Kavramsal açıdan “liderlik ve grup içi ilişkiler” konusu, sosyal bilimler literatüründe çok defa işlenmiş, bir çok çalışmaya dayanak noktası olmuştur. Liderlik, grup içi iletişimin tesis edilmesi, etkileşimin sağlıklı bir şekilde sürdürülmesi konularında son derece önem arz eden bir terimdir. Liderlik üzerine yapılan araştırmalarda liderin; üretici, farklı bakış açılara sahip, bireyleri motive eden, katılımcı ruha sahip kişilerdir. Bu araştırmada Kırşehir Gençlik ve Spor Müdürlüğü’nde değişik pozisyonlarda çalışanların liderlik ve otoriter özelliklerinin çeşitli değişkenlere göre incelenmesi amaçlanmıştır. Araştırmanın evreni Kırşehir Gençlik ve Spor Müdürlüğü’nde değişik pozisyonlarda çalışanlar oluşturmaktadır. Araştırmanın çalışma grubunu ise bu kurumda eğitmen, amir, müdür pozisyonlarında çalışan 107 kişiden oluşmaktadır. Araştırmada betimsel tarama yöntemi uygulanmıştır. Araştırmada Tabak ve ark.(2013) tarafından geliştirilen liderlik ve otorite ölçeği uygulanmıştır. Katılımcılara uygulanan ölçeğe; aritmetik ortalama, frekans, yüzde, standart sapma, ikili değişkenlerde bağımsız örneklem t testi, çoklu değişkenlerde tek yönlü varyans analizi uygulanmıştır. Araştırma sonucunda; Katılımcıların öz liderlik düzeylerinin yüksek düzeyde olduğu sonucuna varılmıştır. Katılımcıların otorite tercihlerinde 2,97 ortalaması ile karasız oldukları görülmektedir. Cinsiyet, yaşı, medeni durum, bulundukları pozisyonlar ve gelir durumu, değişkenleri katılımcıların liderlik ve otorite özelliklerini ortaya çıkaran özelliklerin olmadığı sonucuna varılmıştır.
Yazar isimleri: ['Bayram KAYA', 'Mustafa KARAKAYA']
Yayın Yılı: 29 Aralık 2021
Dergi ismi: Iğdır Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/igdirsbd/issue/66854/904167
Yayın pdf linki: https://dergipark.org.tr/tr/download/article-file/1665691
