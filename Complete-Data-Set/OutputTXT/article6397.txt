Makale Başlığı: Bireylerin entomofajiye bakış açılarının ve tercihlerinin değerlendirilmesi
Özet: Amaç: Dünya nüfusunun yaklaşık %26,4’ü orta ya da şiddetli seviyede gıda güvensizliği yaşamaktadır. 2050 yılına kadar dünya nüfusunun 9 milyara ulaşacağı ve yaklaşık olarak 870 milyon insanın gıda güvensizliği ya da yetersizliği ile ilgili sorunlar yaşayabileceği öngörülmektedir. Ortaya çıkabilecek beslenme sorunlarına alternatif olarak ise Birleşmiş Milletler Gıda ve Tarım Örgütü tarafından böceklerin tüketildiği bir beslenme biçimi olan entomofaji önerilmektedir. Dünya üzerinde yer alan böceklerin %95’i buğdaydan, %87’si mısırdan, %70’i balıktan, %63’ü büyükbaş hayvan etinden ve %50’si ise soya fasulyesinden daha yüksek kalori değerine sahiptir. Protein değerleri karşılaştırıldığında böcek proteinlerinin et ve bitki proteinlerine göre daha yüksek olduğu ve daha az yağ içerdiği ifade edilmektedir. Bu çalışmada, sürdürülebilir gıda tüketiminin geleceği dikkate alınarak bireylerin entomofajiye olan bakış açılarının ve tercihlerinin değerlendirilmesi amaçlanmıştır.Materyal ve yöntem: Çoklu veri toplama yönteminin kullanıldığı bu araştırmada, örneklem sayısı %95 güven aralığında 384 olarak belirlenmiştir. Katılımcıların kişisel bilgilerinin tanımlanması için değişkenler betimsel analiz yöntemleriyle tanımlanmıştır.Bulgular ve sonuç: Araştırmaya toplamda 457 kişi katılmıştır. Elde edilen sonuçlara göre, entomofajinin tiksinti (p<0,05; (F(3,453)=1,950, p>0,05); (F(3,453)=2,365, p>0,05) ve ilgi boyutunun (t=1,398, p>0,05; (F(3,453)=0,186, p>0,05); (F(3,453)=0,250, p>0,05) katılımcıların cinsiyetlerine göre anlamlı bir farklılık gösterdiği fakat, yaşlarına ve eğitim durumlarına göre anlamlı bir farklılık göstermemiştir. Benzer şekilde hayvanların beslenmesi boyutunun ise cinsiyete (t=0,989, p>0,05) ve katılımcıların yaşlarına (F(3,453)=1,645, p>0,05) göre anlamlı bir farklılık göstermemiştir. Öte yandan hayvanların beslenmesi boyutunun ise katılımcıların eğitim durumlarına göre anlamlı bir farklılık gösterdiği ortaya çıkmıştır (F(3,453)=3,758, p<0,05).
Yazar isimleri: []
Yayın Yılı: 29 Temmuz 2022
Dergi ismi: Gıda ve Yem Bilimi Teknolojisi Dergisi
Yayın sayfa url: https://dergipark.org.tr/tr/pub/bursagida/issue/71456/1149743
Yayın pdf linki: https://dergipark.org.tr/tr/download/article-file/2562908
