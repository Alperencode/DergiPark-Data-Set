Makale Başlığı: Robert Bolt’un Her Devrin Adamı Adlı Eserinde Kişisel ve Toplumsal Kimlikler Arasındaki Etkileşim ve Çatışma
Özet: Her Devrin Adamı (1960), ahlaki ve dini ilkelerine bağlı kalmaya ve ideolojileri doğrultusunda kendisine başka bir kimlik oluşturma teşebbüsünde bulunan sosyal ve politik otoritelere karşı kişisel kimliğini korumaya çalışan Sir Thomas More’un hikayesini anlatan bir oyundur. Kişisel benliğine sadık kalmayı tercih eden bir Katolik olarak More, VIII. Henry’nin Aragonlu Catherine’den boşanmasının ve kralın İngiltere Kilisesi’nin başı olarak atanmasının geçerliliğini kabul etmeyi reddeder. Ancak, sosyo-politik otoriteler olarak görünen kral ve maiyetindekileri, More’u kişisel ilkelerini görmezden gelmeye ve önceliği İngiliz monarşisinin hegemonyasını desteklemek olan sadık, vatansever bir İngiliz siyasi adamı rolünü içeren toplumsal kimliğini kabul etmeye zorlarlar. Bu doğrultuda oyun, sosyo-politik ideolojilerin bireysel kimliğin oluşumundaki rolünü inceler. İnsanların cinsiyetinin, sosyo-kültürel geçmişlerinin ve milliyetlerinin bireyselliklerinin oluşumunda etkili olduğunu gösterir. Dolayısıyla oyun, kahramanın kendi ideolojilerini zihnine ve karakterine işleyerek kişisel kimliğini yeniden şekillendirmeye çalışan sosyo-politik otoritelere karşı direnme girişimlerinin sonuçsuz kalmasını gözler önüne serer. Bu çalışma, kimlikle ilgili tartışmaları göz önünde bulundurarak Her Devrin Adamı adlı eserin kimliğin sadece kişisel değil, aynı zamanda sosyo-politik ve kültürel bir boyutu olduğunu ortaya koymak için kimlik konusunu cinsiyet, din, hukuk gibi toplumsal kurumların ideolojileri bağlamında ele aldığını göstermeyi amaçlar.
Yazar isimleri: ['Şebnem DÜZGÜN']
Yayın Yılı: 19 Ekim 2022
Dergi ismi: Gaziantep Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/jss/issue/73087/1104666
Yayın pdf linki: https://dergipark.org.tr/tr/download/article-file/2378995
