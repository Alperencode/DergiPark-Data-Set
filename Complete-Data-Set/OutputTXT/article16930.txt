Makale Başlığı: Müzelerden İstifâde
Özet: Kadri [Mahmut Sadık] 1864-1930. İstanbul’da doğmuştur. Mekteb-i Sultanî’de orta öğrenimini, Mekteb-i Mülkiye’de yükseköğrenimi tamamlamış olup, tarım tahsilini gerçekleştirebilmesi maksadıyla Almanya’ya gönderilmiştir. Bir sene boyunca Berlin’de ikâmet ettikten sonra Türkiye’ye dönen Sadık, bir süre devlet memuriyetinde bulunmuş, ardından gazeteciliğe başlayarak Cerîde-i Havâdis, Târîk, Sabah, Saadet, İkdâm, Tercümân-ı Hakîkât gazeteleri ile Servet-i Fünûn dergisinde uzun yıllar mesâi yapmıştır. Balkan Harbinde Sabah gazetesi muhabiri olarak Viyana’da bulunan Sadık, Anadolu-Bağdat Demiryolu İdaresi Neşriyât Amirliği görevini ifâ etmiş ve “Demiryolları” ile “Uyanış - Servet-i Fünûn” dergilerinin mesul yazı işleri müdürlüklerini yürütmüştür. Eğitmenlik görevinde de bulunan Sadık, Türkçe, Fransızca hesap, tarih, iktisâdî coğrafya, usûl-i mâliye öğretmenliği de yapmıştır. İkinci Meşrûtiyet’ten sonra Yeni Gazete’de fıkra ve siyasi mizah yazıları yazan Sadık, 1917 senesinde Matbuat Cemiyeti Başkanlığına seçilmiştir. Kudüs’te de bir dönem ikâmet eden Sadık, 1903 senesinde ülkesine avdet ederek gazetecilik mesleğini sürdürmüştür. Sadık kaleme aldığı çeviriler ile matbuata büyük katkılar sağlamıştır. Bazı yazılarında “Osman Galip” ve “Kadri” isimlerini kullanan Sadık bu yazısında Kadri ismini kullanmış olup, gazete ve mecmualarda müzelere ilişkin neşr edilen yayınların halkın teveccühünü kazanabilmek için sade ve eğlenceli bir dille kaleme alınması tartışmaları üzerine değerlendirmelerini kaydetmiş; müzeleri ziyâret eden halkın ilgisinin taze kalması için önerilerde bulunmuştur. Mezkûr yazı, Servet-i Fünûn’un 238 No’lu sayısında, 21 Eylül 1311 tarihinde yayımlanmıştır.
Yazar isimleri: ['Ece S. TANYELİ']
Yayın Yılı: 30 Kasım 2022
Dergi ismi: Uluslararası Müze Eğitimi Dergisi
Yayın sayfa url: https://dergipark.org.tr/tr/pub/jimuseumed/issue/68259/1038610
Yayın pdf linki: https://dergipark.org.tr/tr/download/article-file/2140211
