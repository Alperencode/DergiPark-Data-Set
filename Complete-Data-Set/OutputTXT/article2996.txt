Makale Başlığı: TUTUM VE MOTİVASYONUN AKADEMİK BAŞARI ÜZERİNDEKİ ETKİLERİNİN YAPISAL EŞİTLİK MODELLEMESİ İLE İNCELENMESİ
Özet: Bu araştırmanın amacı lise öğrencilerinin matematik dersine karşı tutum ve motivasyonlarının akademik başarıları üzerindeki etkisini belirlemektir. Bu amaç doğrultusunda Malatya ilinde faaliyet gösteren üç farklı lisede farklı sınıf düzeylerinde öğrenim gören 250 öğrenciye ulaşılmıştır. Veri toplama aracı olarak 22 maddeden oluşan tutum ölçeği (Önal, 2013) ve 12 maddeden oluşan motivasyon ölçeği (Kesici, 2018) kullanılmıştır. Öğrencilerin akademik başarı puanları için ise 2018-2019 öğretim yılı bahar dönemindeki karne notları kullanılmıştır. Veriler istatistik programları ile analiz edilmiştir. İlgili literatür kapsamında geliştirilen modeli test etmek için yapısal eşitlik modellemesi türlerinden yol analizi kullanılmıştır. Kullanılan model ile öğrencilerin matematik dersine karşına tutumları ve motivasyonlarının, matematik dersindeki akademik başarıları üzerindeki etkileri incelenmiştir. Araştırma sonuçlarına göre; matematik dersine karşı tutum ve motivasyonların akademik başarı üzerinde pozitif ve güçlü bir etkisi olduğu belirlenmiştir. Buna göre tutum ve motivasyonun artması akademik başarıyı arttırırken, tutum ve motivasyondaki azalma akademik başarının düşmesine neden olmaktadır.
Yazar isimleri: ['Mustafa AKSOĞAN']
Yayın Yılı: 1 Temmuz 2022
Dergi ismi: Birey ve Toplum Sosyal Bilimler Dergisi
Yayın sayfa url: https://dergipark.org.tr/tr/pub/birtop/issue/71097/1139486
Yayın pdf linki: https://dergipark.org.tr/tr/download/article-file/2521239
