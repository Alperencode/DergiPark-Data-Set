Makale Başlığı: SANATTA KÜLTÜRLERARASI ETKİLEŞİM VE KÜRESELLEŞME BAĞLAMINDA “DESEN VE DEKORASYON HAREKETİ” GRUBUNUN ÖNEMİ
Özet: “Desen ve Dekorasyon Hareketi” (Pattern and Decoration Movement) 1970 tarihinde Amerika’da kurulan kısa ömürlü fakat etkili bir sanat hareketidir. Grubun ilkesi el işçiliğine dayanan geleneksel süsleme ve dekorasyon sanatının yüceltilmesine dayanır. Dönemin modern sanatının kısıtlı estetiğine ve Batılı sanatın Doğulu kültürlere yönelik ayrımcı bakış açısına bir tepki olarak ortaya çıkmıştır. Özellikle Doğulu kültürlerin dekorasyon ve süsleme geleneklerini çağdaş plastik sanatlarla kaynaştırma amacı taşıyan grup, bu yönüyle kültürlerarası kaynaşmanın ilk örneğini oluşturur. Daha çok Asya ve İslam geleneğinde yer alan dekoratif motifleri sanatlarının bir kaynağı olarak kullanan grup üyeleri, tüm bu unsurlara farklı bir estetik kimlik kazandırmış ve uluslararası alanda tanınmalarını sağlamıştır. Süsleme ve dekorasyonun diğer estetik konumlar kadar önemli olduğunu ileri süren grup üyeleri, çalışmalarında ağırlıklı olarak İslam ve Asya süsleme sanatının biçimsel motiflerini kullanmış, bu motifleri Batılı bir sanatçı gözüyle yorumlamışlardır. Bu konu çerçevesinde ele alınan makale Desen ve Dekorasyon Hareketi’nin sanat tarihindeki önemini, kuruluş amaçlarını, dünya görüşlerini ve sanatsal eğilimlerini incelemek, buradan elde edilen veriler ışığında yaptıkları sanat eserlerini tartışma ve analiz etme amacı taşır.
Yazar isimleri: ['Samet DOĞAN']
Yayın Yılı: 30 Haziran 2022
Dergi ismi: ArtGRID - Journal of Architecture Engineering and Fine Arts
Yayın sayfa url: https://dergipark.org.tr/tr/pub/artgrid/issue/70748/1102204
Yayın pdf linki: https://dergipark.org.tr/tr/download/article-file/2369138
