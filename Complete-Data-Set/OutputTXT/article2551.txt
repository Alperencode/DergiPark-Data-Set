Makale Başlığı: Okul Öncesi Öğretmen Adaylarının Bakış Açısıyla Uzaktan Öğretmenlik Uygulaması Sürecinin Niteliğini Etkileyen Faktörler
Özet: Pandemi sürecinde üniversitelerin öğretmen yetiştiren kurumlarında öğretmenlik uygulamalarının nasıl yürütüleceği konusunda belirsizlikler yaşanmış ve pek çok ülkede olduğu gibi ülkemizde de 2020-2021 akademik yılında bu derslerin teorik ve uygulama boyutları çevrim içi formatta gerçekleştirilmiştir. Bu araştırmada okul öncesi öğretmen adaylarının deneyimlerine dayalı olarak uzaktan öğretmenlik uygulaması sürecinin niteliğini etkileyen faktörlerin ortaya çıkarılması amaçlanmıştır. Araştırmanın katılımcılarını 2020-2021 akademik yılında bir devlet üniversitesinin okul öncesi öğretmenliği programında öğrenim gören ve pandemi nedeniyle öğretmenlik Uygulaması I ve II derslerini uzaktan eğitimle tamamlayan 11 öğretmen adayı oluşturmaktadır. Temel nitel araştırma olarak tasarlanan bu çalışmada veriler yapılandırılmış görüşme formu ile toplanmış ve tümevarımsal yöntem ile analiz edilmiştir. Öğretmen adayları ile yapılan görüşmeler sonucunda uzaktan eğitim ile gerçekleştiren öğretmenlik uygulaması sürecinin niteliğini pek çok faktörün etkilediği belirlenmiştir. Bu faktörlerden “öğretim elemanı ve uygulama öğretmeni rehberliği”, “uygulama öğretim elemanı ve uygulama öğretmeni ile etkileşim”, “partnerli çalışma”, “iki dönem aynı sınıfta öğretmenlik uygulamasını yürütme”, “ders materyallerine erişim” faktörlerinin sürecin niteliğini olumlu yönde etkileyen ve öğretmen adayları tarafından “kolaylaştırıcı” olarak deneyimlenen;  “teknolojik yetersizlikler”, “çocuklarla ilişkilerde ve değerlendirmede sınırlılık”, “çevrimiçi sınıf yönetimi”, “aile müdahalesi” faktörlerinin ise sürecin niteliğini olumsuz yönde etkileyen ve öğretmen adayları tarafından “zorlaştırıcı” olarak deneyimlenen faktörler oldukları tespit edilmiştir.
Yazar isimleri: ['Ümran ALAN', 'Tuğçe SİNOĞLU GÜNDEN']
Yayın Yılı: 13 Ekim 2022
Dergi ismi: Bartın Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/buefad/issue/72980/1128553
Yayın pdf linki: https://dergipark.org.tr/tr/download/article-file/2477349
