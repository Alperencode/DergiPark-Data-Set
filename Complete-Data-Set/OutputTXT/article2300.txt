Makale Başlığı: Güncel Veriler Işığında Scorzonera hieraciifolia (Asteraceae)’nın Taksonomik Durumunun Değerlendirilmesi
Özet: Bu çalışmada, halofitik endemik Scorzonera hieraciifolia (Asteraceae)’nın morfolojisi, küresel ölçekteki tehtit seviyesi ve taksonomik durumu yeni veriler ışığında ele alınmıştır. Türün doğal yayılış gösterdiği alanlardan yeni toplanan ve ulusal/uluslararası herbaryumlarda saklanan örnekler üzerinden yapılan detaylı incelemeler S. hieraciifolia taksonunun  kısa kıvrık tüylü (crisped) gövde tabanı; basit (lanseolat, ovat veya eliptik) veya birleşik (pinnat derin linear parçalı) yaprak ayası; ovat ve ucu boynuzsu uzantılı dış fillarileri (corniculate); tüysüz veya seyrek uzun kıvrık yünsü tüylü (lanate), 4-6 mm uzunlukta, siğilli (verrucose) yüzey süslemeli ve saplı (stipitate) akenleri ile karakterize olduğunu göstermiştir. Türün halihazırda tuzlu bataklık ve bozkır alanlarda tespit edilen popülasyonlarının (10 farklı alan) güçlü olduğu ancak küresel iklim değişimleri etkisiyle tuzcul alanlarda oluşabilecek değişimlerden etkilenebileceği öngörülerek küresel ölçekte tehdite yakın (NT) kategorisinde değerlendirilmiştir. Gerek literatür gerekse TÜBİTAK tarafından desteklenen proje kapsamında elde edilen güncel veriler değerlendirilerek türün yayılış alanları ortaya konulmuştur. Son olarak S. hieraciifolia yakın (akraba) türler ile morfolojik ve korolojik açısından karşılaştırılarak taksonomik durumu netleştirilmiştir.
Yazar isimleri: ['Serdar MAKBUL', 'Kamil COŞKUNÇELEBİ', 'Seher GÜVEN']
Yayın Yılı: 6 Eylül 2022
Dergi ismi: Bağbahçe Bilim Dergisi
Yayın sayfa url: https://dergipark.org.tr/tr/pub/bagbahce/issue/72405/1128803
Yayın pdf linki: https://dergipark.org.tr/tr/download/article-file/2478352
