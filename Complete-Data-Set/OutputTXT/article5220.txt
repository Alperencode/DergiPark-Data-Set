Makale Başlığı: Matematik Öğretmen Adaylarının TPACK Yeterlilik Düzeyleri Algıları ve Eğitimde Teknoloji kullanımına Yönelik Görüşleri
Özet: Bu çalışmanın amacı, matematik öğretmen adaylarının teknolojik pedagojik içerik bilgilerine (TPİB) yönelik yeterlik algılarını ve eğitimde teknoloji kullanımı konusundaki görüşlerini incelemektir. Bu amaçla bu çalışmada nicel ve nitel veri toplama araçlarının birlikte kullanıldığı karma desen benimsenmiştir. Çalışmanın katılımcılarını bir devlet üniversitesinde öğrenim görmekte olan ikinci sınıf 65 ortaokul matematik öğretmen adayı oluşturmaktadır. Araştırmanın nicel boyutu için veriler Teknopedagojik Eğitim Yeterlik (TPACK-deep) Ölçeği kullanılarak ve nitel boyutu için yarı yapılandırılmış görüşme soruları sorularak toplanmıştır. Analizler sonucunda öğretmen adaylarının TPACK yeterlik algılarının ileri düzeyde olduğu ve eğitimde teknoloji kullanımına yönelik olumlu görüşlerinin olduğu sonucuna ulaşılmıştır. Öğretmen adaylarının teknolojinin eğitimde kullanımına ilişkin olumlu görüşleri, teknolojik pedagojik içerik bilgilerine (TPİB) yönelik yeterlik algılarının yüksek olması ile ilişkilendirilmiştir. Öğretmen adayları eğitime teknolojiyi entegre etmenin öğretmen ve öğrenci arasındaki iletişimi sağlaması, pratik olması, öğretmenlerin ders içeriğini zenginleştirmesini sağlaması ve öğrenciler için ilgi çekici olması gibi avantajlar taşıdığını belirtirken bu durumun aynı zamanda öğretmenlerin sorumluluklarını artıracağını da vurgulamışlardır.
Yazar isimleri: ['Büşra USLU', 'Pınar GÜNER']
Yayın Yılı: 1 Aralık 2022
Dergi ismi: Erzincan Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/erziefd/issue/73343/994172
Yayın pdf linki: https://dergipark.org.tr/tr/download/article-file/1969436
