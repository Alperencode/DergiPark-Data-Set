Makale Başlığı: Beden Eğitimi Öğretmenlerinin Uzaktan Eğitime Yönelik Tutumları İle Dijital Okuryazarlıkları Arasındaki İlişkinin İncelenmesi
Özet: Bu araştırmanın amacı, uzaktan eğitim sürecinde Beden Eğitimi öğretmenlerinin uzaktan eğitime karşı tutumları ile dijital okuryazarlık düzeyleri arasındaki ilişkinin çeşitli değişkenlere göre incelenmesidir. Bu genel amaç doğrultusunda, beden eğitimi öğretmenlerinin uzaktan eğitime karşı tutumları ile dijital okuryazarlık düzeyleri arasındaki ilişki cinsiyet, yaş, mesleki kıdem ve eğitim durumları değişkenleri açısından karşılaştırılmıştır. Çalışmada öğretmenlerin uzaktan eğitime olan tutumlarını ve dijital okuryazarlık düzeylerini belirlemek amacıyla betimsel tarama yöntemi tercih edilmiştir. Araştırmanın çalışma grubunu, 2021-2022 eğitim - öğretim yılında Konya geneli resmi ve özel eğitim kurumlarında görev yapan 309 beden eğitim öğretmeni oluşturmaktadır. Araştırmanın örneklemi oluşturulurken, uygun örneklem yöntemi tercih edilmiştir. Veri toplama araçları olarak “Kişisel Bilgiler Formu”, “Dijital Okuryazarlık Ölçeği” ve “Uzaktan Eğitim Tutum Ölçeği” kullanılmıştır. Araştırmada beden eğitimi öğretmenlerinin uzaktan eğitime karşı tutumları ile dijital okuryazarlık düzeyleri arasındaki ilişkinin belirlenmesi için SPSS.26 programı ve MANOVA analizi kullanılmıştır. Araştırmamızda betimsel tarama yöntemi kullanılarak puan dağılımları incelenmiştir. Araştırmanın sonucuna göre yaş, cinsiyet ve öğretmenlerin kıdem durumu değişkenleri ile uzaktan eğitime olan tutumu alt boyutları arasında istatiksel olarak anlamlı fark görülmemiştir.(F6 =.87, P>.05). Uzaktan eğitim alt boyutları incelendiğinde cinsiyet, yaş ve kıdem değişkenleri ile uzaktan eğitim tutum alt boyutları arasında anlamlı fark tespit edilmemiştir.(P>.05). Öğretmenler cinsiyet, yaş ve kıdem ile dijital okuryazarlık arasında anlamlı etkileşim belirlenmemiştir.( F12 =.36, P>.05) Dijital okuryazarlık alt boyutları incelendiğinde cinsiyet ve yaş değişkenleri ile dijital okuryazarlık alt boyutları arasında anlamlı fark görülmemiştir. Kıdem değişkeninde ise tutum alt boyutunda istatistiksel olarak anlamlı fark görülmüştür.(F4,285=.3.36, p<.05). Dijital okuryazarlık alt boyutları bonferroni takip testi incelendiğinde 5-9 yıl kıdemli olan katılımcıların, 10-15 yıl kıdemli olan katılımcılardan tutum alt boyutunda istatistiksel olarak anlamlı fark tespit edilmiştir.
Yazar isimleri: []
Yayın Yılı: 15 Ekim 2022
Dergi ismi: Sportive
Yayın sayfa url: https://dergipark.org.tr/tr/pub/sportive/issue/72776/1184775
Yayın pdf linki: https://dergipark.org.tr/tr/download/article-file/2690649
