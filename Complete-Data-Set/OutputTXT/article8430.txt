Makale Başlığı: Pediatrik Popülasyonda Pons Gelişiminin Yaşa ve Cinsiyete Göre Manyetik Rezonans Görüntüleme ile Morfometrik Değerlendirilmesi
Özet: Amaç: Pons, vital merkezleri içeren önemli bir posterior fossa yapısıdır. Bu yapının gelişimsel ve edinsel hastalıklarının erken tanısında ponsun ortalama morfometrik ölçüm değerlerinin bilinmesi önemlidir.Yöntem: Çalışmamız sağlıklı bir pediatrik popülasyonda yapıldı. Dört yaş grubu vardır: 0-2 yaş (bebekler), 3-6 yaş (küçük çocuklar), 7-11 yaş (çocuklar) ve 12-17 yaş (ergenler) ve her yaş grubundan 50 kız ve 50 erkek. Bu olguların beyin manyetik rezonans görüntüleme (MRG) tetkikleri, klinik muayeneleri ve takipleri normal olarak değerlendirildi. MRG incelemesi Philips Achieva MR cihazından 1,5 Tesla manyetik alan gücünde elde edildi.Bulgular: Pons alanı ve pons kraniyo-kaudal (KK) uzunluğu her iki cinsiyette de yaşla birlikte arttı. Öte yandan, pons anteriyor-posteriyor (AP) çapı 7-11 yaş grubuna kadar önemli ölçüde artmış ve daha sonra bu artış hızı azalarak plato haline gelmiştir. Cinsiyetler karşılaştırıldığında 7-11 yaş grubu hariç tüm yaş gruplarında pons alanı erkeklerde kadınlara göre anlamlı olarak daha büyüktü. Pons AP çapı erkeklerde 0-2 yaş grubunda kadınlara göre anlamlı olarak daha büyüktü. Pons KK uzunluğu, 3-6 yaş grubu dışındaki tüm gruplarda erkek cinsiyette anlamlı olarak daha yüksekti.Sonuç: Bu çalışma, ponsun morfolojik gelişiminde ve bu yapının cinsiyetler arasındaki farklılıklarında esastır. Bu çalışmada elde edilen veriler, rutin klinik uygulamada posterior fossa patolojilerinin ayırıcı tanısına yardımcı olabilir.
Yazar isimleri: ['Olga BAYAR KAPICI', 'Volkan BAYAR', 'Ali BAYKAN']
Yayın Yılı: 29 Ağustos 2022
Dergi ismi: İstanbul Gelişim Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/igusabder/issue/72351/1022860
Yayın pdf linki: https://dergipark.org.tr/tr/download/article-file/2078633
