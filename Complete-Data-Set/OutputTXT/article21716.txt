Makale Başlığı: Examining the Relationship Between Dynamic Balance Skill and Reactive Agility Performance in Karate Athletes
Özet: Bu çalışmanın amacı karate sporcularında dinamik denge becerisi ile reaktif çeviklik performansı arasındaki ilişkiyi incelemektir. Çalışmaya 19’u kadın (%35,8) 34’ü erkek (%64,2), toplam 53 karate sporcusu (yaş ortalaması: 18,02±1,60 yıl; boy uzunluğu ortalaması 172,13±7,59 cm; vücut ağırlığı ortalaması 64,83±9,75 kg) dâhil edildi. Dinamik denge becerisi “Y Balance Test” platformu kullanılarak anterior, posterolateral ve posteromedial olmak üzere üç yönde test edildi. Reaktif çeviklik performansı kapalı bir alanda SpeedCourt ™ sisteminde değerlendirildi. Değişkenler arasındaki ilişkiyi incelemek amacıyla dağılım durumuna göre Pearson veya Spearman korelasyon analizi kullanıldı. İstatistiksel hata düzeyi p<0,05 olarak belirlendi. Sporcuların dinamik denge becerisi ile reaktif çeviklik performansı arasında pozitif yönde zayıf ve orta derecede ilişki olduğu belirlendi (r=0,273 / 0,565, p<0.05). Çalışmamız sonucunda dinamik denge becerisi iyi olan karate sporcularının çeviklik performansının iyi olduğu belirlendi. Dinamik denge becerisinin iyi olması sporcunun postüral salınımın daha az, stabilizasyonunun ise daha fazla olduğunu göstermektedir. Bu durumun sürekli yön değiştirmeyi gerektiren reaktif çeviklik aktivitelerinin daha iyi olmasına katkı sağlayacağını düşünmekteyiz. Çalışmamız sonucunda karate sporcularında reaktif çeviklik performansının geliştirilmesinde dinamik denge unsurlarının dikkate alınması önerilir.
Yazar isimleri: ['Tuğba KOCAHAN', 'Hamitcan GÜRASLAN', 'Banu KABAK', 'Adnan HASANOĞLU', 'Bihter AKINOĞLU']
Yayın Yılı: 1 Eylül 2022
Dergi ismi: Türk Spor ve Egzersiz Dergisi
Yayın sayfa url: https://dergipark.org.tr/tr/pub/tsed/issue/72480/896400
Yayın pdf linki: https://dergipark.org.tr/tr/download/article-file/1636803
