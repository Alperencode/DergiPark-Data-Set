Makale Başlığı: İç Ortam Bitkilerinin Takibi için IoT Tabanlı Akıllı Gömülü Sistem Tasarımı
Özet: Günümüzde gömülü sistem teknolojilerinden olan mikrodenetleyicilerdeki gelişmeler bu teknolojik uygulamaları ucuzlatmış ve nesnelerin interneti (IoT-Internet of Things) çalışmalarını ivmelendirmiştir. İnsanlar yaşamlarını kolaylaştırmak, uzaktan değer verdiklerine ulaşmak ve kontrol etmek için interneti kullanmaya yaygın bir şekilde başlamıştır. Bu isteklerden biri, yaşadıkları ortamlarından bir süreliğine uzaklaştıklarında iç ortamlarda organik olarak yetiştirdikleri bitkilerinin canlı ve verimli kalmalarını istemeleridir. Bu çalışmada, iç ortamda organik gıda üretiminin daha verimli ve daha uzun olmasını sağlamak amacıyla IoT’li bir gömülü sistem uygulaması gerçekleştirilmiştir. Ortamda yetiştirilen bitkinin takibi IoT’li akıllı bir gömülü sistem ile yapılarak kullanıcı mobil cihazla bilgilendirilmiş ve iklimlendirme ayarlarını yapmıştır. Sistemde, algılayıcılar ile ortamın durumu belirlenmiştir. Bu bilgiler mikrodenetleyiciye aktarılmıştır. Mikrodenetleyici gelen verileri daha önceden öğretilmiş olan bilgilere göre analiz edip gerekli uyarıları Wi-Fi üzerinden yetiştiriciye ulaştırmıştır. Yetiştiricinin ve mikrodenetleyicinin yazılan algoritmaları ile gerekli durumlarda sisteme müdahale etmesi sağlanmıştır. Sonuçta, iç ortam bitkilerinin daha uzun süreli yaşaması ve verimlerinin artırılması çalışması başarılmıştır.
Yazar isimleri: ['Hayati MAMUR', 'Zeynep DİCLE', 'Suleyman ERDENER']
Yayın Yılı: 31 Temmuz 2022
Dergi ismi: Uluslararası Mühendislik Araştırma ve Geliştirme Dergisi
Yayın sayfa url: https://dergipark.org.tr/tr/pub/umagd/issue/71387/1078968
Yayın pdf linki: https://dergipark.org.tr/tr/download/article-file/2274589
