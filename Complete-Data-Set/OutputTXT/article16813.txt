Makale Başlığı: Fen Bilimleri Öğretmenlerinin Yetkinlik Algıları ve Öğretim Metodu Kullanma Durumlarının Belirlenmesi
Özet: Araştırma, ortaokullarda görev yapan Fen ve Teknoloji Öğretmenlerinin yetkinlik algıları ve öğretim metodu kullanma durumlarının belirlenmesi, öğretim metodu kullanma durumları ile yetkinlik algıları arasında fark olup olmadığının değerlendirilmesi amacıyla kesitsel ve tanımlayıcı tipte planlandı. Karaman İl Merkezi ortaokullarında görev yapan toplam 52 Fen ve Teknoloji Öğretmeni ile yürütüldü. Veriler Kişisel Bilgi Formu, Öğretmen Yetkinlik Ölçeği ve Müfredata Göre Öğretim Yöntemi Kullanma Formu kullanılarak toplandı. Toplanan veriler SPSS21.0 paket programı ile ortalama, yüzde gibi tanımlayıcı istatistikler, t testi, Kruskal Wallis ve Mann Whitney U testleri ile değerlendirildi. Araştırma kapsamına alınan öğretmenlerin yaş ortalaması 38,69±9,30 (26-60 yaş), ÖYÖ’den aldıkları toplam puan ortalamaları 95,61±8.65 idi. Fen ve Teknolojileri Öğretmenlerinin yetkinlik algılarının “çevresel etkiler” alt boyutunun cinsiyetten etkilendiği görüldü. ÖYÖ toplam ve alt boyut puan ortalamalarının, yaş, eğitim durumu ve mesleki çalışma yılından etkilenmediği belirlendi.
Yazar isimleri: ['Rifat ŞENCAN', 'Nejla CANBULAT ŞAHİNER']
Yayın Yılı: 30 Haziran 2022
Dergi ismi: Uluslararası Karamanoğlu Mehmetbey Eğitim Araştırmaları Dergisi
Yayın sayfa url: https://dergipark.org.tr/tr/pub/ukmead/issue/70695/1081319
Yayın pdf linki: https://dergipark.org.tr/tr/download/article-file/2283780
