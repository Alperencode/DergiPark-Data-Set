Makale Başlığı: Bir Osmanlı Hekimi Besim Ömer Ve Çocuk Beslenmesi
Özet: 19. yüzyılda yetişen dönemin modern hekimlerini temsil eden Besim Ömer, aslında bir kadın doğum uzmanı olarak tanınsa da uzman çocuk hekimi, halka tıbbî ve sıhhî durumları öğreten ebe eğitmeni, hastabakıcı ve aşıcılara ders veren bir hocaydı. İlk olarak II. Abdülhamid (1876-1909) döneminde Avrupa’ya giden daha sonra defalarca burada Osmanlı Devleti’ni temsil eden Besim Ömer, edinmiş olduğu çoğu tecrübeyi ülkesine kazandırmaya çalışmıştı. Bizzat yaşadığı deneyimleri, beraber çalıştığı ve ders aldığı hekimlerin tavsiyelerini, Osmanlı halkının faydalanabilmesi için sade bir dille yazdığı eserleri ile ölümsüz hâle getirmişti. Çalışmada, 19. yüzyılın sonlarında Hekim Besim Ömer’in anne ve çocuk sağlığı hakkında ele almış olduğu eserler ile ilk tıp yıllığı olan dört ciltlik Nevsâl-i Âfiyet kullanıldı. Amaç, 19. yüzyılın ikinci yarısında Osmanlı Devleti’nin öne çıkan hekimlerinden birisi olan Besim Ömer’in çocuk beslenme ve büyütülmesi ile ilgili tavsiyeleriyle günümüzdekilerin paralelliğini karşılaştırmaktı.  Genel anlamda bakıldığında anlaşılan, sağlıklı bir bireyin beslenme ve büyütülme aşamalarının benzer olmasıydı. Mesela ilk 6 ay bir yenidoğanın süt ile mümkünse anne sütü ile beslenmesine yapılan vurgu birebir aynıydı. Emzirmeye teşvik için çaba sarf edilmesi, gerekirse mükâfatlar verilmesi, 2 yaş ve sonrasına kadar düzenli ve sağlıklı beslenmeye verilen önem günümüzdeki gibi şüphesiz daha sağlıklı bir Osmanlı nesli için gerekliydi. Bu konuda yanlış beslenmeden kaynaklı Avrupa’daki çocuk ölümlerine dikkati çeken Ömer, Osmanlı Devleti’nde söz konusu vakaların artmaması için kadınlara konu ile ilgili eğitim verilmesi gerektiğini belirtmişti. Bu sebeple çocuk büyütmek ciddi bir işti ve Avrupa’da olduğu gibi bu dönemde Osmanlı Devleti’nde de nüfus politikası ve artışı ile direkt bağlantılıydı.
Yazar isimleri: ['Gül Hanım CENGİZ']
Yayın Yılı: 2 Mayıs 2022
Dergi ismi: Süleyman Demirel Üniversitesi Fen-Edebiyat Fakültesi Sosyal Bilimler Dergisi
Yayın sayfa url: https://dergipark.org.tr/tr/pub/sufesosbil/issue/69783/1098689
Yayın pdf linki: https://dergipark.org.tr/tr/download/article-file/2354117
