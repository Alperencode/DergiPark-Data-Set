Makale Başlığı: Farelerde İzoproterenol ile İndüklenmiş Miyokard İnfarktüsüne Karşı Silimarin ve Borik Asidin Koruyucu Etkisi
Özet: Bu çalışmada izoproterenol ile oluşturulan miyokard infarktüsüne karşı silimarin ve/veya borik asidin koruyucu veya tedavi edici etkilerinin karşılaştırılması amaçlanmıştır. GI ve GII gruplarına on dört gün boyunca gavaj ile oral yolla distile su verildi. On dört gün boyunca; GIII grubuna silimarin (100mg/kg) verilirken GIV grubuna borik asit (100mg/kg) verildi. Son gruba ise hem silimarin hem de borik asit on dört gün boyunca oral yolla (gavaj) verildi. Çalışmanın on üçüncü ve on dördüncü günü intraperitoneal yolla; GI grubuna izotonik uygulanırken, diğer gruplara subkutan izoproteranol (85mg/kg) uygulandı. Plazmadan; ALT, AST, Ca, CK, CHO, TP, Ing P, IL-6, IL-12, PAL-1 ve sPLA2 parametreleri değerlendirildi. Farelerden alınan kalp, akciğer, karaciğer, böbrek, dalak, cerebrum ve cerebellum dokularında histopatolojik inceleme yapıldı. CK düzeyi GII grubuna göre GIII grubunda anlamlı düzeyde azaldığı bulundu (P<0,05). Sonuç olarak isoproterenolun sebep olduğu miyokardiyal hasar sonucunda AST ve CK düzeylerinde artışlarına karşı tedavi gruplarında azalmalar görüldü. Bu özelliklerinden dolayı, silymarin ve boric asitin; miyokard enfarktüs durumlarına karşı koruyucu tedaviye katkı sağlayabileceği düşünülmektedir.
Yazar isimleri: ['Yaşar ŞAHİN', 'Mehmet Eray ALÇIĞIR', 'Filiz BAKAR ATEŞ', 'Hüsamettin EKİCİ', 'Ali ŞENOL', 'Enes Gazi ATICI', 'Ebru YILDIRIM', 'Siyami KARAHAN']
Yayın Yılı: 15 Haziran 2022
Dergi ismi: Etlik Veteriner Mikrobiyoloji Dergisi
Yayın sayfa url: https://dergipark.org.tr/tr/pub/evmd/issue/68243/1091140
Yayın pdf linki: https://dergipark.org.tr/tr/download/article-file/2323367
