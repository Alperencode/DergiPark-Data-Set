Makale Başlığı: ADÖLESANLARIN FİZİKSEL AKTİVİTE MOTİVE EDİCİLERİNE İLİŞKİN BAKIŞ AÇILARI: KESİTSEL BİR ÇALIŞMA
Özet: Amaç: Çocukluk döneminde düzenli fiziksel aktiviteye katılım sağlıklı bir yaşamın sürdürülmesinin, yanı sıra kemik ve kas gelişiminde olumlu katkısından dolayı büyüme ve gelişmede oldukça önemlidir. Bu çalışmanın amacı adölesan dönem çocukların fiziksel aktiviteye katılımlarını motive eden faktörleri incelemektir.Gereç ve Yöntemler: Bu araştırmada nicel araştırma yöntemlerinden tarama modeli kullanılmıştır. Katılımcılar Türk nüfusundan oluşan bir örneklem (n=550; %41.8 kız, %58.2 erkek) grubundan oluşmuştur. Katılımcılar sosyo-demografik özelliklerin yanı sıra fiziksel aktiviteye katılım motivasyonları ile ilgili soruları yanıtlamıştır. Katılımcıların fiziksel aktivite motive edicilerini belirlemek için bir fiziksel aktivite motivasyon ölçeği kullanılmıştır. Veriler SPSS 22.0 kullanılarak analiz edilmiştir.Bulgular: Bu çalışmanın bulgularına göre katılımcıların fiziksel aktivite katılım motivasyonları yüksek olarak tespit edilmiştir. Kızlar ve erkekler karşılaştırıldığında toplamda ve tüm alt boyutlarda bireysel nedenler, çevresel nedenler ve nedensizlik alt boyutunda erkeklerin fiziksel aktivite katılım motivasyonu kızlardan daha yüksek bulunmuştur. Aylık gelir durumlarına göre Fiziksel Aktivite katılım Motivasyon Ölçeği toplam skorları arasında anlamlı farklılık tespit edilmiştir. Aylık gelir durumuna göre toplam Fiziksel Aktivite katılım Motivasyon Ölçeği ve bireysel nedenler alt boyutunda gelir düzeyi çok iyi olanların fiziksel aktivite katılım motivasyonu daha yüksek bulunmuştur. Vücut kitle indeksi durumları ve fiziksel aktivite katılım motivasyonları arasında istatistiksel olarak anlamlı farklılık bulunmamıştır.Sonuç: Adölesanların bakış açısına göre, fiziksel aktiviteye katılımlarını motive eden faktörler arasında “Kendimi iyi hissettirir, kendime olan güveni arttırır, beni çok eğlendirir” cevapları çoğunluktaydı. Adölesanlar arasında aktif yaşam tarzlarının benimsenmesini etkin bir şekilde teşvik etmek için eğitim kurumları merkezli eylem stratejileri ve fiziksel aktivite müdahale programlarının geliştirilmesi gerekmektedir.
Yazar isimleri: ['Mehmet GÜLÜ', 'Hakan YAPICI']
Yayın Yılı: 31 Ağustos 2022
Dergi ismi: Kırıkkale Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/kutfd/issue/72091/1119505
Yayın pdf linki: https://dergipark.org.tr/tr/download/article-file/2439923
