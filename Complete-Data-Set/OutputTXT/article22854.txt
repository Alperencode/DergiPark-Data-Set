Makale Başlığı: POSTMODERN MÜLAHAZALAR-I
Özet: 1870’lerde yeni yeni duyulmaya başlanan “postmodern” kavramı 1970’li yılların sonuna doğru önemli bir izlek haline gelir. Lakin bir sorunsal olmaktan hâlâ kurtulamamış bu söylem üzerine Foucault, Deleuze, Guattari, Baudrillard, Lyotard, Jameson, Laclau, Mouffe gibi postmodern çatı altında anılan isimler yanında Chapman, Toynbee, Rosenberg, Anderson, Bell, Sontag, Fiedler, Hassan, Habermas, Barthes, Heidegger, Best, Kellner, Ecevit, Şahiner, Özbek ve Bingöl gibi pek çok bilim, kültür, sanat araştırmacısı da postmodern söylemi çözümleyip aydınlatma çabası gösterir. Postmodernizmin ne’liği, nedir’liği üzerine yapılan pek çok araştırmaya karşın çağın içinde bulunduğu karmaşık sarmal, bu kafa karıştırıcı karmaşık sorunsalın net bir söyleme kavuşmasına izin verecek gibi değildir. Belki de Lyotard’ın “Gerçi ne olduğunu anlamaya çalışıyorum ama bilmiyorum. Bu konudaki tartışma daha yeni başlıyor. Tıpkı aydınlanma ile olduğu gibi. Tartışma konu başlamadan bitecek.” sözlerinde vurguladığı gibi insanlığın raflarında anlaşılmadan kapatılmış bir dosya olarak kalacaktır. Fakat Lyotard’ın bu olası teorisine karşın bu çalışmanın amacı da postmodern sahaya hizmet sunmuş bazı bilim, kültür ve sanat araştırmacılarının fikirlerinden hareketle kavramın tarihi ve kültürel evriliş sürecini irdelemek ve postmodern çağ olarak adlandırılan çağda ortaya çıkan sorun ve olgulara vurgu yapmaktır.
Yazar isimleri: ['Seher İLASLAN']
Yayın Yılı: 30 Temmuz 2022
Dergi ismi: Fikriyat
Yayın sayfa url: https://dergipark.org.tr/tr/pub/fikriyat/issue/71632/1103085
Yayın pdf linki: https://dergipark.org.tr/tr/download/article-file/2372762
