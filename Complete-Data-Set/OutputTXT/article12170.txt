Makale Başlığı: Dogal Yollar ile Ananasın Kurutulmasının Deneysel ve Teorik Olarak Araştırılması
Özet: Kurutma farklı sektörlerde kullanılan enerjisi oldukça yoğun bir işlemdir. Ürünlerin hasat edildikten sonra bile solunumları devam ettiği için çok çabuk bozulabilmektedir. Ürünlerin çürümesini engelleyip daha uzun süre kullanımını sağlamak için farklı yöntemler uygulanmakta ve araştırılmaktadır. Kurutmada bu yöntemlerden biridir. Kurutma işlemi en temel anlamıyla ürünlerden nemin uzaklaştırılmasıdır. Geleneksel kurutma yöntemi olan tarımsal ürünlerin güneşte kurutulması çok eski dönemlerden beri uygulanmaktadır. Ancak kullanılan bu yöntem açık havada olması sebebi ile ürünlerde hijyen sorunu oluşturmaktadır. Dolayısıyla ürün kalitesinde ciddi düşüş yaşanmaktadır. Sıcak hava ile tarım ürünlerinin kurutulması işlemi düşük enerji verimine ve uzun kuruma süresine sahip bir yöntem olduğundan yeni teknolojiler araştırılmaktadır. Yapılan birçok çalışmalar sonucunda kurutma işleminde en çok istenilen özellikler; kuruma süresinin kısa olması, kurutma işlemi boyunca enerjinin daha verimli kullanılması, yüksek kalitede ürün üretimine olanak sağlanması, işlem boyunca ihtiyaç duyulan alanın az olması olarak belirlenmiştir ve bunlara uygun sistemler tasarlanmıştır. Bu çalışmada aynı büyüklüklerde dilimlenen 100gr ananasların 45oC sabit sıcaklıktaki ısıtıcıyla ve ortalama 22.7oC oda sıcaklığında kurutma işlemi gerçekleştirilmiştir. İlk günün sonunda 100gr ananastan düzenli aralıklarla ölçümler yapılmış olup 5 günün sonunda kurutulan cismin ağırlığının 12.35gr’a düştüğü, toplamda 87.65gr azaldığı yapılan deneylerle belirlenmiştir. Veriler doğrultusunda kurutma süresi boyunca kurutulan cismin Nem Oranı ve nem içeriği ölçümün yapıldığı her bir saat için ayrı ayrı hesaplanıp grafiğe dökülmüştür.
Yazar isimleri: ['Adem YILMAZ']
Yayın Yılı: 9 Haziran 2022
Dergi ismi: Mühendis ve Makina
Yayın sayfa url: https://dergipark.org.tr/tr/pub/muhendismakina/issue/70148/1127226
Yayın pdf linki: https://dergipark.org.tr/tr/download/article-file/2471681
