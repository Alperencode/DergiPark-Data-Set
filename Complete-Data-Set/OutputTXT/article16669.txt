Makale Başlığı: EVCİL HAYVAN SAHİPLİĞİ VE SÜRDÜRÜLEBİLİR TÜKETİM DAVRANIŞI / Pet Ownership And Sustainable Consumption Behavior
Özet: Sürdürülebilir tüketim, günümüzün ve geleceğin önemli konularından biridir. Çünkü sürdürülebilir bir doğa ve toplum, sürdürülebilir tüketim alışkanlığıyla ilişkilidir. Günümüz tüketicilerinin sürdürülebilir tüketimle ilgili daha duyarlı oldukları söylenebilir. Doğaya, çevreye ve hayvanlara olan farkındalıklar artmıştır. Dolayısıyla evcil hayvanı olan tüketici sayısında da artış olmuştur. Evcil hayvan ürünleri ise giderek büyüyen bir pazardır. Bu çalışmanın amacı, evcil hayvan sahiplerinin sürdürülebilir tüketim davranışlarını, evcil hayvanı olmayan tüketicilerle karşılaştırmaktır. Bu amaçla kolayda örnekleme yöntemi ile ulaşılan 475 tüketicinin anketi değerlendirmeye alınmıştır. Anketler yüz yüze ve online olarak yürütülmüştür. Elde edilen bulgulara göre, evcil hayvanı olan tüketicilerin, evcil hayvanı olmayan tüketicilere göre sürdürülebilir tüketim eğilimleri daha yüksektir. Bu sonuca göre sürdürülebilir pazarlama faaliyetleri yapan işletmeler, pazar bölümlendirmede evcil hayvan sahiplerini özellikle dikkate almalıdırlar. İlgili literatürde evcil hayvanı olan tüketicilere yönelik sınırlı sayıda araştırma olduğu görülmektedir. Bu çalışma araştırma konusu itibariyle ulusal literatürde ilk yapılmış çalışma olması açısından önem taşımaktadır.
Yazar isimleri: ['Aybike Tuba ÖZDEN']
Yayın Yılı: 10 Ekim 2022
Dergi ismi: Uluslararası Ekonomi İşletme ve Politika Dergisi
Yayın sayfa url: https://dergipark.org.tr/tr/pub/ueip/issue/72701/1149228
Yayın pdf linki: https://dergipark.org.tr/tr/download/article-file/2559279
