Makale Başlığı: Eski Sovyet Coğrafyasında Norm Mücadelesi ve Yumuşak Güç Dengesi: Avrasya Ekonomik Birliği ve Avrupa Birliği Arasındaki Rekabet
Özet: Bu makale, Avrupa Birliği (AB) ve Rusya liderliğindeki Avrasya Ekonomik Birliği (AEB) arasındaki güç rekabeti esasına dayanan norm mücadelesini incelemektedir. Son yıllarda AEB’nin bölgesel çekiciliği artarken; AB’nin cazibesi kendi iç sorunları, daha fazla genişlemenin önündeki engeller, renkli devrimlerin başarısızlığı, bölgede otoriterliğin ve milliyetçiliğin yükselişi gibi nedenlerle azalmaktadır. Bu durum, Rusya’nın kendi koşulları ve liderliği altında alternatif bir bölgesel yönetişim mekanizması oluşturarak bölgesel etki alanını sağlamlaştırması yolunda önemli avantajlar sağlamıştır. Makale, AB ve AEB’nin örgütsel yapılarını ve normatif gündemlerini karşılaştırmaktadır. Bu bağlamda, Rusya’nın projesinin bölge ülkelerinin artan ulusal egemenlik talepleri ve bölgesel ekonomik işbirliği ihtiyacı arasındaki çelişkiyi nasıl uzlaştırdığı analiz edilmektedir. Çalışma, AB’nin bölgede bıraktığı yumuşak güç boşluğunun; egemenlik ve güçlü liderlik gibi “geleneksel Avrasya değerleri” olarak tanımlanan unsurlara dayalı normatif bir çerçeve geliştiren Rusya tarafından doldurulmakta olduğunu savunmaktadır. Makale, bu tür değerler ve AEB’nin belirli bölge ülkeleri nazarında artan cazibesi arasındaki bağlantıları karşılaştırmalı bir perspektiften incelemektedir.
Yazar isimleri: ['Murat GÜNEYLİOĞLU']
Yayın Yılı: 8 Kasım 2022
Dergi ismi: Siyasal: Journal of Political Sciences
Yayın sayfa url: https://dergipark.org.tr/tr/pub/siyasal/issue/72650/1118613
Yayın pdf linki: https://dergipark.org.tr/tr/download/article-file/2436298
