Makale Başlığı: 6. SINIF ÖĞRENCİLERİNİN OKUMA ANLAMADAKİ BAŞARILARI İLE PROBLEM ÇÖZMEDEKİ BAŞARILARI ARASINDAKİ İLİŞKİ
Özet: Bu çalışmanın amacı, 6. sınıf öğrencilerinin okuduğunu anlama becerisi ile problem çözme becerisi arasındaki ilişkiyi incelemektir. Bu amaçla, çalışmada nicel bir yöntem olan korelasyonel araştırma modeli kullanılmıştır. Bu bağlamda çalışmanın örneklemi, anlamlı veriler elde edebilmek için amaçsal örnekleme ile Doğu Anadolu’da ki bir ilde sınavla öğrenci alan bir devlet okulundaki 94, 6. sınıf öğrencisinden oluşmaktadır. Çalışmada veri toplamak amacıyla Okuduğunu Anlama Testi (OAT) ve Problem Çözme Becerisini Ölçme Testi (PÇBÖT) geliştirilip uygulanmıştır. Elde edilen verilerin sonuçları arasında anlamlı bir ilişki olup olmadığını kontrol etmek için korelasyon analizi kullanılmıştır. Korelasyon analizi sonucunda örneklemdeki öğrencilerin okuduğunu anlama ve problem çözme becerileri arasında anlamlı bir ilişkinin olduğu görülmektedir. Matematik derslerinde problem çözerken Polya (1957)’nın problem çözme basamaklarından ilki olan problemi anlama basamağında daha çok durulması gerektiği söylenebilir.
Yazar isimleri: ['Erva Nur BAYRAK', 'Yasin SOYLU']
Yayın Yılı: 28 Ekim 2022
Dergi ismi: İstanbul Aydın Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/iauefd/issue/73287/1151195
Yayın pdf linki: https://dergipark.org.tr/tr/download/article-file/2566325
