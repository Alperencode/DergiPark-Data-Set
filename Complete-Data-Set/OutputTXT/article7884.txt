Makale Başlığı: ÇALIŞANLARA YÖNELİK TOPLAM KALİTE YÖNETİMİ UYGULAMALARININ İŞ PERFORMANSI VE İŞ TATMİNİ ÜZERİNE ETKİSİ
Özet: Bu çalışmanın amacı, işletmeler için birçok avantaj sağlayan Toplam Kalite Yönetimi yaklaşımının, iş performansı ve iş tatminine etkisini ölçmektir. Araştırmanın evrenini otomotiv sektöründe bulunan tasarım-mühendislik firması oluşturmaktadır. Araştırma, Kocaeli ilinde bulunan tasarım firmasında, gönüllü katılım esasına göre 361 kişi ile gerçekleştirilmiştir. Çalışmada veri toplamak için anket yöntemi kullanılmıştır. Elde edilen verilerin analizinde SPSS paket programı kullanılarak, gerekli analizler uygulanmıştır. Araştırmanın amacı doğrultusunda gerçekleştirilen hipotez testlerinde, Toplam Kalite Yönetimi uygulamalarının alt boyutları olan “Liderlik”, “Örgütsel Güven” ve “Personel İlişkileri”nin, hem iş tatmini hem de iş performansın alt boyutları olan “Bağlamsal Performans” ile “Görev Performansı”nı pozitif etkilediği bulgulanmıştır. Böylece Toplam Kalite Yönetimi uygulamaları hayata geçirildikçe çalışanların performans ve iş tatminlerinin artacağı söylenebilir. Ayrıca, Toplam Kalite Yönetiminin birçok alt boyutu vardır ve diğer alt boyutlarının da bu çıktıları arttırıp arttırmayacağı araştırılabilir. Farklı sektörlerde de bu çalışma ile benzer sonuçlar elde edilip edilmeyeceği bir başka araştırma konusu olarak belirlenebilir.
Yazar isimleri: ['Sema MUCIR', 'Meral ELÇİ', 'Gülay MURAT EMİNOĞLU']
Yayın Yılı: 26 Aralık 2021
Dergi ismi: International Review of Economics and Management
Yayın sayfa url: https://dergipark.org.tr/tr/pub/iremjournal/issue/67047/981073
Yayın pdf linki: https://dergipark.org.tr/tr/download/article-file/1917790
