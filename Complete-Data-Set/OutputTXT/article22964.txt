Makale Başlığı: Kolorektal Kanserlerde Metastatik Lenf Nodu Tutulumu ile İlişkili Faktörler
Özet: GİRİŞ ve AMAÇ: Metastatik lenf nodu (MLN) sayısı birçok kanserde hastalıksız ve genel sağkalımı etkileyen en önemli prognostik faktördür. Bu çalışmada kolorektal kanserlerde (KRK) metastatik lenf nodu tutulumu ile ilişkili faktörleri ideledik.YÖNTEM ve GEREÇLER: Çalışmaya 2016-2021 yılları arasında küratif cerrahi uygulanan 192 kolorektal kanser hastası dahil edildi. Adenokanser dışı başka tanısı olan, verilerine ulaşılmayan hastalar ve acil vakalar çalışma dışı bırakıldı. Hastalar lenf nodu tutulumuna göre 4 gruba ayrıldı. Bu 4 gruba göre hastalar yaş, cinsiyet, T stage, tümör evresi, histopatolojik grade, tümör lokalizasyonu, lenfovasküler invazyon(LVİ), perinöral invazyon (PNİ), NLO (Nötrofil/lenfosit oranı), LMO (Lenfosit/monosit oranı), monosit sayısı, total lenf nodu sayısı gibi parametreler açısından karşılaştırıldı.BULGULAR: Çalışmaya dahil edilen 192 hastanın 75’i (%39.06) kadın, 117’si (%60,94) erkekti. Ortalama yaş 67 (23: 89) ve ortalama takip süresi 20 (2: 63) ay idi. Metastatik lenf nodu tutulumuna göre N0, N1, N2a ve N2b hasta sayısı sırasıyla 101, 57, 20, 14 idi. Metastatik lenf nodu tutulumu ile yaş, cinsiyet NLO, LMO arasında anlamlı bir ilişki bulunmadı. Metastatik lenf nodu sayısı arttıkça sağ kalım azalmaktadır.( p=0.002). Histopatolojik grade, t evresi, LVİ, PNİ, artmış tümör çapı, çıkartılan total lenf nodu sayısı ve artmış monosit sayısı metastatik lenf nodu tutulumu ile anlamlı olarak ilişkili bulundu.TARTIŞMA ve SONUÇ: Çalışmamızda standart prognostik faktörler haricinde artmış monosit sayısı lenf nodu tulumu ile ilişkili bulundu. Minimal invaziv cerrahi planlanan veya evre Ⅱ hastalarda monosit sayısı yüksek olması durumunda ihtiyatlı davranmak gerektiğini ve tedavi planın buna göre yapılmasını öneriyoruz.
Yazar isimleri: ['Suat BENEK', 'Sami AÇAR']
Yayın Yılı: 15 Aralık 2022
Dergi ismi: Hipokrat Tıp Dergisi
Yayın sayfa url: https://dergipark.org.tr/tr/pub/hmj/issue/73780/1168026
Yayın pdf linki: https://dergipark.org.tr/tr/download/article-file/2620333
