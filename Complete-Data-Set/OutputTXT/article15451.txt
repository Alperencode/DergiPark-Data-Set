Makale Başlığı: İlkokul Öğrencilerinin Pandemi Dönemi Çevirimiçi Derslere Katılımlarına İlişkin Görüşlerinin İncelenmesi1
Özet: COVID-19 salgını sürecinde ülkemizde ilk vakanın görülmesiyle birlikte tüm kademedeki okullara ara verilmiş ve hızlı bir biçimde acil uzaktan eğitime geçilmiştir. Ancak bu süre zarfında öğrencilerin derslere katılım durumları hakkında araştırma ihtiyacı doğmaktadır. Bu süreçte öğrenciler ekran başından derslere katılmaya çalışmışlardır. Bu araştırma ilkokul 3 ve 4. Sınıf öğrencilerinin pandemi döneminde derslere uzaktan eğitimle katılımlarını etkileyen başlıca değişkenleri incelemeyi amaçlamaktadır. Bu amaç doğrultusunda nicel araştırma yöntemlerinden olan tarama modeli kullanılmıştır. Veriler araştırmacılar tarafından hazırlanan bir anket aracılığıyla toplanmıştır. Anket formunda öğrencilerin online derslere katılımlarını olumlu ya da olumsuz etkileyen faktörlere ilişkin sorular yer almaktadır. Çalışmanın örneklem grubunu Doğu Anadolu Bölgesindeki bir ilde okumakta olan 215 öğrenci oluşturmaktadır. Örneklem yöntemi olarak kolay ulaşılabilir örnekleme kullanılmıştır. Online formlarla elde edilen veriler, bilgisayar ortamına girilmiş, SPSS programından yararlanılarak betimsel olarak (yüzde ve frekans dağılımlarına bakılarak) analiz edilmiştir. Elde edilen bulgulara göre araştırmaya katılan öğrencilerin derslere katılımlarında gönüllü oldukları, ders esnasında başkalarının odaya girmesinin derse motivasyonlarını olumsuz etkilediği gibi sonuçlara ulaşılmıştır.
Yazar isimleri: ['Cihat YAŞAROĞLU', 'Furkan GELMEZ']
Yayın Yılı: 22 Ekim 2022
Dergi ismi: Turkish Journal of Educational Studies
Yayın sayfa url: https://dergipark.org.tr/tr/pub/turkjes/issue/73134/1060705
Yayın pdf linki: https://dergipark.org.tr/tr/download/article-file/2203514
