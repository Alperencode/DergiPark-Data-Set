Makale Başlığı: Teknopark Çalışanlarının Finansal Tutum ve Davranışlarına Yönelik Bir Araştırma
Özet: Bu çalışmada Türkiye’deki teknoparklarda çalışan kişilerin finansal tutum ve davranışlarının demografik faktörlere göre farklılık gösterip göstermediğinin belirlenmesi amaçlanmıştır. Bununla birlikte finansal tutumun finansal davranış üzerinde etkisi olup olmadığı da araştırılmıştır. Araştırmada veri toplama yöntemi olarak anket tercih edilmiş ve 381 kişi üzerinde gerçekleştirilmiştir. Analiz kapsamında oluşturulan hipotezler regresyon analizi, t-testi ve ANOVA analizi ile test edilmiştir. Çalışma sonucunda teknopark çalışanlarının finansal tutumlarının yaşa, iş tecrübesine ve bakmakla yükümlü olunan kişi sayısına göre farklılaştığı, diğer demografik faktörlere göre (cinsiyet, medeni durum, aylık gelir, öğrenim durumu, ev ve araba sahipliği) farklılık göstermediği belirlenmiştir. Teknopark çalışanların finansal davranışı ise yaşa, medeni duruma, aylık gelire, öğrenim durumuna, iş tecrübesine ve bakmakla yükümlü olunan kişi sayısına göre farklılaştığı, diğer demografik faktörlere göre (cinsiyet, ev ve araba sahipliği) farklılık göstermediği belirlenmiştir. Ayrıca yapılan regresyon analizi sonucunda finansal tutumun, finansal davranış üzerinde pozitif ve anlamlı bir etkisi olduğu belirlenmiştir.
Yazar isimleri: ['Hasan UYGURTÜRK', 'Semanur KARABUDAK']
Yayın Yılı: 30 Haziran 2022
Dergi ismi: Ekonomi İşletme ve Yönetim Dergisi
Yayın sayfa url: https://dergipark.org.tr/tr/pub/jebm/issue/70872/1106396
Yayın pdf linki: https://dergipark.org.tr/tr/download/article-file/2386188
