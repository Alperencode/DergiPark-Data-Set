Makale Başlığı: ANONİM ORTAKLIKLARDA MENFAAT SAHİPLİĞİ TEORİSİNİN ÇALIŞANLAR BAKIMINDAN DEĞERLENDİRİLMESİ
Özet: Anonim ortaklıklarda uzun yıllardır kabul edilen pay sahipliği teorisine göre, ortaklıkların amacı pay sahiplerinin malvarlığını en yüksek seviyeye çıkarmaktır. Bu teoriye bir alternatif olarak, ortaklıkların yalnızca pay sahiplerinin değil, bunlar da dahil olmak üzere, çalışanlar, müşteriler, tedarikçiler, toplum ve benzeri tüm çıkar gruplarının menfaatini koruması gerektiğini savunan menfaat sahipliği teorisi ortaya çıkmış ve geniş kabul görmüştür. Bir anonim ortaklıkta menfaat sahipleri, ortaklığın varlığına ve işleyişine katkıda bulunan veya ortaklığın iş ve işlemlerinden etkilenen kişi ve grupları ifade etmektedir. Bunlardan biri olan anonim ortaklık çalışanları, ortaklığın değerini artıran ve çoğu zaman ortaklığa özgülenmiş katkıları sebebiyle, diğer menfaat sahiplerine kıyasla öne çıkmaktadır. Son yıllarda çalışanların, ortaklığa getirdiği “insan sermayesi”nin, pay sahiplerinin getirdiği sermaye ile denk kabul edilmesi gerektiği yönünde görüşler ileri sürülmekte ve bu doğrultuda bu iki çıkar grubunun eşit bir korumadan yararlanması gerektiği ifade edilmektedir.
Yazar isimleri: ['Esra BERKTAŞ']
Yayın Yılı: 30 Haziran 2022
Dergi ismi: Hacettepe Hukuk Fakültesi Dergisi
Yayın sayfa url: https://dergipark.org.tr/tr/pub/hacettepehdf/issue/71020/1117456
Yayın pdf linki: https://dergipark.org.tr/tr/download/article-file/2431139
