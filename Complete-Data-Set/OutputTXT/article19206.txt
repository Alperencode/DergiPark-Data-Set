Makale Başlığı: Postpartum Dönemdeki Kadınların Uyku Kalitesi ve Etkileyen Faktörler
Özet: Postpartum dönem, doğumdan sonra annenin yaşadığı 6 haftalık bir geçiş dönemidir. Postpartum dönemde en sık yaşanan sağlık sorunu uyku kalitesi ile ile ilişkili sorunlardır. Bu dönemde yaşanan uyku sorunlarının ilerleyen zamanlarda da devam ettiği bildirilmiştir. Uyku kalitesi, bireyin uykuya dalma hızı, uyku süresi, uyanış sayısı, uykunun derinliği ve dinlendiriciliğini içermektedir. Postpartum dönemde yaşanan uyku problemlerinin nedenleri, doğumda yaşanan sorunlar, rahim kasılmaları, kesi ağrısı, stres, bebek bakımı ve beslenmesidir. Annenin uyku sorunu ile baş edebilmesi için partnerlerinden, ailelerinden yada bakım verenlerden destek alması gerekmektedir. Postpartum 6 haftalık sürede anne ve bebek izleminin sağlanması ve annelerin yaşadıkları sorunların hemşire tarafından belirlenmesi ve  değerlendirilmesi gerekmektedir. Hemşireler anneleri hastaneden taburcu olduktan sonra kendi yaşadıkları ortamda gözlemlemelidir. Annelerin bulundukları ortamda sorunlarını ve endişelerini rahat anlatabilmesi, yaşanacak sağlık sorunlarının erken dönemde önlenmesine olanak sağlamaktadır. Hemşirelerin anneye eğitim ve danışmanlık hizmeti vermesi önerilmektedir. Anne ile iletişime geçilerek sorunların nedeninin belirlenmesi ve buna yönelik girişim planlanması önem taşımaktadır. .
Yazar isimleri: ['Kübra KOÇYİĞİT GÜLTEPE']
Yayın Yılı: 25 Ağustos 2022
Dergi ismi: Genel Sağlık Bilimleri Dergisi
Yayın sayfa url: https://dergipark.org.tr/tr/pub/jgehes/issue/72300/1000070
Yayın pdf linki: https://dergipark.org.tr/tr/download/article-file/1991909
