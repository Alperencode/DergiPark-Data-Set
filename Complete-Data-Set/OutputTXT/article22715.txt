Makale Başlığı: Öğretmenlerin Örgütsel Sessizlik Algılarının Belirlenmesi
Özet: Bu araştırmanın genel amacı öğretmenlerin görüşlerine göre farklı değişkenler açısından örgütsel sessizliğin incelenmesidir. Bu çalışma nicel bir çalışma olup çalışmada tarama modeli kullanılmıştır. Araştırmanın çalışma evreni Kocaeli Darıca 2019-2020 eğitim-öğretim yılında çalışan öğretmenlerden oluşurken, Darıca Aslan Çimento İlkokulu ve Faik Şahenk İlkokulu görev yapan 111 katılımcıdan oluşturulmuştur. Örneklem seçiminde kümeleme ve basit tesadüfî örneklem yöntemleri kullanılmıştır.  Kahveci ve Demirtaş (2013) tarafından geliştirilen “öğretmenler için örgütsel sessizlik ölçeği” kullanılmıştır. Katılımcıların yaş, cinsiyet, medeni durum, çalıştıkları okuldaki hizmet süreleri ve iş hayatındaki tecrübe sürelerine ilişkin betimsel istatistiklerle değerlendirilmiştir. Güvenilirlik analizi sonucunda Cronbach’s Alpha değeri Alfa =, 655 olarak bulunmuştur. Bulunan değer ölçeğin oldukça güvenilir olduğunu göstermektedir. Ölçek toplam 5 alt boyuttan oluşmaktadır. Bu alt boyutlar ve alt boyutlarda yer alan ifadeler; okul ortamı alt boyutu, duygu alt boyutu, sessizliğin kaynağı alt boyutu, yönetici alt boyutu, izolasyon alt boyutudur. Toplanan veriler SPSS programında araştırmanın problemine kuramsal ya da pratik açıdan çözüm önerileri sunacak şekilde işlenmiş, çözümlenmiş ve yorumlanarak öneriler getirilmiştir.  Betimsel istatistikler yapılarak ifadelere verilen cevapların ortalama ve standart sapmaları belirlenmiştir. Verilen cevapların demografik faktörlere göre değişimini belirlemek amacıyla t-testi ve tek yönlü Anova analizi yapılmıştır. Farklılığı test etmek amacıyla Post Hoc testlerine bakılmıştır. Sonuç olarak katılımcıların Örgütsel Sessizlik Ölçeğinin geneline yönelik algıları orta düzeyde bulunmuştur. Bu durum, öğretmenlerin örgütsel konularda fikirlerini beyan etmekten çekindiklerini, yöneticiler tarafından kararlara katılımlarının sağlanmadığını ve bu nedenle bazen sessiz kalmayı tercih ettiklerini göstermektedir.
Yazar isimleri: ['Seda ARIK CANER']
Yayın Yılı: 5 Ekim 2022
Dergi ismi: Düzce Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/dujoss/issue/72736/1178124
Yayın pdf linki: https://dergipark.org.tr/tr/download/article-file/2662505
