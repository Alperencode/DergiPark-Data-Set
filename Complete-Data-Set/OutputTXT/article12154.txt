Makale Başlığı: Ebstein anomalisi olan ve iki kez kardiyak arrest geçiren 11 yaşındaki hastanın  başarılı cerrahisi
Özet: Ebstein anomalisi, yüksek morbidite ve mortalite oranlarına sahip, nadir görülen bir doğuştan kalp hastalığıdır. Triküspit kapağın işlev bozukluğu ve kısmen atriyalize olmuş sağ ventrikül, hastalığın temel özellikleridir. Hastalar uzun süreli semptomsuz sağkalıma sahip olabilirken, semptomların geniş bir yelpazesi nedeniyle rahim içi ölümle de karşılaşılabilir. Triküspit kapağın yetersizliği ve sağ kalp yetmezliği en başta gelen semptomlardır. Semptomatik hastalarda ameliyat gecikmeden yapılmalıdır. Carpentier’in Ebstein anomalisinin cerrahi tedavisine yaklaşımı, uygulanabilecek yöntemlerden biridir. Bu çalışmada, ameliyattan önce iki kez kardiyak arrest geçiren Ebstein anomalili 11 yaşındaki bir çocuğun Carpentier tekniği ile başarılı cerrahi tedavisi bildirildi.
Yazar isimleri: ['Özgür ALTINBAŞ', 'Abdullah Tuncay DEMİRYÜREK', 'Mehmet Adnan CELKAN']
Yayın Yılı: 15 Aralık 2022
Dergi ismi: Mustafa Kemal Üniversitesi Tıp Dergisi
Yayın sayfa url: https://dergipark.org.tr/tr/pub/mkutfd/issue/73508/947446
Yayın pdf linki: https://dergipark.org.tr/tr/download/article-file/1805053
