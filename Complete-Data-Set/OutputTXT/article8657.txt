Makale Başlığı: ORTA KADEME YÖNETİCİLERİNİN STRATEJİK DAVRANIŞLARI ÜZERİNE İŞ DOYUMU VE DUYGUSAL BAĞLILIĞIN ETKİSİ
Özet: Amaç: Orta kademe yöneticilerin stratejik davranışları, üstlerine ve astlarına yönelik sergilenen ve aslında işletmenin en üst karar otoritesiyle en alt uygulama birimini birbirine bağlayan kritik bir dizi davranış kalıbını kapsamaktadır. Bu araştırmanın amacı, orta kademe yöneticilerin sergilemeleri beklenen bu davranışların ortaya çıkmasında onların iş doyumu ve duygusal bağlılıklarının etkilerini belirlemektir. Yöntem: Araştırmanın çalışma evreni İstanbul’da yer alan (S class, 2 ve 3*, 4*, 5*) konaklama işletmelerinin orta kademe yöneticileridir. 2017 yılında kolayda örneklem tekniğinden yararlanılarak 391 katılımcıdan veri elde edilmiştir. Verilerin analizi sürecinde SPSS Amos yazılımından yararlanılmıştır.Bulgular: Konaklama işletmelerinde çalışan orta kademe yöneticilerin ast ve üstlerine yönelik stratejik davranışlarında iş doyumu ve duygusal bağlılıklarının etkisi olduğu tespit edilmiştir. Sonuç: Konaklama işletmelerinde orta kademe yöneticiler, misafirler ile doğrudan temas halinde olma yanında, astlardan aldıkları bilgiyi tepe yönetime ulaştırma, üst yönetimin politikalarının astlarca benimsenmesini sağlama ve uygulamaların da üst yönetim adına denetimini yapma gibi stratejik roller üstlenmektedir. Orta kademe yöneticilerin görevlerini icra ederken, iş koşullarının tatmin edici olmasının kuruma olan bağlılığını arttırdığı sonucuna ulaşılmıştır. Yöneticilerin yüksek iş doyumu ve kurumsal bağlılığının ast ve üstlere yönelik davranışlarını açıkladığı görülmüştür. Otel işletmelerinin örgütsel hedeflerine erişmesi açısından orta kademe yöneticilerini desteklenmesi, iş doyumu ve duygusal bağlılıklarını artıracak çözümler geliştirmesi ve bu yöneticilere bu kapsamda çeşitli olanakların sağlanması önemli görülmektedir. 
Yazar isimleri: ['Oğuz TÜRKAY', 'Burak ATASOY']
Yayın Yılı: 31 Ağustos 2022
Dergi ismi: İşletme Bilimi Dergisi
Yayın sayfa url: https://dergipark.org.tr/tr/pub/jobs/issue/72429/1125959
Yayın pdf linki: https://dergipark.org.tr/tr/download/article-file/2466417
