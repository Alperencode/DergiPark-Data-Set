Makale Başlığı: Üniversite Öğrencilerinin Mesleki Beklentileri Üzerine Bir Araştırma: Manisa Celal Bayar Üniversitesi Gördes Meslek Yüksekokulu Örneği
Özet: Bu çalışma üniversite öğrencilerinin mezuniyet sonrası mesleki gelecek beklentilerinin belirlenmesi çerçevesinde hayata geçirilmiştir. Bu kapsamda kolayda örnekleme yöntemi ile Manisa Celal Bayar Üniversitesi Gördes Meslek Yüksekokulu öğrencilerine mesleki kariyer beklenti ölçeği uygulanmıştır. Çalışmada öncelikle faktör analizi yapılmış ve demografik değişkenler ile mesleki beklentiler arasında farklılık olup olmadığının incelenebilmesi amacıyla bağımsız örneklem t testi ve ANOVA testi analizleri uygulanmıştır. Çalışmanın sonucunda ankete cevap veren öğrencilerin mesleki beklentileri sınıf, bölüm, yaş, yaşanılan bölge ve ailenin aylık gelirine göre anlamlı farklılık göstermez iken; cinsiyet değişkenine göre bakıldığında kız öğrencilerin geleceğe yönelik mesleki duygusal beklenti düzeylerinin erkek öğrencilere kıyasla daha yüksek düzeyde olduğu sonucuna ulaşılmıştır. Bu doğrultuda öğrencilerin geleceğe daha umutla bakabilmeleri için okudukları bölüm ve ilgili alanlara yönelik kendi bilgi ve becerilerinin farkına varabilecekleri kurs ve seminerler düzenlenerek sahip oldukları potansiyel ortaya çıkarılabilir. Ayrıca öğrencilerin gelecek beklentilerinde yaşadıkları belirsizliklerin giderilmesi için gerekli önlemler alınmalı ve üniversite eğitimleri boyunca ihtiyaç duydukları her türlü kaynak sağlanmalıdır.
Yazar isimleri: ['Özlem TAŞTEPE', 'Selim DURAMAZ']
Yayın Yılı: 28 Eylül 2022
Dergi ismi: Manisa Celal Bayar Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/cbayarsos/issue/72696/1081065
Yayın pdf linki: https://dergipark.org.tr/tr/download/article-file/2282759
