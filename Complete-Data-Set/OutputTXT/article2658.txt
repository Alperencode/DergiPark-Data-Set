Makale Başlığı: Mehmet MÜFTÜOĞLU, Din Eğitimi Açısından Kur’an’da Doğru Düşünme, Kitap İncelemesi
Özet: Mehmet Müftüoğlu aynı isimli doktora tezinden hazırladığı bu kitap Giriş ve Sonuç kısımları dahil beş bölümden oluşmaktadır. Giriş kısmına çalışmanın amacı ve sınırları belirtildikten sonra çalışmanın da temellendirildiği Kur’an’da akıl ve düşünmenin karşılığı olan kavramlardan seçilen; Teâkkul, Tedebbür, Tezekkür, Tefekkuh ve Tefekkür kavramlarının izahı ile başlanmıştır. Birinci Bölümde ise “Düşünme ve Düşünce” başlığı altında düşünmenin ve düşüncenin izahları yapılmış, kavramların felsefi ve tasavvufi tahlilleri yapılmıştır. İkinci Bölümde ise “Kur’an’da Düşünme ve Düşünme Çeşitleri” başlığı altında giriş kısmında bahsedilen kavramlar daha ayrıntılı bir şekilde işlenerek Kur’an’da düşünme üzerine derin tahliller yapılmıştır. Üçüncü Bölümde ise “Din Eğitimi ve Kur’an’da Doğru Düşünme” başlığı atılarak konunun din eğitimi açısından değerlendirilmesi yapılmıştır. Mehmet Müftüoğlu Sonuç kısmında da çalışmasında ulaştığı sonuçları ve bu sonuçlar ışığı altından önerilerini sıralayarak çalışmasını nihayete erdirmiştir. Mehmet Müftüoğlu kitabında geçen kavramlarının lügat manalarını açıklamak için İbnul-Manzur’un “Lisanul-Arab” eserinden, Kur’an-ı Kerim ayetlerini açıklama, siyak ve sibaklarını belirlemek için “Razi, Nesefi, Beydavi ve İbni Kesir” gibi Arapça tefsirlerden ve “Elmalı, Bayraktar Bayraklı ve Diyanet Tefsiri” gibi Türkçe tefsirlerden faydalanmıştır. Özellikle Mehmet Müftüoğlu, Doktora Tez Danışmanı olan Prof. Dr. Bayraktar Bayraklı’nın “Yeni Bir Anlayışın Işığında Kur’an Tefsiri” adlı eserinden diğer eserlere göre daha fazla faydalandığı görülmektedir.
Yazar isimleri: ['Fatih MAN']
Yayın Yılı: 30 Haziran 2022
Dergi ismi: Bayburt Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/bayburt-ilahiyat/issue/70885/1106480
Yayın pdf linki: https://dergipark.org.tr/tr/download/article-file/2386531
