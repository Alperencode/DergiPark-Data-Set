Makale Başlığı: COVID-19 Tanısıyla Hastaneye Yatan Hastaların Genel Karakteristik Özellikleri ve Başvuru Semptomları ile Klinik Seyirleri Arasındaki İlişki: Tek Merkez Deneyimi
Özet: Amaç: Bu çalışmada merkezimizde yatarak tedavi edilmiş hastaların klinik özellikleri ve başvuru semptomları ile prognozları arasındaki ilişkinin ortaya konulması amaçlanmıştır. Materyal ve Metot: Mart 2020- Ocak 2021 arasında Sakarya Üniversitesi Eğitim ve Araştırma Hastanesi’nde servis ve yoğun bakımlarda COVID-19 tanısıyla takip edilen 499 hasta çalışmaya dahil edildi. Hastaların klinik ve demografik verileri hasta dosyaları ve hastane otomasyon sisteminden elde edildi. Elde edilen veriler istatistiksel olarak değerlendirildi.Bulgular: 499 hastanın 171’i serviste, 328’i yoğun bakımda takip edilmiştir. 230 hastanın takibi ölümle sonuçlanırken 269 hasta taburcu edilmiştir. Komorbid hastalıklar mortal grupta anlamlı ölçüde daha sık rastlanmıştır (p<0,5). Mortal grupta, ortalama lökosit, nötrofil, c-reaktif protein (CRP), prokalsitonin (PCT), laktat dehidrogenaz (LDH), ferritin, d-dimer ve troponin değerleri daha yüksek; ortalama lenfosit değeri daha düşük saptandı (p<0,05). Başvuru semptomlarından ateş, öksürük ve daha nadir görülen diğer semptomlar (ishal,bulantı, kas güçsüzlüğü vs.) non-mortal grupta daha sık saptanırken (sırasıyla p=0,022, p=0,038 ve p=0,000) nefes darlığı mortal grupta anlamlı ölçüde daha sık saptandı (p=0,000). Balgam, halsizlik, boğaz ağrısı ve baş ağrısı semptomlarının sıklığı her iki grupta benzer olarak bulundu (p>0,05).Sonuç: Başvuru esnasında nefes darlığı şikayeti olan hastaların klinik seyrinin daha şiddetli olabileceği ve bu hastaların daha yakından takip edilmesi gerektiği sonucuna varılmıştır. 
Yazar isimleri: ['Kubilay İŞSEVER', 'Deniz ÇEKİÇ', 'Erkut ETÇİOĞLU', 'Ahmed Cihad GENÇ', 'Ahmed Bilal GENÇ', 'Selcuk YAYLACI']
Yayın Yılı: 10 Aralık 2022
Dergi ismi: Online Türk Sağlık Bilimleri Dergisi
Yayın sayfa url: https://dergipark.org.tr/tr/pub/otjhs/issue/73567/1022906
Yayın pdf linki: https://dergipark.org.tr/tr/download/article-file/2078802
