Makale Başlığı: Küreselleşen Dünyada Siyasi Zorluklar: Siyasi Partiler
Özet: Dünyadaki hızlı değişimi açıklayan en önemli kavramlardan biri küreselleşmedir. Bu kavramın değişimi açıklayabilme gücünün arka planındaki önemli başlık ise hiç şüphesiz ekonomidir. Ekonomik dönüşüm, modern dönem siyasal sisteminin en önemli aktörü olan devletleri büyük zorluklarla yüzleştirmektedir. Bundan dolayı araştırma, küreselleşmenin devlet ve siyasi partileri karşı karşıya bıraktığı zorlukları açıklamayı amaçlamaktadır. Bu bağlamda siyasi parti kavramlarına dair geliştirilen teoriler ele alınmış ve küreselleşmenin ekonomik, siyasal ve toplumsal yönden negatif etkileri tartışılmıştır. Tartışma, yöntem bakımından tümevarımsal kavramsallaştırma desenindedir. Araştırma, siyasi partilerin küresel şirketlerin çıkarları ve yurttaş talepleri arasında zorlu tercihler yapacakları sonucunu ortaya koymaktadır. Ayrıca devletlerin ekonomik enstrümanları kullanabilme yetisinin zayıflaması, siyasal iktidarların ekonomik ve politik hedeflerini gerçekleştirme ihtimalini de azaltmaktadır. Toplumsal taleplerin karşılanamaması, siyasi partilerin meşruiyetini de tartışılır kılabilir. Bu sonuç ta siyasi partilerin düşüşüne dair teorilerin hala geçerli olabileceğini göstermektedir.
Yazar isimleri: ['Ertuğrul Buğra ORHAN']
Yayın Yılı: 21 Eylül 2022
Dergi ismi: Fırat Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/firatsbed/issue/72636/1089713
Yayın pdf linki: https://dergipark.org.tr/tr/download/article-file/2317448
