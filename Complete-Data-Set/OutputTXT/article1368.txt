Makale Başlığı: Bazı Akrokarp Karayosunlarının (Bryophyta) Spor Morfolojileri: Taksonomik ve Ekolojik Önemi
Özet: Bu çalışmada, beş farklı akrokarp karayosunu türünün (Weissia brachycarpa, Distichium inclinatum, Pterygoneurum ovatum, Ceratodon purpureus ve Ptychostomum donianum) spor morfolojileri araştırılmış ve bu türlerin palinolojik karakterlerinin taksonomik ve ekolojik önemi tartışılmıştır. Sporlar, asetoliz ve Wodehouse gibi standart palinolojik tekniklere göre hazırlandı ve sporoderm yapılarını ortaya çıkarmak için ışık mikroskobu kullanılarak analiz edildi. Heteromorf olan Pterygoneurum ovatum ve Ceratodon purpureus dışındaki üç karayosunu türünün sporları heteropolar ve monolettir. Ayrıca, tüm türlerde sporların şekli ekvatoral görünümde suboblat olarak tespit edilmiştir. Kutupsal görünümlerde, sporların şekilleri oblate-sferoid ve suboblate olarak değişmektedir. Sporların ekvatoral görünümünde kutup ekseninin uzunluğu (P) ortalama 9,60 μm ile 27,90 μm arasında, ekvator ekseninin (E) uzunluğu ise ortalama 12,00 μm ile 31,96 μm arasındadır. Sporların sporoderm tabakaları da incelenmiş ve ölçümleri yapılmıştır. İncelenen türlerin sporlarının verrukat, klavat-gemmat, bakulat, klavat ve bakulat-klavat olmak üzere beş farklı süsleme tipine sahip olduğu belirlenmiştir. Elde edilen sonuçlar taksonomik ve ekolojik açıdan tartışılmıştır.
Yazar isimleri: ['Züleyha ASLAN', 'Harun ÇULHA', 'Tülay EZER', 'Cahit DOĞAN']
Yayın Yılı: 30 Kasım 2022
Dergi ismi: Anatolian Bryology
Yayın sayfa url: https://dergipark.org.tr/tr/pub/anatolianbryology/issue/73530/1189719
Yayın pdf linki: https://dergipark.org.tr/tr/download/article-file/2711005
