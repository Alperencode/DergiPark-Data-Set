Makale Başlığı: Kent Topoğrafyası Üzerine Çok Katmanlı Bir Değerlendirme: Galata - İstanbul Örneği
Özet: Bu çalışma ‘kent topoğrafyası’nı çok katmanlı bir yapı olarak, John Ruskin (Modern Painters, Volume IV of V, 1856) ve Eugene Viollet-le-Duc (Le Massif du Mont Blanc, 1876) tarafından gerçekleştirilen iki çalışmayı referans alarak incelemektedir. Modern Painters Volume IV of V ve Le Massif du Mont Blanc, İsviçre Alpleri’nin dağ peyzajının yapısal anatomisi üzerine odaklanmıştır. Bu araştırmaların ana fikri ‘yeryüzünün yüzey formlarının anlaşılabilmesi için, öncelikle anatomilerinin incelenmesinin gerektiği’ düşüncesidir.Dağların yapısal anatomisi yapısı üzerine belirtilen bakış açısı, bu çalışmada kent topoğrafyasına aktarılarak, ‘doğal topoğrafya’ ve ‘beşeri topoğrafya’ bölümleri altında ve kentin karmaşık yapısına ilişkin olarak üç katman halinde incelenmiştir: ‘yer, yeraltı ve sualtı’. Amaç, kentin 21. yüzyılda, göz önünde bulundurulmayan fiziksel gerçeklikleri ile birlikte, bir bütün olarak kapsamlı bir kent topoğrafyası tasvirine ulaşabilmektir. Çalışma alanı olarak, antik dönemlerden itibaren süregelen çok katmanlı yapısından dolayı İstanbul’un Galata yerleşimi seçilmiştir. Analizler topoğrafik haritalamalar, kentsel kesitler ve diyagramlar üzerinden gerçekleştirilmiş olup, güncel uydu görüntüleri, tarihi haritalar ve Galata kent planı ile desteklenmiştir.
Yazar isimleri: []
Yayın Yılı: 30 Aralık 2021
Dergi ismi: Eskiz: Şehir ve Bölge PLanlama Dergisi
Yayın sayfa url: https://dergipark.org.tr/tr/pub/sjcrp/issue/73566/1211421
Yayın pdf linki: https://dergipark.org.tr/tr/download/article-file/2800125
