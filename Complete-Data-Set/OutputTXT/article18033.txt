Makale Başlığı: ÇOCUKLUK ÇAĞI HELİCOBACTER PYLORİ ENFEKSİYONU ERADİKASYONUNDA 7 VE 14 GÜNLÜK TEDAVİLERİN KARŞILAŞTIRILMASI
Özet: AMAÇ: Çocuklarda Helicobacter pylori (HP) enfeksiyonuna optimal terapötik yaklaşım ve süre ile ilgili araştırmalar devam etmektedir. Bu çalışmanın amacı, çocuklarda 7 günlük ve 14 günlük üçlü tedavilerin HP eradikasyonundaki etkinliğini karşılaştırmaktır.  GEREÇ VE YÖNTEMLER: Çalışmamıza hastanemizin, Çocuk Sağlığı ve Hastalıkları Anabilim Dalı, Çocuk Gastroenteroloji Bilim Dalına dispeptik yakınmalar ile başvuran ve endoskopik biyopsi sonrasında histopatolojik olarak HP enfeksiyonu tanısı alan, 6-18 yaş arasındaki hastalar dahil edildi. Bir gruba amoksisilin ve klaritromisin 14 gün, omeprazol 1 ay, diğer gruba amoksisilin ve klaritromisin 7 gün, omeprazol 14 gün verildi. Her iki gruba tedavi bitiminden 4-6 hafta sonra eradikasyon başarısını değerlendirmek üzere her hastaya üre nefes testi yapıldı.BULGULAR: Ondört  gün tedavi verilen 30 hasta ve 7 gün tedavi verilen 29 hasta olmak üzere çalışmaya toplam 59 hasta dahil edildi. Yedi gün üçlü tedavi alan hastaların % 55,2’sinde, 14 gün üçlü tedavi alan hastaların % 60,0’ında HP’nin eradike edildiği tespit edildi ve gruplar arasında sonuçlar istatistiksel olarak benzer bulundu (p=0,708). SONUÇ: Yedi ve 14 günlük üçlü HP eradikasyon tedavileri ile istatistiksel olarak benzer eradikasyon oranları elde edilmiş olsa da her iki tedavi süresi ile de önerilen başarı oranına ulaşılamamıştır. Özellikle çocukluk yaş grubunda HP için birinci basamak eradikasyon tedavisinde daha kısa sürede yüksek başarı sağlayacak yeni kombinasyon rejimleri geliştirilmelidir.
Yazar isimleri: ['Duran YILDIZ', 'Aydan KANSU', 'Zarife KULOGLU', 'Gonca Handan ŞAHAN ÜSTÜNDAĞ']
Yayın Yılı: 31 Ağustos 2022
Dergi ismi: Ankara Eğitim ve Araştırma Hastanesi Tıp Dergisi
Yayın sayfa url: https://dergipark.org.tr/tr/pub/aeahtd/issue/72447/1065701
Yayın pdf linki: https://dergipark.org.tr/tr/download/article-file/2223123
