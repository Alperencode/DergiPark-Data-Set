Makale Başlığı: Hiponatremili hastalarda serum nöron spesifik enolaz düzeyleri ile beyin hasarı arasındaki ilişki
Özet: Amaç: Bu çalışmada hiponatremili hastalarda serum nöron spesifik enolazın santral sinir sistemi hasarını öngörmesi ve klinik gidiş üzerindeki etkilerini araştırmayı amaçladık.Gereç ve Yöntem: Bu prospektif çalışmada, serum sodyum seviyeleri 135 mEq/L'nin altında olan 75 yetişkin hasta değerlendirildi. Hastalar serum nöron spesifik enolaz düzeylerine göre gruplandırıldı (grup 1 ≤ 17.0 ng/mL ve grup 2 > 17.0 ng/mL). Gruplar demografik ve laboratuvar verilerine göre karşılaştırıldı.Bulgular: Grup 2 hastalarında hipertansiyon, kalp yetmezliği ve bilinç kaybı insidansı anlamlı olarak daha yüksekti. Yüksek nöron spesifik enolaz seviyeleri, daha düşük serum sodyum seviyeleri ile ilişkiliydi. Ortalama sodyum seviyeleri grup 1 ve 2'de sırasıyla 129.5 ± 4.3 mEq/L ve 126 ± 4.5 mEq/L idi. Grup 2'deki hastalardan (n = 45), bilinç kaybı olan (düşük Glasgow Koma Skalası skorları) (GKS <15) 8 hastada, grup 2'deki diğer hastalara göre (n = 37) serum nöron spesifik enolaz seviyeleri anlamlı olarak daha yüksekti (37.1 ± 6.9 ve 18.6 ± 8.8).Sonuç: Sonuçlarımız, yüksek nöron spesifik enolaz düzeylerinin daha düşük sodyum düzeyleri ve düşük Glasgow Koma Skalası skorları ile ilişkili olduğunu göstermektedir. Hiponatremili hastalarda nöron spesifik enolaz monitörizasyonunun hangi hastaların bilinç değişikliği yaşayabileceğini öngörebileceğini düşünüyoruz.
Yazar isimleri: ['Selçuk MATYAR', 'Ayça AÇIKALIN', 'Rana DİŞEL', 'Ozlem GORUROGLU OZTURK', 'Gülçin DAĞLIOĞLU', 'Onur AKPINAR']
Yayın Yılı: 30 Eylül 2022
Dergi ismi: Cukurova Medical Journal
Yayın sayfa url: https://dergipark.org.tr/tr/pub/cumj/issue/72549/1124909
Yayın pdf linki: https://dergipark.org.tr/tr/download/article-file/2462100
