Makale Başlığı: EKONOMİK BÜYÜME, DOĞRUDAN YABANCI SERMAYE YATIRIMLARI, FİNANSAL GELİŞME VE EKOLOJİK AYAK İZİ ARASINDAKİ İLİŞKİ: ABD VE ÇİN ÜZERİNE BİR ANALİZ
Özet: Bu çalışma, ekonomik büyüme, doğrudan yabancı sermaye yatırımları ve finansal gelişmenin çevresel bozulmadaki etkisini belirleme amacını taşımaktadır. Bu amaçla, ekonomik faaliyetler karşılığında çevre tüketiminin yüksek olduğu, tüm ülkeler içerisinde en büyük ekonomik güce sahip olan ABD ve Çin’de seçilmiş ekonomik değişkenler ile ekolojik ayak izi arasındaki ilişki incelenmektedir. Ampirik sonuçlara göre, ABD ve Çin’de ekonomik büyüme ve finansal gelişme çevresel bozulmayı artırmakta, doğrudan yabancı sermaye yatırımları ise çevre kalitesine katkıda bulunmaktadır. Bununla birlikte, ekonomik büyümenin çevre üzerindeki olumsuz etkisi ve doğrudan yabancı sermaye yatırımlarının olumlu etkisi Çin’e göre ABD’de daha fazladır. Nedensellik test sonuçları ekonomik büyüme ve finansal gelişme ile ekolojik ayak izi arasındaki bu ilişkiyi ABD için desteklemektedir. Elde edilen bulgular, üretimde daha fazla çevre dostu teknolojileri ve yenilenebilir enerji kaynaklarının kullanımının küresel boyutta sürdürülebilir büyümeye önemli katkı sağlayacağını göstermektedir.
Yazar isimleri: ['Hakan BAKKAL']
Yayın Yılı: 30 Eylül 2022
Dergi ismi: Anadolu Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/anadoluibfd/issue/72765/1139809
Yayın pdf linki: https://dergipark.org.tr/tr/download/article-file/2522440
