Makale Başlığı: YETİŞKİN KADINLARIN OBEZ OLMA DURUMLARINA GÖRE FİZİKSEL AKTİVİTE ÖZ-DEĞER TUTUMLARININ İNCELENMESİ
Özet: Çalışmanın amacı yetişkin kadınların obez olma durumlarına göre fiziksel aktivite öz-değerler tutumlarının incelenmesidir. Bu çalışmada betimsel tarama modeli kullanılmıştır. Çalışmanın verileri çevrimiçi anket kullanılarak toplanmıştır. Yaşları 18-60 arasında değişen 422 gönüllü kadın, araştırmanın grubunu oluşturmuştur. Çalışmanın verileri toplanırken katılımcıların yaş aralığı, eğitim durumu, medeni hal, çalışma durumu, Vücut kitle indeksi (VKİ) ve fiziksel aktiviteye katılım gün sayısı gibi kişisel bilgiler ile Huberty tarafında 2013 yılında geliştirilmiş ve 2019 yılında Yurtçiçek ve Kömürcü ’nün Türkçe ’ye uyarlayıp geçerlilik ve güvenirliğini yaptığı “Kadın Fiziksel Aktivite Öz-Değer Ölçeği” kullanılmıştır. Verilerin normallik dağılımını görmek amacıyla “kolmogorov smirnov” testi uygulanıp ve verilerin normal dağılım aralığında olduğu görülmüştür. Ölçeğin alt boyutlarının standart sapmaları ve ortalamaları alınmış, değişkenler arasındaki farklılığı görmek için T-test ve Anova testi kullanılmıştır. 18-25 yaş aralığında yer alan katılımcıların bilgi öz-değer ve duygusal öz-değer skorları, 26-60 yaş aralığındaki katılımcıların skorlarına göre daha yüksek olarak bulunmuştur. Ancak sosyal öz-değer alt boyutunda 26-35 yaş aralığında yer alan katılımcılar 36-60 ve 18-25 yaş aralığında yer alan katılımcılardan daha yüksek skor aldıkları bulunmuştur. Bekar katılımcıların bilgi öz-değer ve duygusal öz-değer skorları evli katılımcılardan daha yüksek bulunurken sosyal öz-değer skorları arasında farklılık bulunamamıştır. Bilgi öz-değer ve sosyal öz-değer skorları eğitim seviyesi ile birlikte artış gösterirken sosyal öz-değer skorları eğitim durumundan etkilenmemiştir. Fiziksel aktivite yapma oranı arttıkça her üç alt boyutta da öz-değer skorları artmıştır. Fiziksel aktivite ve obezite, kadınların fiziksel aktivite öz-değer skorlarının belirlenmesinde en önemli değişkenler olarak bulunmuştur. Fiziksel aktivitenin yaygınlaştırılması ve obezitenin önlenmesine yönelik programlar geliştirilebilir.
Yazar isimleri: ['Hakan YAPICI', 'Döndü UĞURLU', 'Mehmet GÜLÜ', 'Ali Ahmet DOĞAN']
Yayın Yılı: 30 Eylül 2022
Dergi ismi: SPORMETRE Beden Eğitimi ve Spor Bilimleri Dergisi
Yayın sayfa url: https://dergipark.org.tr/tr/pub/spormetre/issue/72637/1128399
Yayın pdf linki: https://dergipark.org.tr/tr/download/article-file/2476719
