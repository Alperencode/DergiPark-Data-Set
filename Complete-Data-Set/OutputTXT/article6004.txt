Makale Başlığı: Tüm Yönleriyle Metaverse Çalışmaları, Teknolojileri ve Geleceği
Özet: İnsan hayatındaki beşinci boyutu olarak adlandırılan siber uzay, metaverse uygulamaları ile birlikte daha farklı bir yaşam alanı haline dönüşmeye başlamıştır. Mevcut haliyle eğitim, oyun ve eğlence, sanat, mimari, ticari vs. uygulamaların, alan ihtiyaçlarına yönelik kullanılmakta olduğu metaverse evreni, son dönemde teknoloji lideri kuruluşların odaklandığı ve daha fazla yatırım yaptığı bir alan haline gelmiştir. Bu yatırımlarla birlikte metaverse evrenine yönelik 3 boyutlu teknolojiler, sanal gerçeklik, artırılmış gerçeklik ve yapay zekâ çalışmaları da artış göstermiştir. Bu konuda yaşanılan gelişmelerden yola çıkarak bu çalışma, metaverse evrenindeki çalışmaların önemi ve gerekliliğini vurgulamaktadır. Çalışmada metaverse ile ilgili araştırmalar ve sonuçları incelenmiştir. Bu amaçla betimsel bir araştırma modeli kullanılmıştır. Araştırma felsefesi açısından uygulama yöntemine ilişkin temel araştırma modeli ve belge araştırma modeli oluşturulmuştur. Araştırmanın evrenini Google Akademik üzerinden elde edilen çalışmalar oluşturmaktadır. Belirlenen anahtar kelime ile metaverse konusunda son 20 yılda yapılan çalışmalar indirilmiştir. Araştırma sonucunda metaverse ile ilgili çalışmaların özellikle pandemi sonrasında artış gösterdiği, özellikle oyun sektöründe kullanıldığı ve giderek artan farklılıkta alanlara da uygulandığı tespit edilmiştir. Milyarlarca kullanıcıya ulaşması beklenen bu evrende yer almak isteyen ülkelerin çalışmalarına hız kazandırması ve “kullanıcı” ile “üretici” pozisyonlarından hangisinde yer almak istediğine karar vermesi gerektiği belirtilmiştir.
Yazar isimleri: ['Osman GÜLER', 'Serkan SAVAŞ']
Yayın Yılı: 1 Eylül 2022
Dergi ismi: Gazi Mühendislik Bilimleri Dergisi
Yayın sayfa url: https://dergipark.org.tr/tr/pub/gmbd/issue/72442/1091628
Yayın pdf linki: https://dergipark.org.tr/tr/download/article-file/2325332
