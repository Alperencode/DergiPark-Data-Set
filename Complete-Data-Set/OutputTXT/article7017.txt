Makale Başlığı: Covid-19 Sürecinde Hemşirelerin İş Yaşam Kalitesi ve Etkileyen Faktörlerin Belirlenmesi
Özet: Giriş: Covid-19 hastalarına bakım veren hemşirelerin iş yaşam kalitesi ve etkileyen faktörlerin belirlenmesidir. Yöntem: Tanımlayıcı olarak planlanan araştırma, Haziran-Temmuz 2021 tarihleri arasında Konya ilinde bir üniversite hastanesinde çalışan hemşireler ile yapılmıştır (n=190). Veriler, Sosyodemografik Bilgi Formu ve Hemşirelerde İş Yaşam Kalitesi Ölçeği ile yüz yüze görüşme yapılarak toplanmıştır. Verilerin analizinde, Kruskall Wallis test, tanımlayıcı istatistikler, bağımsız örneklem t testi, Tek yönlü varyans analizi, Levene testi, Tukey testi kullanılmıştır. Bulgular: Hemşirelerin %57.9’u kadınmve %86.3’ü lisans mezunudur.  Hemşirelerin ölçek toplam puan ortalamaları 107.61 (±12.65) olarak bulunmuştur. Hemşirelerin iş yaşam kalitesini, yaş, cinsiyet, medeni durum, çocuk sahibi olma durumu, eğitim düzeyi, mesleki deneyim, çalışılan birim ve haftalık çalışma saatinin etkilediği belirlenmiştir. Sonuç: Kadın hemşirelerin ölçek toplam puan, bekâr ve çocuk sahibi olmayanların iş ortamı; haftalık 46-50 saat çalışan hemşirelerin yönetici ile ilişki; yaşları 31-40 arasında olan, kadın ve lisansüstü mezunu olan hemşirelerin iş algısı; yaşları 31-40 arasında olan ve dâhili birimlerde çalışan hemşirelerin destek hizmetleri alt boyut puan ortalamalarının yüksek olduğu saptanmıştır. Sonuçlar doğrultusunda öneriler sunulmuştur.
Yazar isimleri: ['Gülden BASİT', 'Şerife Nur KILINÇER']
Yayın Yılı: 18 Temmuz 2022
Dergi ismi: Hemşirelik Bilimi Dergisi
Yayın sayfa url: https://dergipark.org.tr/tr/pub/hbd/issue/71294/1103414
Yayın pdf linki: https://dergipark.org.tr/tr/download/article-file/2374082
