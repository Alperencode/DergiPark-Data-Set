Makale Başlığı: The Mediating Role of Self-Efficacy on the Relationship Between Mindfulness, Job Performance, and Career Satisfaction
Özet: Bu çalışmanın amacı bilinçli farkındalık ve iş performansı ile kariyer tatmini arasındaki ilişki üzerinde öz yeterliliğin aracılık etkilerini incelemektir. Bu amaçla, Türkiye'deki çeşitli kuruluşlardaki 479 çalışandan oluşan örneklem, farkındalık, öz yeterlilik, iş performansı ve kariyer tatmin düzeylerini değerlendiren anketleri doldurmuştur. Yapısal Eşitlik Modellemesi (YEM) kullanılarak yapılan aracı analizleri, bilinçli farkındalığın iş performansı ve kariyer tatmini üzerindeki dolaylı etkisinin öz-yeterlilik yoluyla ortaya çıktığını göstermiştir. Çoklu grup analizi yapılarak elde edilen aracılık modelinin cinsiyete göre düzenleyici rolü olmadığı tespit edilmiş ve böylece oluşturulan aracılık modelinin sağlamlığı desteklenmiştir. Elde edilen bulgular, çalışanların bilinçli farkındalık düzeylerinin iş performanslarını ve kariyer tatminlerini, öz yeterlilik algıları yoluyla nasıl etkilediğinin anlaşılmasına imkan sağlamıştır. Araştırma sonuçları, sosyal bilişsel teoriyi ve kaynakların korunması teorisini desteklemektedir.
Yazar isimleri: ['Ceren AYDOĞMUŞ']
Yayın Yılı: 20 Ekim 2022
Dergi ismi: İş ve İnsan Dergisi
Yayın sayfa url: https://dergipark.org.tr/tr/pub/iid/issue/73084/1098426
Yayın pdf linki: https://dergipark.org.tr/tr/download/article-file/2353004
