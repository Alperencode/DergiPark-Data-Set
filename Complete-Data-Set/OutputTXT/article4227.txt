Makale Başlığı: Düşük SUVA Değerine Sahip Kaynak Sularında Farklı Dezenfeksiyon Senaryolarında Halonitrometan Oluşum Potansiyellerinin Değerlendirilmesi
Özet: Su dağıtım sistemlerinde tespit edilen tüm kanserojen dezenfeksiyon yan ürünleri arasında, halonitrometanlar diğerlerine nazaran en toksik sınıflardan biridir. Bu araştırmanın temel amacı, düşük SUVA'ya sahip içme suyu kaynaklarında halonitrometan oluşumunun sistematik araştırılmasıdır. Eğirdir Gölü'nde beş farklı dezenfeksiyon senaryolarında halonitrometan oluşum potansiyelleri testleri gerçekleştirilmiştir. Ozon + klor senaryosunun en yüksek halonitrometan oluşumuna sebep olduğu, müteakip ozon + kloramin/klorun oluşturduğu gözlenmiştir. Sadece Kloramin veya ozon senaryolarında, halonitrometan konsantrasyonu genellikle minimum tespit limitlerinin altında kalmıştır. Ozon + klor senaryosunda en yüksek halonitrometan konsantrasyonu 2.5 µg/L olarak belirlenmiştir. Ozon + klor senaryosunda tespit edilen en düşük halonitrometan konsantrasyonu ise 1.7 µg/L’dir. Ozon + klor senaryosunda halonitrometan konsantrasyonlarında ilkbahardan kışa doğru kayda değer bir düşüş tespit edilmiştir. Kloropikrin, ölçülebilir tek halonitrometan türü olmuştur. Halonitrometanlar ile su kalitesi parametreleri arasındaki analizlerde en yüksek korelasyon halonitrometanlar ile çözünmüş organik azot arasında bulunmuştur. Bununla birlikte, farklı doğal organik maddeler: inorganik maddeler veya dezenfektanlar da halonitrometan oluşumuna katkıda bulunmaktadır. Bu sonuçlar, düşük SUVA’ya sahip suların dezenfeksiyonunda azotlu dezenfeksiyon yan ürünlerinin (A-DYÜ) oluşumunu kontrol etmek için kullanılabilir.
Yazar isimleri: ['Şehnaz Şule KAPLAN BEKAROĞLU', 'Sebnem GENISOGLU', 'Cihan ÖZGÜR']
Yayın Yılı: 30 Temmuz 2022
Dergi ismi: Doğal Afetler ve Çevre Dergisi
Yayın sayfa url: http://dacd.artvin.edu.tr/tr/pub/issue/71418/1061521
Yayın pdf linki: https://dergipark.org.tr/tr/download/article-file/2206813
