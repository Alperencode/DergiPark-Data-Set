Makale Başlığı: Çocuklar için özel gereksinim raporunda fiziksel tıp ve rehabilitasyon hekiminin rolü
Özet: Amaç: Bu çalışmanın amacı ‘Çocuklar İçin Özel Gereksinim Raporu (ÇÖZGER)’ için 3. basamak üniversite hastanesine başvuran çocuk ve ergen olgularda hareket gelişimi alanında tanı dağılımını ve buna bağlı gereksinim düzeylerini saptamak ve fiziksel tıp ve rehabilitasyon (FTR) hekiminin (fiziatrist) hekiminin rolünü vurgulamaktır.Yöntemler: Çalışma kapsamında Nisan 2019-Şubat 2022 tarihleri arasında hastanemiz sağlık kuruluna ÇÖZGER için başvuran 0-18 yaş arası hastalara ait veriler retrospektif olarak tarandı. Olguların demografik verileri, hareket alanındaki özel gereksinim ve tanıları, değerlendirme yapan diğer bölümler ile ek özel gereksinimleri, rapor sonuçları ve süreleri analiz edildi.Bulgular: Çalışmaya 547’si kız (%38,3) olmak üzere 1428 hasta dâhil edildi. 1252’si (%87,7) ilk başvurusunu yaparken, 179 hasta rapor yenilemesi yapmak üzere başvurmuştu. Tüm hastaların yaş ortalaması 95.47±56.59 (min 2-max 216) aydı. FTR polikliniğine başvuru sayısı Çalışmaya dâhil edilen hastalar içinde FTR polikliniğine başvuranların sayısı 199'u kız olmak üzere 469 (%32.8) idi. FTR’ye başvuran hastaların yaş ortalaması 80.54±2.64 ay olmak üzere başvurmayanlara oranla daha erken yaştı (p<0.001). ÇÖZGER’de yer alan FTR tanıları arasında en sık serebral palsi ve Down sendromu yer almıştı. FTR polikliniğine başvuran hastaların sadece 8’i ‘Özel Gereksinim Yok’ olarak değerlendirilirken; 336 hastanın raporu ‘Özel Koşul Gereksinimi Var’ olarak sonuçlanmıştı. FTR bölümüyle birlikte en sık rapor veren bölümler sırasıyla çocuk ve ergen ruh sağlığı hastalıkları, çocuk nöroloji ve gelişimsel pediatri olarak saptandı.Sonuç: ÇÖZGER için başvuran hastaların yaklaşık üçte biri FTR hekimine başvurmaktadır. Henüz tanı almasa da erken yaş grubundan itibaren hareket gelişim alanında destek gerektirecek düzeyde zorluk saptanan hastaların değerlendirilmesine ve desteklenmesine faydası olan ÇÖZGER’de FTR hekimi anahtar role sahiptir.
Yazar isimleri: ['Raikan BÜYÜKAVCI', 'Mehmet Akif BÜYÜKAVCI', 'Semra AKTÜRK']
Yayın Yılı: 27 Eylül 2022
Dergi ismi: Anadolu Kliniği Tıp Bilimleri Dergisi
Yayın sayfa url: https://dergipark.org.tr/tr/pub/anadoluklin/issue/72640/1080152
Yayın pdf linki: https://dergipark.org.tr/tr/download/article-file/2279190
