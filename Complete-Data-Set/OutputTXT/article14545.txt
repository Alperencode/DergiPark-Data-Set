Makale Başlığı: Tıp Fakültesi Birinci Sınıf Öğrencilerinde Aşı Kararsızlığı ve COVID-19 Aşısı Olma Durumu
Özet: Giriş: Bu çalışmanın amacı Çanakkale Onsekiz Mart Üniversitesi tıp fakültesi 1. sınıf öğrencilerinde aşı kararsızlığı prevalansının ve aşı olma durumunun belirlenmesidir.Gereç ve Yöntem: Kesitsel tipteki bu araştırmanın popülasyonunu dönem 1 öğrencisi olan 170 kişi oluşturmakta olup, öğrencilerin %81,2’sine ulaşılmıştır (138 öğrenci). Verilerin analizi için Microsoft Excel ve SPSS programları kullanılmıştır. Grupların karşılaştırmaları için ki-kare testi kullanılmıştır. İstatistiksel anlamlılık için p<0,05 düzeyi anlamlı kabul edilmiştir. Araştırmanın yürütülmesi için Etik Kurul onayı ve Tıp Fakültesi Dekanlığından izin alınmıştır.Bulgular: Çalışmamıza katılan 138 öğrencinin yaş ortalaması 18,7±0,8 olup %55,8’i kadındır. Çalışma grubumuzda COVID-19 aşı kararsızlığı prevalansı %10,9 ve aşı reddi prevalansı %0,7 (1 öğrenci) olarak belirlenmiştir. Katılımcıların pozitif test ile doğrulanmış COVID-19 geçirme prevelansı %15,9 olarak belirlenmiştir.Sonuç: Araştırmada aşıya yönelik tereddüt düşük de olsa görülmüştür. Hekimlik yapacak öğrencilerden bu konuda savunuculuk beklenmektedir. Bunun için öğrenciler yeterli bilgi ve olumlu düzeyine ulaşmış olmalıdırlar. Bu nedenle tıp eğitimi programına 1. sınıftan itibaren bir hekimlik değeri olarak aşı ile ilgili dersler ve yaşam savunusuna yönelik projeler eklenmeli, böylece konuyla ilgili bilgi düzeyinin arttırılması ve olumlu tutum ve davranışlar desteklenmelidir.
Yazar isimleri: ['Süleyman KONUŞ', 'Berna SERT', 'Coşkun BAKAR', 'Gamze ÇAN']
Yayın Yılı: 18 Kasım 2022
Dergi ismi: Sürekli Tıp Eğitimi Dergisi
Yayın sayfa url: https://dergipark.org.tr/tr/pub/sted/issue/73460/1073402
Yayın pdf linki: https://dergipark.org.tr/tr/download/article-file/2252888
