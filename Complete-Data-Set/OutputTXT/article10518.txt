Makale Başlığı: Covid-19 Pandemisinin Trakya İşgücü Piyasasına Etkileri: Üç Metropol ve Türkiye Bütünüyle Karşılaştırması
Özet: Çalışmanın amacı, Trakya işgücü piyasasının pandemiden etkilenme düzeyini üç metropol ve Türkiye bütünüyle karşılaştırmaktır. Yöntem olarak 2019 ve 2020 yıllarındaki işgücü, istihdam ve işsizlik hacimlerinin karşılaştırmasına dayanan veri analizi tercih edilmiştir. Elde edilen bulgular, Trakya’da işgücü, istihdam ve işsizlik hacimlerinde şiddetli daralmanın eş zamanlı gerçekleştiğini gösteriyor. Ancak bu daralma, istisnalar dışında üç metropol ve Türkiye bütününün gerisinde.  Özellikle eğitim düzeyi arttıkça daralmanın zayıflayıp, bazen artışa döndüğünü gösteriyor. Yaş gruplarına göreyse 15-24 yaş ile 55 yaş ve üstündeki grupların pandemiden çok daha fazla etkilendikleri sonucuyla karşılaşılıyor. Bu iki grup, işgücünün gövdesini oluşturmayan ikame özellikli. Dolayısıyla da piyasadan ilk ve en şiddetli çıkan kesim de bu iki kesim. Genel olarak Trakya işgücü piyasası pandemiden oldukça şiddetli etkilenmiş durumda. Ancak bu etkinin karşılaştırma yapılan üç metropol ve Türkiye bütününe göre daha sınırlı kalması umut verici. Diğer açıdansa diğer pek çok yerin Trakya’dan çok daha dramatik etkilendiği düşünüldüğünde, pandeminin son bulana kadar yol açacağı tahribatın boyutları ürkütücü hale geliyor.
Yazar isimleri: ['Murat ÇİFTÇİ']
Yayın Yılı: 30 Haziran 2022
Dergi ismi: Kırklareli Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/kusbder/issue/70921/1021480
Yayın pdf linki: https://dergipark.org.tr/tr/download/article-file/2073151
