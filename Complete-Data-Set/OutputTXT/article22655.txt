Makale Başlığı: Çin Enerji Politikası: ABD ile Rekabetin Tehdit Dengesi Kuramı Bağlamında Değerlendirilmesi
Özet: Bu çalışmanın amacı Çin’in enerji politikalarını kaya gazı ve LNG özelinde ele alarak, söz konusu alanda Dünya’nın en büyük üreticisi ABD ile rekabetinin analiz edilmesidir. Kaya gazı çeşitli yöntemlerle, yeryüzüne çıkarılabilen konvansiyonel olmayan önemli gazlar arasında yer almaktadır. Enerji alanında petrol ve doğal gaz için ikame mal olarak sayılabilen kaya gazı rezervlerin bulunmasıyla geleneksel fosil yakıtlara olan eğilimler günümüzde hızlanan yeşil enerji eğilimine rağmen artmakta ve çeşitliliğini sürdürmeye devam etmektedir. Kaya gazı neredeyse Dünya ülkelerinin çoğunda bulunmasına rağmen rezervlerin büyük bir kısmı Çin’de bulunmaktadır. ABD’nin kaya gazı üretim teknolojisini geliştiren ve ihraç eden ilk ülke olması, Dünyanın üretim üssü olarak adlandırabileceğimiz ve bu bağlamda enerjiye yatırımın elzem olduğu Çin’i de sektöre yatırım yapmaya itmiştir. Çin’in özellikle kaya gazı ve yeni enerji alanı arayışları üzerinde yürüttüğü çeşitli girişimlerle, ABD ile rekabette avantajlı konuma geçerek, üretim miktarını arttırmayı hedeflediği görülmektedir. Çin’in enerji politikaları genelinde ve kaya gazı özelinde ABD ile girdiği rekabet Tehdit Dengesi kuramı bağlamında değerlendirilecektir.
Yazar isimleri: ['Tolga ÖZTÜRK', 'İnci Nur DURAK']
Yayın Yılı: 29 Haziran 2022
Dergi ismi: Diplomasi ve Strateji Dergisi
Yayın sayfa url: https://dergipark.org.tr/tr/pub/dsd/issue/70508/1125285
Yayın pdf linki: https://dergipark.org.tr/tr/download/article-file/2463533
