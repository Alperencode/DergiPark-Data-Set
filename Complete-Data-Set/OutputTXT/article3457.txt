Makale Başlığı: Nöropatik ağrı aksiyal spondiloartritte gözden kaçan bir semptom mu?
Özet: Amaç: Aksiyal spondiloartitler (axSpA) kronik inflamatuar romatolojik hastalıklardan olup ağrı yaşam kalitelerini etkileyen en sık semptomdur. Literatürde ağrının her zaman inflamasyonla korele olmadığı gösterilmiştir. Bu çalışma ile aksiyal spondiloartrit hastalarında nöropatik ağrının frekansının gösterilmesi ve nöropatik ağrı ile hasta özelliklerinin arasındaki ilişkinin gösterilmesi amaçlanmıştır.Gereç ve Yöntem: Kliniğimizde Ocak- Mart 2019 ayları arasında takip edilen, Assessment of SpondyloArthritis International Society klasifikasyon kriterlerine göre axSpA kabul edilen hastalar çalışmaya dahil edilmiştir. Nöropatik ağrı Douleur Neuropathique en 4 Questions (DN4) ölçeği ile değerlendirildi.Bulgular: Seksen yedi axSpa hastası çalışmaya dahil edildi. Hastaların 30’unda DN4 ölçeğine göre (DN4 >4) nöropatik ağrı var kabul edildi. Nöropatik ağrı aktif hasta grubunda (ASDAS- CRP ve BASDAI’ ye göre) daha fazla saptandı. DN4 skoru ASDAS- CRP ve BASDAI skoru ile orta düzeyde korele saptandı. Hasta eğitim düzeyi ile DN4 skoru arasında hafif düzeyde korelasyon saptandı. Sonuç: Çalışmamızda axSpA hastalarında inflamatuvar ağrıya ek olarak nöropatik ağrının görülebileceği ve hastalık aktivitesi ile korele olabileceği gösterildi. Nöropatik ağrı hastaların yaşam kalitesini bozduğu, sosyal ve emosyonel bozukluklara yol açtığı literatürde gösterilmiştir. Hastalar standart anti inflamatuvar tedavi yaklaşımlarından fayda görmeyebilir. AxSpA hastalarında nöropatik ağrının değerlendirilmesi önem kazanmaktadır. AxSpA hastalarında nöropatik ağrının tanı ve tedavi sürecinde ileri çalışmalara gereksinim duyulmaktadır.
Yazar isimleri: ['Esra KAYACAN ERDOĞAN', 'İpek TÜRK']
Yayın Yılı: 30 Eylül 2022
Dergi ismi: Cukurova Medical Journal
Yayın sayfa url: https://dergipark.org.tr/tr/pub/cumj/issue/72549/1096777
Yayın pdf linki: https://dergipark.org.tr/tr/download/article-file/2345972
