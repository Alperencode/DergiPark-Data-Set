Makale Başlığı: Anaerobik Kapasite Testi Öncesi Farklı Sürelerde Statik Germe Egzersizlerinin Kalp Atım Hızı Değişkenliğine Etkisi
Özet: Bu çalışmanın amacı, egzersiz öncesi iki farklı sürelerde uygulanan yapılan aktif statik germenin Wingate anaerobik testi (WAnT) sırasında orta derecede fiziksel olarak aktif erkeklerde kalp hızı değişkenliği (HRV) ve anaerobik kapasite üzerindeki akut etkisini incelemektir. Altmış beş sağlıklı genç erkek gönüllü, art arda olmayan iki farklı günde WAnT öncesi beş statik germe egzersizinden oluşan 10 s statik germe (STS) ve 30 s statik germe (LTS) uyguladı. HRV, iki farklı statik germe süresinden sonra WAnT öncesi (60 s), sırasında (30 s) ve sonrasında (60 s) ölçülmüştür. WAnT sırasında anaerobik kapasite değişkenleri de ölçülmüştür. STS ve LTS, WAnT sırasında Mean-RR dışında diğer HRV parametreleri üzerinde benzer etkilere sahipti. Anaerobik kapasite test değerlerinden hiçbirinde uygulanan protokoller arasında anlamlı bir fark yoktu. Ancak 30 s statik gerdirmenin ortalama güç çıkışı ile pNN50 arasında negatif anlamlı bir ilişki vardı. Bu sonuçlarla STS ve LTS egzersizleri maksimal egzersiz sırasında benzer bir etkiye sahiptir, bu nedenle uygulayıcılar maksimal veya yüksek yoğunluklu egzersizden önce statik germe egzersizi yapıyorsa, egzersizin ekonomisi açısından STS egzersizinin yapılması önerilir. 
Yazar isimleri: ['Tuncay ALPARSLAN', 'Ramiz ARABACI', 'Ali Kamil GÜNGÖR', 'Levent ŞENOL', 'Nuran KÜÇÜK']
Yayın Yılı: 30 Haziran 2022
Dergi ismi: Spor Bilimleri Araştırmaları Dergisi
Yayın sayfa url: https://dergipark.org.tr/tr/pub/jssr/issue/67856/1053448
Yayın pdf linki: https://dergipark.org.tr/tr/download/article-file/2174984
