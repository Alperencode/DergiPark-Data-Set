Makale Başlığı: Ortaokul Öğrencilerinin Engellilere Yönelik Tutum Ölçeğinin Geliştirilmesi: Geçerlilik ve Güvenirlik Çalışması
Özet: Bu çalışma ile, ortaokul öğrencilerinin engellilere yönelik tutumlarının belirlenmesi amacıyla Engellilere Yönelik Tutum Ölçeğinin geliştirilmesi için yapılan çalışmalar açıklanmaya çalışılmıştır. Bu kapsamda alan yazın taraması ve uzman görüşleri doğrultusunda 50 maddelik 5’li Likert tipi soru bankası hazırlanmıştır. Soru bankasından ise yine uzman görüşleri doğrultusunda 10 madde elenerek 40 maddelik deneme bataryası oluşturulmuştur. Genel tarama modeline uygun yürütülen araştırmada ortaokul öğrencileri arasından küme örnekleme yoluyla belirlenen 5-8. Sınıflarda öğrenim gören 2082 öğrenciden veriler toplanmıştır. Elde edilen veriler istatistik programları ile analiz edilmiştir. Ölçeğin güvenirlik analizinde Cronbach alfa değerinin 0.85 olarak hesaplanmış, buna göre güvenirliğin yüksek derecede olduğu belirlenmiştir. Kaiser-Meyer Olkin (KMO=0,91) ve Bartlett Küresellik Testi (χ2 = 15228,66) ile verilerin analiz için uygunluğu belirlendikten sonra yapılan açımlayıcı faktör analizi ile ölçeğin “Arkadaşlık”, Korku ve kaygı “ve “Akademik başarı” olarak üç faktör ve 21 maddeden oluştuğu tespit edilmiştir. Ölçeğin alt boyutlarının güvenirlik katsayılarının “Arkadaşlık” için 0,85, “Korku ve kaygı” alt boyutu için 0,77 ve “Akademik başarı” alt boyutu için ise 0,74 olarak tespit edilmiştir. Engellilere Karşı Tutum Ölçeğinin açımlayıcı faktör analizi ile keşfedilen üç faktörlü yapısı, doğrulayıcı faktör analizi (DFA) ile test edilmiş ve tüm ölçütlerde “kabul edilebilir” ve “iyi uyum“ değerleri ortaya çıkmıştır. Ölçeğin değer ve diğer duyuşsal eğitimlerin etkisini belirlemek amacıyla kullanılabileceği düşünülmektedir.
Yazar isimleri: ['Mevlüt AYDOĞMUŞ', 'Süleyman ARSLANTAŞ', 'Tuğba PÜRSÜN']
Yayın Yılı: 30 Haziran 2022
Dergi ismi: Uluslararası Karamanoğlu Mehmetbey Eğitim Araştırmaları Dergisi
Yayın sayfa url: https://dergipark.org.tr/tr/pub/ukmead/issue/70695/929364
Yayın pdf linki: https://dergipark.org.tr/tr/download/article-file/1738639
