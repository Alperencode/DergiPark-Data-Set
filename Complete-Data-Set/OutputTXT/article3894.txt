Makale Başlığı: İnsan brusellozunda aort tutulumlarının derlemesi
Özet: Aort vücudun ana damarı olup, bu damar bazı enfeksiyöz ve non enfeksiyöz hastalıkların seyri sırasında tutulabilir. Aort duvarının inflamasyonu aortit olarak tanımlanmaktadır. Aortit; yaşamı tehdit edebilen bir acil olup insidansı gerek çocuklarda gerekse de erişkinlerde oldukça düşüktür. Aortitin tanımlanmış enfeksiyöz nedenleri arasında salmonelloz, sifiliz gibi enfeksiyöz hastalıklar bulunmaktadır. İnsan brusellozu, birçok organ sisteminde komplikasyonlar oluşturabilen, sistemik enfeksiyon tablosunun yanı sıra fokal hastalık tabloları ile de karşımıza çıkabilen zoonotik bir hastalıktır. Bununla birlikte, brusellozun nadir bir komplikasyonu olarak aort tutulumu olan hastalarda klinik özellikler, terapötik yaklaşımlar gibi birçok konu hakkında çok az şey bilinmektedir. Biz de bu çalışmada, aort tutulumu olan bruselloz olgularını literatür eşliğinde derlemeyi amaçladık.
Yazar isimleri: ['Serpil ŞAHİN', 'Mustafa Serhat ŞAHİNOĞLU', 'Sevil ALKAN']
Yayın Yılı: 31 Ekim 2022
Dergi ismi: Dental and Medical Journal - Review
Yayın sayfa url: https://dergipark.org.tr/tr/pub/dmj/issue/73308/1166612
Yayın pdf linki: https://dergipark.org.tr/tr/download/article-file/2614488
