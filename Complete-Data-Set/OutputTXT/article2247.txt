Makale Başlığı: Kovid-19 Sürecinde Balık Restoranlarının Gıda Güvenliği Düzeyinin Değerlendirilmesi: Sarıyer/İstanbul Örneği
Özet: Bu araştırmada, Sarıyer’de yer alan ve birinci dalga sonrası yeniden açılan balık restoranlarının gıda güvenliği ve halk sağlığı yönünden yönergeye uygun faaliyet gösterip göstermedikleri değerlendirilmiştir. Katılımcıların gıda güvenliği ve hijyen bilgilerini ölçen değerlendirme sonucunda ortalama %83,3'ünün "İşletme Hijyeni", %69,84'ünün "Ürün Hijyeni" ve %91,67’sinin "Personel Hijyeni" ile ilgili bilgi düzeylerinin yüksek olduğu görülmüştür. Gıda güvenliği bakımından gerekli hijyen standartları derecelendirmesinde 27 restoranın “çok iyi”, 10 restoranın “iyi” ve 3 restoranın ise “yetersiz” olduğu tespit edilmiştir. Bu değerlendirme ile birlikte Bakanlığın Salgın Yönetimi ve Çalışma Rehberinde yer alan önlemlere istinaden hazırlanan Kovid-19 değerlendirme formu, sorular ve görsel kontroller doğrultusunda doldurulmuştur. Tedbirler kapsamında restoranların müşteri kabulünde neredeyse tamamının tedbirlere uyduğu, %92,5’inin masalar arası mesafeye dikkat ettiği ve tüm restoranların servis personelinin kişisel koruyucu kullandığı gözlemlenmiştir.
Yazar isimleri: ['Şehnaz Yasemin TOSUN', 'Hande DOĞRUYOL', 'Nuray ERKAN', 'İrem KÖSE REİS', 'Kadriye Begüm DOĞRUYOL ALADAK']
Yayın Yılı: 29 Haziran 2022
Dergi ismi: Aydın Gastronomy
Yayın sayfa url: https://dergipark.org.tr/tr/pub/aydingas/issue/70799/1082468
Yayın pdf linki: https://dergipark.org.tr/tr/download/article-file/2288469
