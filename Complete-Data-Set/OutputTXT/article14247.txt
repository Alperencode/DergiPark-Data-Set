Makale Başlığı: GÖÇMEN KARŞITLIĞINA ETKİ EDEN FAKTÖRLER
Özet: Göçmen karşıtı tutum kendiliğinden meydana gelmeyen, içerisinde demografik ve sosyo-ekonomik birçok değişkeni barındıran bir tutumdur.  Bu bağlamda geçmişten bu yana, göçmen karşıtlığı tutumu üzerine özellikle Avrupa’da birçok araştırma yapılmış ve yapılmaya devam etmektedir. Fakat her meselede olduğu gibi göçmen karşıtı tutumu meselesinde de toplumlar arasında farklılıklar mevcuttur. Başka bir deyişle, göçmen karşıtı tutum bir ülkede alt seviyelerdeyken başka bir ülkede çok üst seviyelere çıkabilmektedir veya göçmen karşıtlığı tutumuna etki eden faktörler toplumdan topluma değişkenlik gösterebilmektedir. Bu noktada, bu çalışmada amaç Türkiye’de göçmen karşıtlığı tutumuna etki eden faktörleri tespit etmektir. Araştırmada nicel araştırma tekniklerinden anket tekniği kullanılmıştır. Anketler çevirim içi ortamda hazırlanmış ve kolayda örnekleme tekniği ile 255 katılımcıya ulaşılmıştır.  Araştırma sonucunda yaşam memnuniyeti ile göçmen karşıtı tutumu arasında negatif yönde bir ilişki tespit edilmiş, araştırmanın diğer hipotezleri ise reddedilmiştir. Öte yandan, politik yelpazenin merkez grubunda yer alanların sağ kesime göre anlamlı derecede yüksek göçmen karşıtı tutum benimsedikleri görülmüştür.
Yazar isimleri: ['İsa YEŞİLDAĞ']
Yayın Yılı: 30 Haziran 2022
Dergi ismi: Sosyoloji Notları
Yayın sayfa url: https://dergipark.org.tr/tr/pub/sosnot/issue/70986/1055122
Yayın pdf linki: https://dergipark.org.tr/tr/download/article-file/2181525
