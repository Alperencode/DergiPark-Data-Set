Makale Başlığı: İş Yaşamında Lider-Üye Etkileşimin Yiyecek-İçecek Çalışanlarının İş Performansına ve Örgütsel Özdeşleşme Düzeylerine Etkisi
Özet: Çalışmanın amacı, lider-üye etkileşiminin yiyecek-içecek çalışanlarının iş performansına ve örgütsel özdeşleşme düzeylerine etkisini ortaya koymaktır. Bu amaç doğrultusunda çalışma, Antalya bölgesinde faaliyet gösteren 5 yıldızlı 10 otel işletmelerinin yiyecek-içecek bölümlerinde gerçekleştirilmiştir. Nicel araştırma modeliyle gerçekleştirilen çalışmada 211 katılımcıya ait veriler korelasyon ve regresyon analizleriyle test edilmiştir.  Gerçekleştirilen analizler sonucunda lider-üye etkileşimi ile yiyecek-içecek çalışanlarının iş performansı ve örgütsel özdeşleşme düzeyleri arasında istatistiksel olarak pozitif yönlü ve anlamlı ilişki bulunmuştur. Araştırma kapsamında elde edilen bulgular doğrultusunda lider-üye etkileşiminin çalışanların performansını ve örgütüne özdeşleşme düzeylerini artırdığını belirtebiliriz. Bu etkileşimin daha yüksek düzeyde olması ise iş performansını artırdığı gibi çalışanların örgütüyle özdeşleşme düzeyini artıracağı göz önüne alınmalıdır.
Yazar isimleri: ['Filiz ARSLAN']
Yayın Yılı: 30 Haziran 2022
Dergi ismi: Çatalhöyük Uluslararası Turizm ve Sosyal Araştırmalar Dergisi
Yayın sayfa url: https://dergipark.org.tr/tr/pub/cutsad/issue/71091/1132800
Yayın pdf linki: https://dergipark.org.tr/tr/download/article-file/2494985
