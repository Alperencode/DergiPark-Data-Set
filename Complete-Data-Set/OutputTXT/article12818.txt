Makale Başlığı: İSLAMİ FİNANSIN EKONOMİK BÜYÜME VE DIŞ TİCARET ÜZERİNE ETKİSİ: SEÇİLMİŞ İSLAM EKONOMİLERİ ÜZERİNE BİR UYGULAMA
Özet: Hem dünyada hem de Türkiye özelinde İslami finans kavramı gün geçtikçe önem kazanmakta ve özellikle İslam ülkeleri başta olmak üzere Müslümanların azınlıkta olduğu ülkelerde dahi İslami finansın tüm finans sistemleri içindeki payında büyük bir artış gözlemlenmektedir. Bu araştırmada İslami finansın bulundukları ülkelerin ekonomik büyümesine ve dış ticaretine olan etkileri ve karşılıklı etkileşimleri incelenmiştir. Bu kapsamda katılım bankalarının kendi ülkesinin finans sisteminde en yüksek paya sahip 20 ülkenin 2012-2020 verileri kullanılarak analizler yapılmıştır. Yapılan analizler sonucunda, katılım bankalarının tüm ülke bankacılık sistemi içerisindeki yüzdelik payı ile GSYİH’daki yıllık yüzdelik değişim ve dış ticaretin GSYİH’daki yüzdelik payı arasında bir eşbütünleşme ilişkisi tespit edilmiştir. Katılım bankalarının tüm ülke bankacılık sistemi içerisindeki yüzdelik payının, GSYİH’daki yıllık yüzdelik değişim ve dış ticaretin GSYİH’daki yüzdelik payı üzerinde anlamlı ve pozitif bir etkisi vardır.
Yazar isimleri: ['Cengiz AYDEMİR', 'Feyyaz ZEREN']
Yayın Yılı: 30 Haziran 2022
Dergi ismi: Osmaniye Korkut Ata Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/oskauiibfd/issue/70883/1101984
Yayın pdf linki: https://dergipark.org.tr/tr/download/article-file/2368279
