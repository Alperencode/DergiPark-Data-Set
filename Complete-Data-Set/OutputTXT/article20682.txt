Makale Başlığı: Yemlik Kolza (Brassica napus L. ssp. oleifera Metzg) İçin İdeal Ekim Normunun Belirlenmesi
Özet: Yemlik kolza için ideal ekim normunun belirlenmesi amacıyla bu çalışma yürütülmüştür. Çalışmada dekara 400 g, 800 g, 1200 g, 1600 g, 2000 g ve 2400 g olmak üzere altı ekim normu kullanılmıştır. Ekimler 02 Ekim 2020 tarihinde, hasatlar ise 29 Nisan 2021 tarihinde yapılmıştır. Çalışmada farklı ekim normlarının bitki boyu, yeşil ot verimi, kuru ot verimi, ham protein, ADF, NDF ve sindirilebilir kuru madde oranları, nispi yem değeri, kalsiyum, magnezyum, fosfor ve potasyum içerikleri üzerindeki etkileri incelenmiştir. En yüksek bitki boyu, yeşil ot verimi ve kuru ot verimi 1600, 2000 ve 2400 g da-1 ekim normlarından elde edilmiştir. Ekim normlarının ham protein, ADF, NDF, sindirilebilir kuru madde oranları ve nispi yem değeri üzerindeki etkisi önemsiz bulunmuştur. En yüksek fosfor ve potasyum oranları 1600 g da-1, en yüksek kalsiyum oranı ise 800 g da-1 ekim normundan alınmıştır. Ekim normlarının magnezyum oranı üzerindeki etkisi de istatistiksel olarak önemsiz bulunmuştur. Bu bilgiler ışığında çalışmanın yürütüldüğü Bingöl ili ve ekolojik koşulları benzer olan bölgelerde yemlik kolza için 1600-2400 g da-1 arasında tohumluk kullanılmasının avantajlı olacağı sonucuna varılmıştır.
Yazar isimleri: ['Erdal ÇAÇAN', 'Kağan KÖKTEN', 'Selim ÖZDEMİR', 'Rıdvan UÇAR', 'Muammer EKMEKÇİ', 'Sam MOKHTARZADEH', 'Mehmet Ali KUTLU']
Yayın Yılı: 8 Aralık 2022
Dergi ismi: Nevşehir Bilim ve Teknoloji Dergisi
Yayın sayfa url: https://dergipark.org.tr/tr/pub/nevbiltek/issue/73743/1142511
Yayın pdf linki: https://dergipark.org.tr/tr/download/article-file/2533211
