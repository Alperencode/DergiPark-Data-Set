Makale Başlığı: Çolig dı Kulturê Zewac u Veyveyi
Özet: Özetİhmal edilen kültürler yavaş yavaş değişir ve bir süre sonra ortadan kalkar. Bu çalışmada Bingöl’de yaşayan Zazaların evlilik ve düğün adet/geleneği nasıl olmakta ve hangi aşamalardan geçmektedir, bunu gözler önüne sermek amaçlanmıştır. Çeşitli kısıtlama, standart alfabe sorunu ve Zazaca’nın okullarda formal bir öğretiminin olmayışı nedeniyle; bu dil ve kültüre ait yazılı eserlerin mevcudu arzulanan düzeyde değildir. Küreselleşmenin de etkisiyle Zazaların gelenek ve görenekleri unutulmakta ve yeni nesillere bu kültürel sermaye aktarılamamaktadır. Çalışmada öncelikle on soru çerçevesinde Bingöl’deki evlilik ve düğün kültürü tanıtılmaya çalışılmıştır. Evlilik zamanı, aşık olma, söz alma, kız kaçırma, kız isteme, başlık parası, nişan, çeyiz, kına gecesi, nikah kıyma ve düğün gecesi gibi konular hakkında açıklayıcı bilgiler verilmiştir.Daha sonra evlilik ve düğün terminolojisiyle ilgili bazı sözcükler açıklanarak izah edilmeye çalışılmıştır. Evlilik kültürüyle ilgili bazı önemli terimler ve düğün esnasında yepılagelen bazı ritüeller açıklanmıştır. Bu adetler yer yer değişse de halen köysel ve kentsel yaşamda varlığını sürdürmektedir. Son olarak ise akrabalık terminolojisinden bahs edilmiştir. Çünkü evlilik sonrası kız tarafı ve erkek tarafı arasında bir akrabalık ilişkisi oluşmaktadır. Burada amaç oluşan bu akrabalık ilişkisiyle meydana gelen terminolojiyi kavramaktır.
Yazar isimleri: ['Abdulkerim BOR']
Yayın Yılı: 22 Temmuz 2022
Dergi ismi: Bingöl Üniversitesi Yaşayan Diller Enstitüsü Dergisi
Yayın sayfa url: https://dergipark.org.tr/tr/pub/buydd/issue/71165/1128709
Yayın pdf linki: https://dergipark.org.tr/tr/download/article-file/2477960
