Makale Başlığı: Göl ve İnsan: Beyşehir Gölü Çevresinde Doğa-Kültür İlişkisi Üzerine Antropolojik Bir İnceleme
Özet: 1998 Haziran ve 1999 Nisan aralığında Beyşehir Gölü (Göller Bölgesi’nin en büyük gölü) Havzası dahilinde yer alan toplam 69 yerleşmede gerçekleştirilmiş “Göl ve İnsan” başlıklı alan araştırmasında “katılarak gözlem” tekniği kullanılmıştır. Bunun yanı sıra araştırma, görüşme odaklı ilerlemiş ve katılımcıları tedirginliğe sürüklememek bakımından ses kaydı alınmamıştır. Çalışma, farklı mevsimler ve aylarda yaklaşık bir haftalık süreler içerisinde, alanda kalmak suretiyle yürütülmüştür. Alan notları çerçevesinde edinilmiş olan bilgiler temelinde Beyşehir Gölü çevresindeki insan yaşamına dair kapsamlı bilgilere ulaşılmıştır. Bu minvalde çalışma, bölgedeki yerleşmelerin doğal ve kültürel çevrenin karşılıklı etkileşimi bağlamında meydana gelmiş dönüşümlere yönelik, bireylerin pratik ve söylem bakımından ifadelerinin çözümlenmesi ve anlaşılması gayesini taşıyan etnografik bir denemedir. Atay’ın çalışma alanına yönelik kapsamlı araştırmaları, alan araştırmasının koşulları göz önünde bulundurulduğunda antropolojik bakış açısının bütünlükçü yönünü ne kadar etkin bir şekilde kullandığını gözler önüne sermektedir. Neolitik döneme ait buluntulardan, bölgede yerleşik ve konar-göçer yaşam biçimlerini deneyimlemiş beylik ve uygarlıklara dek Beyşehir Bölgesi’nin geçmişine de ışık tutarak, bugünü anlamaya ve geleceğe yeni yollar açmaya çalışan Atay, bizlere Beyşehir Gölü ekosistemi üzerinden antropolojik bir kesit sunmaktadır.
Yazar isimleri: ['Mine ÖZTEKİN ALPAYDIN']
Yayın Yılı: 30 Haziran 2022
Dergi ismi: Uluslararası İnsan Çalışmaları Dergisi
Yayın sayfa url: https://dergipark.org.tr/tr/pub/uicd/issue/70572/1097744
Yayın pdf linki: https://dergipark.org.tr/tr/download/article-file/2349985
