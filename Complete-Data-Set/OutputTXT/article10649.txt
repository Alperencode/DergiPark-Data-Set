Makale Başlığı: KORONAVİRÜS PANDEMİSİNİN GEBELERDEKİ ANKSİYETE VE DEPRESYON ÜZERİNE ETKİSİ
Özet: AMAÇ: Tüm dünyayı etkisi altına alan COVID-19 pandemisiyle savaş devam etmektedir. Pandemi tüm insanlarda olduğu gibi gebelerde de olumsuz psikolojik yükü arttırmıştır. Bu çalışma COVİD-19 pandemi sürecinin, sosyoekonomik durumu kötü olan bir coğrafi bölgede gebelerdeki anksiyete ve depresyon durumu üzerine etkilerini araştırmayı amaçlamaktadır.GEREÇ VE YÖNTEM: Hastanemize başvuran 200 gebe Beck Anksiyete Ölçeği (BAÖ) ve Hasta Sağlığı Anketi-9 (HSA-9) ile değerlendirildi.BULGULAR: Eşten destek almayan gebe kadınlarda ortalama HSA-9 skoru anlamlı olarak daha yüksekti (p=0,008). Gelir durumu kötü olan gebe kadınların ortalama BAÖ skoru, geliri durumu iyi olan gebe kadınların ortalama BAÖ skoruna göre anlamlı olarak daha yüksek bulundu (p=0,015). Post-hoc analizine göre, kronik hastalıklara göre BAÖ skorunun anlamlı olarak değişmediği saptandı.SONUÇ: Pandemi döneminde, sosyoekonomik düzeyi düşük bir coğrafi bölgede yapılan bu çalışma, gebe kadınlarda anksiyete ve depresyon sıklığının arttığını belirledi. Anksiyete ve depresyonun olası komplikasyonlarından kaçınmak için olguların taranması ve gereksinim duyulması halinde profesyonel destek sağlanması gerekmektedir.
Yazar isimleri: ['Nayif ÇİÇEKLİ', 'Ramazan DENİZLİ', 'Cem Yağmur ÖZDEMİR', 'Nihat FARİSOĞULLARI', 'Mikail ÖZDEMİR', 'Önder SAKİN']
Yayın Yılı: 17 Ekim 2022
Dergi ismi: Kocatepe Tıp Dergisi
Yayın sayfa url: https://dergipark.org.tr/tr/pub/kocatepetip/issue/72939/959591
Yayın pdf linki: https://dergipark.org.tr/tr/download/article-file/1850442
