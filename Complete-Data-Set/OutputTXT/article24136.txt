Makale Başlığı: Antrenörlerin Meslek Etiği Davranışlarının Antrenör Sporcu İlişkisi Üzerine Etkisi
Özet: Bu çalışmada antrenörlerin meslek etiği davranışlarının sporcu ilişkisi üzerine etkisi incelenmiştir. Araştırmaya yaş ortalaması 20,750±3,93 olan 136 kadın 96 erkek olmak üzere toplamda 228 sporcu katılmıştır. Araştırmada veri toplama aracı olarak ‘’Antrenörlük Meslek Etiği Davranışları Ölçeği’’ ve ‘’Antrenör Sporcu İlişkisi Ölçeği’’ kullanılmıştır. Elde edilen verilerde homojeniteyi tespit etmek için Skewness ve Kurtosis değerleri ve Kolmogorov-Smirnov değerleri incelenmiştir. Verilerin analizinde frekans, yüzde gibi betimleyici istatistikler ile Mann Whitney U testi, Spearman Korelasyon analizi ve Regresyon analizi kullanılmıştır. Elde edilen bulgulara bakıldığında ise Antrenör sporcu ilişkisine ilişkin toplam varyansın %42’sinin antrenörlerin etik davranışları ile açıklandığı ifade edilebilir. Antrenörlerin meslek etiği davranışları ölçeği toplam puanı ile antrenör sporcu ilişkisi ölçeği alt boyutları arasında pozitif yönde ve orta düzeyde ilişki görülmektedir. Çalışmada sporcuların cinsiyetlerine ve branşlarına göre ölçek puanlarında anlamlı farklılık görülmezken antrenörlerin cinsiyetlerine göre antrenör sporcu ilişkisi ölçeğinin bağlılık alt boyutunda anlamlı farklılık tespit edilmiştir. Sonuç olarak; antrenörlerin meslek etiği davranışları olumlu yönde arttıkça antrenör sporcu ilişkisi de olumlu yönde artmaktadır.
Yazar isimleri: ['Burcu GÜVENDİ', 'Selman KAYA', 'Muhammet Alperen TOSUN']
Yayın Yılı: 27 Ekim 2022
Dergi ismi: Yalova Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/yalovaspor/issue/73210/1179332
Yayın pdf linki: https://dergipark.org.tr/tr/download/article-file/2667636
