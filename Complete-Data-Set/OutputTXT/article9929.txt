Makale Başlığı: Basketbol Hakemlerinde Narsistik Hayranlık ve Rekabet Düzeyinin İncelenmesi
Özet: Amaç: Araştırmanın amacı farklı klasmanlardan basketbol hakemlerin narsistik hayranlık ve rekabet düzeylerinin incelenmesidir.Yöntem: Araştırmaya 5 A klasman, 11 B klasman, 22 C klasman, 54 İl hakemi, 9 Aday hakem ve 31 Masa hakemi olmak üzere yaş ortalaması 26,81±5,97 yıl olan toplam 132 gönüllü basketbol hakemi katıldı. Veri toplama aracı olarak kişisel bilgi formu ve Narsistik Hayranlık ve Rekabet Ölçeği (NHRÖ) kullanıldı. Verilerin analizinde Kruskal Wallis-H testi ve Mann Whitney-U testleri kullanıldı.Bulgular: Araştırmada uygulanan istatistiksel analiz sonuçlarına göre basketbol hakemlerinin cinsiyet ve eğitim durumlarına göre NHRÖ genel toplam ve alt boyutlarında istatistiksel olarak anlamlı bir farklılık olmadığı tespit edildi. Ancak hakemlik klasmanına göre narsistik hayranlık, rekabet ve genel skor ortalamaları arasında anlamlı farklılıklar belirlendi (p<0,05).Sonuç: Araştırma sonucunda basketbol hakemlerinde cinsiyet ve eğitim durumunun narsistik hayranlık ve rekabet düzeyinde farklılık yaratmadığı ancak hakemlik klasmanın narsistik hayranlık ve rekabet düzeyine etki eden bir faktör olduğu açığa çıktı.
Yazar isimleri: ['Cansu KAYGUSUZ', 'Gökmen ÖZEN']
Yayın Yılı: 31 Temmuz 2022
Dergi ismi: Kafkas Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/kafkassbd/issue/71539/1134094
Yayın pdf linki: https://dergipark.org.tr/tr/download/article-file/2500354
