Makale Başlığı: Spor Bilimleri Fakültesi Öğrencilerinin Akademik Motivasyonları ve İşsizlik Kaygılarının Danışman Yönlendirme Rolü Açısından İncelenmesi
Özet: Bu araştırmanın amacı Spor Bilimleri Fakültesi öğrencilerinin akademik motivasyonları ve işsizlik kaygılarının danışman yönlendirme rolü açısından incelenmesidir. Araştırma genel tarama desenlerinden biri olan betimsel ve ilişkisel tarama modeli ile tasarlanmıştır. Kullanılan anket formu 3 bölümden oluşmaktadır. Birinci bölümde kişisel bilgi formu, ikinci bölümde Tayfun ve Korkmaz’ın (2016) oluşturdukları ve güvenirliğini test ettikleri İşsizlik Kaygı Düzeyi ölçeği, üçüncü bölümde ise Yılmaz (2018) tarafından geliştirilen Üniversite Öğrencilerinde Motivasyon Ölçeği kullanılmıştır. Araştırmanın evrenini Muğla Sıtkı Koçman Üniversitesi, Spor Bilimleri Fakültesi öğrencileri (N=1000) oluştururken örneklemini ise; aynı üniversite ve fakültede öğrenim gören 326 öğrenci oluşturmaktadır. Araştırma verilerinin güvenirlikleri ve normallikleri ölçüldükten sonra güvenilir olduğu ve +0.5 ile -1.0 aralığında normal bir dağılım gösterdiği görülmüştür. Araştırma verilerine t-test ve tek yönlü varyans (Anova) analizi uygulanmıştır. Araştırma bulgularına göre danışmanı yönlendirici rolü ile öğrencilerin akademik motivasyonları arasında anlamlı bir fark olduğu tespit edilmiştir. Diğer yandan danışmanın yönlendirici rolü ile öğrencilerin işsizlik kaygıları arasında anlamlı bir fark olduğu tespit edilmiştir. Sonuç olarak; öğretim elemanlarının danışmanlığında yönlendirici ve yol gösterici bakış açısı sergilemesi öğrencilerin akademik motivasyonunu arttırmakta ve işsizlik kaygılarını düşürmektedir.
Yazar isimleri: ['Asil ÇETİNKAYA', 'T. Osman MUTLU']
Yayın Yılı: 30 Haziran 2022
Dergi ismi: CBÜ Beden Eğitimi ve Spor Bilimleri Dergisi
Yayın sayfa url: https://dergipark.org.tr/tr/pub/cbubesbd/issue/70079/1118893
Yayın pdf linki: https://dergipark.org.tr/tr/download/article-file/2437404
