Makale Başlığı: AISI 304 Paslanmaz Çelik Sac Malzemelere Temper Haddeleme ile Pürüzlülük Transferinde Haddeleme Parametrelerinin Etkisinin İncelenmesi
Özet: Sac malzemelerin yüzeyleri, boyanabilme ve şekillendirme açısından belli bir pürüzlülük profiline sahip olmalıdır. Yüzeyin pürüzlülüğünün az olması boya veya kaplamaların yapışmasını azaltabileceği gibi fazla olması boya veya kaplamanın yetersiz olması sonucunda paslanmaya neden olabilecek ayrıca boya veya kaplamanın fazla kullanılmasına sebep olarak maliyetlerin artmasına sebep olacaktır. Bu sebeplerden dolayı, sac malzeme yüzeyinin en uygun seviyede pürüzlülüğe sahip olması istenir. Sac malzemelerin yüzeylerine genellikle temper haddeleme olarak bilinen, özel pürüzlü merdanelerle pürüzlülük profili transfer edilir. Sac malzeme yüzeyine aktarılan pürüzlülük profili, haddeleme parametrelerinden etkilenir. Bu deneysel çalışmada otomotiv endüstrisinde yoğun bir şekilde kullanılan yüksek akma mukavemeti ve uzama kabiliyetine sahip olan AISI 304 paslanmaz çelik sac malzemelere temper haddeleme ile pürüzlülük transferine ezme miktarı, haddeleme hızı, merdane pürüzlülüğü, yağlama koşulları ve malzeme kalınlığının etkisi araştırılmış ve pürüzlülük dağılımı malzeme oranı eğrileri yardımıyla değerlendirilmiştir. Ezme miktarı arttıkça pürüzlülük transfer oranı arttı. Yağlayıcı kullanılan koşullar altında, merdane pürüzlülüğü, malzeme kalınlığı artışıyla birlikte pürüzlülük transfer oranı azaldı. Haddeleme hızının artışı pürüzlülük transfer oranına etkisi olmadığı sonucuna varıldı. Ayrıca düşük ezme miktarı, düşük haddeleme hızı, düşük pürüzlülüğe sahip merdane, kalın malzeme ve yağlı koşulların tercih edilmesi ile daha homojen bir pürüzlülük dağılımına ulaşılabileceği sonucuna varılmıştır.
Yazar isimleri: ['Batuhan ÖZAKIN', 'Naci KURGAN']
Yayın Yılı: 1 Ekim 2022
Dergi ismi: Politeknik Dergisi
Yayın sayfa url: https://dergipark.org.tr/tr/pub/politeknik/issue/73018/836460
Yayın pdf linki: https://dergipark.org.tr/tr/download/article-file/1433124
