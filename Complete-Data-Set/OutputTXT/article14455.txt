Makale Başlığı: MESLEK AŞKI VE İŞ PERFORMANSI İLİŞKİSİ SAĞLIK ÇALIŞANLARI ÜZERİNE BİR ARAŞTIRMA
Özet: Çalışanların sahip oldukları işlerine yaklaşım şekillerinden biri olarak ortaya atılmış olan meslek aşkı son yıllarda yurtdışında sıklıkla çalışılan pozitif psikoloji araştırmaları arasında yerini alırken; ülkemizde de son birkaç yıldır incelenmeye başlanmıştır. Çalışma koşullarından, kazanılan ücretlerden ve yapılan işin ne olduğundan bağımsız bir şekilde çalışanlarda var olabileceği öne sürülen meslek aşkı, varlık ve arayış olarak iki boyutta incelenmektedir. Temel olarak boyutlar, çalışanların bazılarının meslek aşkına sahip olduğunu ve bazılarının ise meslek aşkı arayışında olduğunu ifade etmektedir. Örgütlerin her geçen gün çalışanlarının davranışlarının nasıl meydana geldiğini anlama çabasının arttığı 21.yüzyılda, önemli pozitif psikoloji konularından olan “meslek aşkı” kavramının detaylı bir şekilde incelenmesi gerekliliği ortaya çıkmıştır. Yapılan araştırmalar algılanan meslek aşkı ile meslek aşkını yaşamanın farklı olduğunu ileri sürmektedir. Meslek Aşkı Teorisi’ne göre şekillenmiş olan bu çalışmada teorinin de varsaydığı üzere meslek aşkı yüksek bireylerin iş performanslarının da yüksek olduğu belirtilmektedir. Bu araştırmada, meslek aşkının varlığının ya da arayışının iş performansını etkileyeceği varsayımı nicel araştırma yöntemi kullanılarak test edilmiştir. Araştırmanın örneklemini Isparta ilinde bulunan kamu ve özel hastanelerde görev yapan 311 sağlık çalışanı oluşturmaktadır. Kolayda örneklem yöntemi kullanılarak toplanan verilerin analizi için SPSS 26 ve AMOS 21 programları kullanılmıştır. Kurulan modelin testi için Process makro uzantısı kullanılmıştır. Elde edilen bulgular sonucunda çalışanların meslek aşkı varlığı ve arayışı ile iş performansı arasında pozitif yönlü ve anlamlı ilişkilerin olduğu tespit edilmiştir.
Yazar isimleri: ['Burcu YALDIZ', 'İlker Hüseyin ÇARIKÇI']
Yayın Yılı: 31 Ekim 2022
Dergi ismi: Süleyman Demirel Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/sduiibfd/issue/73306/1144937
Yayın pdf linki: https://dergipark.org.tr/tr/download/article-file/2542696
