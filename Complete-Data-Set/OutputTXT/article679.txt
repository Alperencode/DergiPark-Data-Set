Makale Başlığı: RUSYA-UKRAYNA SAVAŞINDA RUSYA’YI ANLAMAK: TEK SORUMLU PUTİN Mİ?
Özet: Berlin duvarının yıkılması, iki Almanya’nın birleşmesi ve Soğuk Savaş Döneminin doğu blokunu şekillendiren Sovyetler Birliğinin dağılması, 20. Asrın dünya tarihini etkileyen en önemli olaylardandır. Unutulmaması gerekir ki Sovyetler Birliği dağıldıktan sonra da, devamı niteliğinde olan Rusya Federasyonu dünyadaki küresel eğilimleri doğrudan etkileyebilen bir güç olarak kalmıştır. Rusya ve Batı arasındaki sosyal, ekonomik ve siyasi etkileşimin Rusya’nın iç işleri konusunda sınırları aştığı aşikârdır. Rusya hakkında düşman telakkisinin aksine farklı bir yaklaşım serdetmesi gerektiğini göstermektedir. Dağılma sonrası gerçekleştirilmeye çalışılan çatışma yerine uzlaşma yaklaşımının kendini Ukrayna meselesi nedeniyle yeniden çatışma ekseninde belirginleştirdiğini söylemek mümkündür. Batı basınında Rusya ile ilgili oluşturulan resmin realite ile ilişkilendirilmesi yine batılı basın mensuplarınca gerçekleştirilecektir. Putin dönemi öncesi Rusya’nın iç dinamiklerini bir mücadele içinde görürken, Putin’in iktidarı ile bu çekişmenin yatıştırıldığı gözlemlenmektedir. Batı dünyasının dağılma sonrası takındığı tek taraflı tavrın Rusya’nın günümüz politikalarının keskin çizgilerine sebebiyet verdiği gözden kaçmamaktadır. Bu çalışmada Sovyetlerin dağılmasından sonra yerini alan Rusya Federasyonu’ndaki iktidar ve güç mücadelesi ile Ukrayna'nın geliştirdiği politikalar sonucu yapılan referandumla Kırım'ın Rusya'ya bağlanması ele alınmaktadır. İlhakın neticesi sayılabilecek ve Rusya tarafından başlatılıp dünyayı da etkileyen Rusya-Ukrayna savaşı üzerine Rusya perspektifinden bir değerlendirme sunulmaktadır.
Yazar isimleri: ['Mustafa YILDIZ']
Yayın Yılı: 30 Ağustos 2022
Dergi ismi: Akademik Hassasiyetler
Yayın sayfa url: https://dergipark.org.tr/tr/pub/akademik-hassasiyetler/issue/72383/1141797
Yayın pdf linki: https://dergipark.org.tr/tr/download/article-file/2530470
