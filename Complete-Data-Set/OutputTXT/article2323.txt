Makale Başlığı: Bazı At Dişi Hibrit Mısır Çeşitlerinin Tane Nem Kaybetme Hızlarının İncelenmesi
Özet: Bu araştırma Konya’nın Karapınar ilçesinde çiftçi tarlalarında yürütülmüştür.  Tesadüf Bloklarında Bölünmüş Parseller Deneneme Desenine göre yürütülen çalışmada 12 farklı mısır çeşidinde 4 farklı dönemde dane nem kaybı süreci incelenmiştir. Çeşitlerin ekimleri 70x15 cm ekim sıklığında Nisan ayının son haftası gerçekleşmiştir. Araştırmada mısır çeşitlerinde dane verimleri yanı sıra bitkiler fizyolojik olum dönemine ulaştıktan sonra 13 Eylül tarihinden itibaren ortalama 7 ile 10 gün arasında değişen sürelerle 4 farklı dönemde her çeşit için nem kaybetme hızları ölçülmüştür.Araştırma sonucunda dane nemi için çeşitler, örnekleme zamanı, örnekleme zamanı x çeşit interaksiyon açısından aradaki farklılıklar % 1 ihtimal sınırına göre istatistiksel bakımdan önemli bulunmuştur. Çeşitlerin ortalaması olarak 13 Eylül tarihinde %33.3 olan dane nemleri 19 Eylül tarihinde %29.16’ya, 30 Eylül tarihinde ise %20.1’e düşmüş, son örnekleme tarihinde ise %18.05 olmuştur. Tüm örnekleme tarihleri istatistiki açıdan farklı gruplarda yer almıştır. Araştırma incelenen mısır çeşitleri dane nemi yönü ile çok geniş bir varyasyon göstermiştir. Çeşitlerin günlük nem kaybı tüm örnekleme tarihleri birlikte değerlendirildiğinde %0.09 ile %1.28 arasında değişirken, örnekleme tarihlerinin ortalaması olarak, %0.17 ile %0.68 arasında değişim göstermiştir. Çeşitlerin dane verimleri 831 kg/da ile 2171 kg/da arasında değişmiştir.Araştırma sonucunda geçmiş yıllara göre yeni piyasaya girmiş çok sayıda hibrit mısır çeşitlerinin fizyolojik olum sonrası nem kaybetme hızlarının çok fazla değişkenlik gösterdiği, bu durumun bazen çeşitlerin olgunlaşma grubu ile doğrudan ilişkili olamayacağı sonucuna varılmıştır.
Yazar isimleri: ['İdris EKMEKCİ', 'Süleyman SOYLU']
Yayın Yılı: 28 Haziran 2022
Dergi ismi: Bahri Dağdaş Bitkisel Araştırma Dergisi
Yayın sayfa url: https://dergipark.org.tr/tr/pub/bdbad/issue/70631/1064239
Yayın pdf linki: https://dergipark.org.tr/tr/download/article-file/2217667
