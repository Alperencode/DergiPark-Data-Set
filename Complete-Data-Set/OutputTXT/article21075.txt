Makale Başlığı: İletişim ve Turizm İlişkisinde Yapılan Lisansüstü Tezlerin Bibliyometrik Analizi
Özet: Bu araştırmada, iletişim ve turizm ilişkisinde Türkiye’de hazırlanmış yüksek lisans ve doktora tezlerinin bibliyometrik analiz yöntemiyle incelenerek, ilgili konudaki mevcut durumun ve eğilimlerin ortaya çıkarılması hedeflenmektedir. Bu kapsamda, konuyla ilgili olan ve 1990-2022 yılları arasında Yükseköğretim Kurumu veri tabanı tarafından paylaşılarak erişim izni verilmiş olan 34 lisansüstü tez çalışması, araştırmaya dâhil edilmiştir. Araştırmadan elde veriler, SPSS istatistiki analiz paket programı yardımıyla incelenmiş olup, verilerin sıklık ve yüzde analizleri yapılmıştır. Araştırma bulguları ışığında; üniversiteler arasında en fazla lisansüstü tezin ‘Selçuk Üniversitesi’ bünyesinde hazırlandığı tespit edilmiştir. Bunun yanı sıra yapılan araştırmalarda yöntem olarak en çok ‘nicel araştırma’ yöntemlerinin kullanıldığı sonucuna ulaşılmıştır. Lisansüstü tezlerde kullanılan anahtar kelimelerde ise ‘Turizm’, ‘İletişim’ ve ‘Halkla İlişkiler’ terimlerinin ön plana çıktığı anlaşılmaktadır. Yapılan bu araştırma ile turizm ve iletişim kavramlarına lisansüstü araştırmalar çerçevesinden dikkat çekilerek farklı boyutlarda incelenmesi için araştırmacılara ve paydaşlara önerilerde bulunulmaktadır.
Yazar isimleri: ['Mahmut BARAKAZI', 'Gökhan KUZUCANLI']
Yayın Yılı: 29 Ağustos 2022
Dergi ismi: Selçuk Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/susbed/issue/72364/1097037
Yayın pdf linki: https://dergipark.org.tr/tr/download/article-file/2347114
