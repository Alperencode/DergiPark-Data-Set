Makale Başlığı: Avrupa’yı Gezmek, Memleketi Tahayyül Etmek: İki On Dokuzuncu Yüzyıl Osmanlı Seyahatnamesinde İstanbul
Özet: Avrupalıların Osmanlı toprakları üzerine yazmış olduğu seyahat anlatıları ve Osmanlı diplomatik heyetlerinin Avrupa şehirlerine yaptıkları ziyaretlere özgü kısa raporları, kent ve mimarlık tarihi çalışmalarında her daim ilgi görmüştür. Benzer şekilde,Evliya Çelebi, Yirmisekiz Mehmed Çelebi, Rifa’a al-Tahtawi, Naser al-Din Shah Qajar gibi önemli şahsiyetlerin batıya seyahatleri üzerine de pek çok çalışma yapılmıştır. Bununla beraber, on dokuzuncu yüzyılın ikinci yarısında yazılmış Osmanlı seyahatnameleri, Tanzimat’la ortaya çıkan dönüşüm çabalarına, koşullarına ve fikirlerine hâlâ ışık tutan, henüz yeterince araştırılmamış pek çok değerli malzeme sunmaktadır. Bu makale, bu örneklerden ikisi olan, Hayrullah Efendi’nin (1817–1866) Yolculuk Kitabı ve Dr. Şerafeddin Mağmumi’nin (1860–1931) Seyahat Hatıraları seyahatnameleri çerçevesinde, seyyahların Avrupa ziyaretlerinin İstanbul tahayyüllerine nasıl yansıdığına odaklanmaktadır. Böylece daha geniş bir açıdan geç Osmanlı entelektüellerinin söylemsel ve maddi veçheleriyle modernleşmeyi nasıl kavramsallaştırdığını incelemenin yanısıra, Osmanlı başkentinin, seyyahların Avrupa’da nasıl gezip Avrupa şehirlerini nasıl yazdıkları üzerinde önemli bir etkisi olduğunu tartışmaktadır. Özellikle, seyahatnamelerde modern kent kültürünün iki temel unsuru olarak önemli bir yer kaplayan kamusal parklar ve mimari miras makalenin ana odak noktasını oluşturmaktadır.
Yazar isimleri: ['Semra HORUZ']
Yayın Yılı: 30 Aralık 2021
Dergi ismi: YILLIK: Annual of Istanbul Studies
Yayın sayfa url: https://dergipark.org.tr/tr/pub/yillik/issue/66525/953123
Yayın pdf linki: https://dergipark.org.tr/tr/download/article-file/1826898
