Makale Başlığı: Evli Bireylerde Erken Dönem Uyumsuz Şemalar ve Sorun Çözme Becerilerinin Evlilik Doyumu İle İlişkisi
Özet: Çalışmada erken dönem uyumsuz şemaların ve sorun çözme becerilerinin evlilik doyumu ile ilişkisinin incelenmesi amaçlanmıştır. Bu amaç doğrultusunda gönüllü 368 evli bireye Sosyo-demografik Form, Young Şema Kısa Form-3, Evlilikte Sorun Çözme, Evlilik Yaşamı ölçekleri uygulanmıştır. Katılımcıların %51.9’unu kadın, %41.8’i 31-40 yaş, %80.4’ü çalışmakta olduğu ve %39.9’unun evlilik süresi 1-5 yıl arasında değişmektedir. Katılımcıların %54.9’u çocuk sahibidir. Sorun çözme becerileri ile evlilik doyumu ile arasında pozitif yönde anlamlı bir ilişki bulunmuştur. Evlilik doyumu ile erken dönem uyumsuz şemalara ait alt boyutlar ve toplam puan arasında negatif yönde anlamlı bir ilişki saptanmıştır. Sorun çözme becerileri ile erken dönem uyumsuz şemalara ait toplam puan ve erken dönem uyumsuz şemalara ait alt boyutlar arasında negatif yönde anlamlı bir ilişki bulunmuştur. Erken dönem uyumsuz şemalara ait duygusal yoksunluk, sosyal izolasyon/güvensizlik ve tehditler karşısında dayanıksızlık şemalarının evlilik doyumu arasında  negatif yönde anlamlı bir ilişki bulunmuştur.  Erken dönem uyumsuz şemalar ve sorun çözme becerilerinin evlilik doyumu üzerinde etkili olduğu tespit edilmiştir. Çalışmanın, evlilik doyumu ile ilgili yapılacak gelecekteki araştırmalara katkı sağlaması hedeflenmektedir.
Yazar isimleri: ['İzel ÜZEREK', 'Deniz ŞARLAK']
Yayın Yılı: 30 Ekim 2022
Dergi ismi: Toplum ve Sosyal Hizmet
Yayın sayfa url: https://dergipark.org.tr/tr/pub/tsh/issue/73277/1019169
Yayın pdf linki: https://dergipark.org.tr/tr/download/article-file/2063843
