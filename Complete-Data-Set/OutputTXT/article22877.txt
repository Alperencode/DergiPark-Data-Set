Makale Başlığı: Evcil Hayvan Sahibi Olanlar ve Olmayanların Depresyon, Anksiyete ve Yaşam Kalitesi Açısından Karşılaştırılması
Özet: Amaç: Bu çalışmada, evcil hayvan sahibi olan kişilerle evcil hayvan sahibi olmayan kişilerin depresyon, anksiyete ve yaşam kalitesi açısından karşılaştırılması amaçlanmıştır.Yöntem: Çalışmamıza, 192 evcil hayvan sahibi olan ve 205 evcil hayvan sahibi olmayan 18 yaş üstü toplam 397 sağlıklı gönüllü dahil edilmiştir. Tüm katılımcılara sosyodemografik veri formu, Dünya Sağlık Örgütü Yaşam Kalitesi Ölçeği-Kısa Formu (SF-36) ve Hastane Anksiyete ve Depresyon Ölçeği (HADÖ) uygulanmıştır. Bulgular: Tüm katılımcıların %60.2’si (n=239) kadın, %39.8’i (n=158) erkekti. Evcil hayvan sahibi olanların yaş ortalaması (36.74±9.56), evcil hayvan sahibi olmayanların yaş ortalaması (35.52±9.16) ile benzerdi (p=0.194). Evcil hayvan sahibi olanların depresyon puan ortalamaları (4.39±3.37) evcil hayvan sahibi olmayanlardan (6.02±3.72) anlamlı derecede düşüktü (p<0.001). Evcil hayvan sahibi olanların anksiyete puan ortalamaları (5.82±3.49) evcil hayvan sahibi olmayanlardan (7.24±4.07) anlamlı derecede düşüktü (p<0.001). Evcil hayvan sahibi olanlarda SF-36 alt ölçeklerinden fiziksel fonksiyon, emosyonel rol güçlüğü, enerji canlılık, ruhsal sağlık ve ağrı puan ortalamaları anlamlı olarak daha yüksek saptanmıştır (sırayla; p=0.020, p=0.020, p=0.039, p=0.031, p=0.025). Sonuç: Evcil hayvan sahibi olanların depresyon ve anksiyete açısından daha düşük riske sahip olduğu ve birçok alanda daha iyi bir yaşam kalitesine sahip olduğu söylenebilir.
Yazar isimleri: ['Ali ERDOĞAN', 'Yalçın KAHYA']
Yayın Yılı: 29 Ekim 2022
Dergi ismi: Genel Tıp Dergisi
Yayın sayfa url: https://dergipark.org.tr/tr/pub/geneltip/issue/73146/1100778
Yayın pdf linki: https://dergipark.org.tr/tr/download/article-file/2363265
