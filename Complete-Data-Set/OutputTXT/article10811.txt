Makale Başlığı: Konya İlindeki Bireylerin Evlilik  Kalitesinin Sosyo-Demografik Özellikler Açısından İncelenmesi
Özet: Yakın ilişki ağlarının en önemlilerinden biri olan evlilik ilişkisinin kaliteli olması bireylerin genel iyilik durumları üzerinde güçlü bir etkiye sahiptir. Bu araştırmanın amacı, bireylerin evlilik kalitelerinin sosyo-demografik özellikler açısından incelenmesidir. Bu amaç doğrultusunda evlilik kalitesi alt boyutları ile ilişkisinin olduğu düşünülen demografik, evlilik ve aile özelliklerini kapsayan “cinsiyet, yaş, öğrenim durumu, meslek, gelir, evlilik süresi ve türü, evlilik sayısı, aile türü ve anne-baba aile durumu” değişkenleri ele alınarak inceleme yapılmıştır. Nicel araştırma yöntemlerinden tarama modeli ile tasarlanan bu çalışmanın araştırma grubunu, Konya ili merkez ilçelerinde yaşayan 437 birey oluşturmaktadır. Araştırmada katılımcılara “Kişisel Bilgi Formu” ve “Evlilik Kalitesi Ölçeği (EKÖ)” yöneltilmiş ve elde edilen veriler SPSS programı ile istatistiksel olarak ön ve ileri analizlere tabi tutulmuştur. Araştırmanın sonucunda; bireylerin evlilik kalitesi şefkat alt boyutu ile “yaş, evlilik türü ve süresi, çocuk sayısı, eşin mesleği ve öğrenimi”; birliktelik/iletişim alt boyutu ile “yaş, hane geliri, evlilik türü ve süresi, çocuk sayısı, eşin öğrenimi, anne-baba aile durumu” , tartışma alt boyutu ile “cinsiyet, yaş, evlilik süresi, aile türü, eşin mesleği” değişkenlerinin anlamlı şekilde farklılaştığı belirlenmiştir. Ayrıca katılımcıların “öğrenim durumu, meslek, kaçıncı evlilik olduğu ve eşin anne-baba aile durumu” değişkenleri ile hiçbir alt boyutta anlamlı farklılaşma bulunmamıştır.
Yazar isimleri: ['Sema ÇAPRAZ', 'Nurhan ÜNÜSAN']
Yayın Yılı: 26 Ağustos 2022
Dergi ismi: KTO Karatay Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/ktokusbd/issue/72332/1127758
Yayın pdf linki: https://dergipark.org.tr/tr/download/article-file/2473890
