Makale Başlığı: Elektronik Ağızdan Ağıza İletişimin (e-WOM) Tüketicilerin Satın Alma Niyetleri Üzerindeki Etkisi
Özet: Dünyada meydana gelen teknolojik devrimin bir sonucu olarak hayatımıza giren elektronik ağızdan ağıza iletişim (e-WOM), günümüz tüketicileri ve işletmeleri için önemli bir bilgi kaynağıdır. e-WOM ile elde edilen bilgiler doğrultusunda tüketiciler satın alma davranışlarını şekillendirebilmektedirler. Bu çalışmanın amacı bilgi kabul modelini kapsamında elektronik ağızdan ağıza iletişimin tüketicilerin satın alma niyetleri üzerindeki etkilerini belirlemektir. Bu amaç doğrultusunda Ankara’da yaşayan 18 yaş ve üstü sosyal medya kullanıcılarına online anket yapılmış ve elde edilen veriler SPSS 22 programı ile analiz edilmiştir. Elde edilen sonuçlara göre e-WOM bilgilerinin kalitesi, güvenirliliği, bilgi ihtiyacı ve bilgiye yönelik tutum bilginin kullanışlılığını pozitif yönde etkilemektedir. Sosyal medyada yer alan e-WOM bilgilerinin kullanışlılığı ise bilginin benimsenmesini etkilemektedir. Son olarak bilginin benimsenmesinin ve bilgiye yönelik tutumun satın alma niyetini pozitif yönde etkilediği tespit edilmiştir.
Yazar isimleri: ['Leyla GÖDEKMERDAN ÖNDER']
Yayın Yılı: 27 Haziran 2022
Dergi ismi: Karamanoğlu Mehmetbey Üniversitesi Sosyal Ve Ekonomik Araştırmalar Dergisi
Yayın sayfa url: https://dergipark.org.tr/tr/pub/kmusekad/issue/70427/947469
Yayın pdf linki: https://dergipark.org.tr/tr/download/article-file/1805148
