Makale Başlığı: Türk Sinemasında İzmir’in Kurtuluşunun Kadın Kahramanı – Fato: Ya İstiklal Ya Ölüm (1951)
Özet: Yönetmen Turgut Demirağ tarafından çekilen Fato: Ya İstiklal Ya Ölüm filmi, milli mücadeleye ve İzmir’in kurtuluşu temasına farklı bir bakış açısıyla yaklaşması sebebiyle benzer temalı diğer filmlerden ayrılmaktadır. Çekimlerine 1949 yılında başlanan fakat çekim süreci içinde gerçekleşen bir trafik kazası yüzünden ancak 1951 yılında gösterime giren film, Fato adlı kadın kahramanı ön plana alması bakımından, sinemamızda özgün bir yere sahiptir. Gerek teknik açıdan gerekse sinema dili açısından dönemindeki yerli örneklere oranla daha yetkin olan bu çalışma, seyirci tarafından da ilgi görmüş ve uzun yıllar boyunca tekrar tekrar gösterime girmiştir. Kurtuluş Savaşı sırasında Yunan birliklerinin İzmir’den Ege’nin iç kısımlarına doğru ilerlemek için kullandıkları bir köprüyü imha etmekle görevlendirilmiş olan bir grup akıncıya kılavuzluk eden genç Fato, yeri geldiğinde bu gruba adeta önderlik edecek ve hayatı pahasına da olsa görevin başarıya ulaşmasında başrolü oynayacaktır. Bu çalışmada film, Türkiye Cumhuriyeti’nin ve Türk sinemasının içinde bulunduğu tarihsel koşullar içinde incelenecek ve filmin sinemamızdaki özgün yeri somut örneklerle ortaya konacaktır.
Yazar isimleri: ['Mustafa Mert ATALAR']
Yayın Yılı: 30 Eylül 2022
Dergi ismi: Yedi
Yayın sayfa url: https://dergipark.org.tr/tr/pub/yedi/issue/71473/1144342
Yayın pdf linki: https://dergipark.org.tr/tr/download/article-file/2540506
