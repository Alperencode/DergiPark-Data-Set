Makale Başlığı: TÜRKİYE’DE ÖĞRETMEN MOTİVASYONUNU ETKİLEYEN ÖRGÜTSEL FAKTÖRLER: BİR META-ANALİZ ÇALIŞMASI
Özet: Bu araştırmanın amacı, öğretmen motivasyonuyla örgütsel faktörler arasındaki ilişkilerin meta-analiz yöntemiyle incelenmesidir. Araştırmada  2007-2020 yıllarında Türkiye’de yapılmış 25 araştırmanın meta-analiz yöntemiyle analizi yapılmıştır. İlgili çalışmalar incelendiğinde öğretmen motivasyonuyla ilişkili 6 örgütsel faktör (okul müdürünün liderliği, okul müdürünün iletişim becerisi, örgüt kültürü, örgüt iklimi, örgütsel adalet ve yıldırma) belirlenmiştir.  Araştırmada ortalama etki büyüklüğü değerleri pozitif ilişkiler bulanan tüm değişkenler için güçlü düzeyde (.543)  iken özellikle okul müdürünün liderliği (.599), okul müdürünün iletişim becerisi (.590)  ve örgüt kültürü (.586) ile öğretmen motivasyonu arasında güçlü düzeyde bir ilişkinin bulunduğu görülmektedir. Ayrıca yıldırma davranışları (.-1.454) ile öğretmen motivasyonu arasında negatif yönlü ve çok güçlü düzeyde bir ilişki bulunduğu sonucuna ulaşılmıştır. Araştırmada özellikle okulların yönetiminden birinci derecede sorumlu olan okul müdürünün liderliğinin ve iletişim becerisinin öğretmen motivasyonu üzerinde önemli belirleyicilerden olduğu görülmüştür. Bunun yanı sıra öğretmenlerin maruz kaldıkları yıldırmanın ise öğretmen motivasyonu üzerinde olumsuz etkisi bir kez daha ortaya çıkmıştır.  Araştırma sonucunda öğretmen motivasyonu üzerinde en önemli faktörün yıldırma olduğu belirlenmiştir.
Yazar isimleri: ['Mehmet ÖZDOĞRU']
Yayın Yılı: 28 Eylül 2022
Dergi ismi: Trakya Eğitim Dergisi
Yayın sayfa url: https://dergipark.org.tr/tr/pub/tred/issue/72743/1090296
Yayın pdf linki: https://dergipark.org.tr/tr/download/article-file/2319843
