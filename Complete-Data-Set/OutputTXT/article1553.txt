Makale Başlığı: PTILOSTEMON CHAMAEPEUCE (L.) LESS.’İN SİTOTOKSİK VE ANTİMİKROBİYAL AKTİVİTESİ
Özet: Amaç: Bu çalışmanın amacı, P. chamaepeuce (L.) Less. (Asteraceae)’nin topraküstü kısımlarından hazırlanan n-hekzan, kloroform ve metanol ekstrelerinin antimikrobiyal ve sitotoksik aktivitelerinin araştırılmasıdır.Gereç ve Yöntem: Ekstrelerin antimikrobiyal aktiviteleri, standart bakteri kökenleri (Staphylococcus aureus, Enterococcus faecalis, Escherichia coli, Salmonella enterica, Pseudomonas aeruginosa, Bacillus subtilis ve Streptococcus pneumoniae) ve mantar kökenleri (Candida albicans ve C. parapsilosis) üzerinde mikrodilüsyon metodu ile araştırılmış ve minimum inhibitör konsantrasyon (MİK) değerleri belirlenmiştir. Ekstrelerin sitotoksik aktivitesi, WST-1 reaktifi kullanılarak hücre proliferasyon analiz yöntemi ile HeLa, U2OS, PC3, MCF-7 ve A549 olmak üzere farklı kanser hücre hatları üzerinde incelenmiştir.Sonuç ve Tartışma: Bitkiden elde edilen n-hekzan, kloroform ve metanol ekstrelerinin MİK değerlerinin S. aureus, E. faecalis ve B. subtilis’e karşı 250-1000 µg/mL konsantrasyon aralığında olduğu saptanmıştır. n-hekzan ve kloroform ekstrelerinin tüm kanser hücre hatlarında ise değişen düzeyde sitotoksik aktiviteye sahip oldukları belirlenmiştir (IC50: 21.0-67.1 μg/mL).
Yazar isimleri: ['Serdar DEMİR', 'Yalçın ERZURUMLU', 'İsmail ÖZTÜRK', 'Petek BALLAR KIRMIZIBAYRAK', 'Canan KARAALP']
Yayın Yılı: 30 Eylül 2022
Dergi ismi: Ankara Üniversitesi Eczacılık Fakültesi Dergisi
Yayın sayfa url: https://dergipark.org.tr/tr/pub/jfpanu/issue/72856/1100161
Yayın pdf linki: https://dergipark.org.tr/tr/download/article-file/2360598
