Makale Başlığı: Okul Dışı Ortamlarda Gerçekleştirilen Matematik Etkinliklerinin Değerlendirilmesi: “Her Yer Matematik Projesi”
Özet: Bu makalede TÜBİTAK 4004 programı desteğiyle 7. sınıf öğrencilerinin okul dışıortamlardaki matematiği fark etmelerini sağlayarak, matematik öğrenmeye yönelikmeraklarını uyandırmak, araştırma, sorgulama ve öğrenme isteklerini tetikleme amacıylagerçekleştirilmiş “Her Yer Matematik” projesinin değerlendirilmesi amaçlanmıştır. Projekapsamında okul dışı ortamlarda matematik öğrenme etkinliklerine katılmış olmanınöğrencilerin matematiğe yönelik inançlarına ve tutumlarına etkileri incelenmiş,katılımcıların proje sürecindeki matematiksel içerik ve matematiği öğrenmeye ilişkindüşünceleri ve projeye yönelik genel değerlendirmeleri belirlenmiştir. Proje etkinliklerinekatılan 15 öğrencinin Denizli’nin bazı mimari özelliklerini inceleyerek buradakigeometrik yapıları keşfetmesi ve bitki örtüsünü tanıması, şehrin kütüphanelerinde vakitgeçirmesi, bir yandan da bu ortamlarda yer alan matematiği fark etmesi amaçlanmıştır.Bu doğrultuda kütüphane, külliye bahçesi ve mesirelik alan gibi yerlerde matematiköğrenme etkinlikleri gerçekleştirilmiştir. Proje etkinliklerinin öğrenciler üzerindekietkililiğini değerlendirmek üzere matematiğe yönelik tutum ve inanç ölçekleri öntest vesontest olarak kullanılmıştır. Ayrıca öğrencilerin süreç boyunca düşüncelerinideğerlendirebilmek amacıyla yansıtıcı günlükler yazmaları istenmiştir. Bunların yanı sıraaraştırmacılar tarafından etkinlikler esnasında gözlem notları tutulmuştur. Elde edilenveriler ışığında, proje kapsamında gerçekleştirilen etkinliklerinin öğrencilerinmatematiğe yönelik inanç ve tutumlarında olumlu değişimler sağladığı belirlenmiş,öğrencilerin proje etkinliklerindeki matematiksel içerik ve matematik öğrenmeye ilişkinolumlu düşüncelerinin olduğu görülmüştür. 
Yazar isimleri: ['Asuman DUATEPE-PAKSU', 'Sibel KAZAK', 'Emine Gaye ÇONTAY']
Yayın Yılı: 1 Kasım 2022
Dergi ismi: Muğla Sıtkı Koçman Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/muefd/issue/70362/1094581
Yayın pdf linki: https://dergipark.org.tr/tr/download/article-file/2337337
