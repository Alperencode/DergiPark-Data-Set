Makale Başlığı: Türkiye’deki Coğrafi İşaretli Yiyecek-İçecek Ürünlerinin Analizi
Özet: Coğrafi işaretler, bir ürünün benzerlerinden farklı olarak sahip olduğu kalite, tanınırlık ve diğer karakteristik özelliklerini ait olduğu coğrafi bölgeye atfeden, ürünün menşei bölge ile ilişkisini ve standartlarını ortaya koyan işaretlerdir. Başka bir ifadeyle yöreye özgü yiyecekleri koruyan bir tescil sistemidir. Bu çalışmanın amacı, Türkiye’nin coğrafi işaret tescilline sahip yöresel gastronomi ürünlerinin tespit edilerek incelenmesidir. Bu amaç doğrultusunda Türk Patent ve Marka Kurumunun web sitesinde kayıtlı gastronomi ürünleri, içerik analizi ile incelenmiştir. Türkiye’de coğrafi işaret tesciline sahip 823 gastronomi ürününün bulunduğu tespit edilmiştir. Ürünler sınıflandırılarak 15 farklı yemek kategorisi belirlenmiştir. Elde edilen bulgular doğrultusunda Gaziantep ilinin Türkiye’de coğrafi işaretli ürünler sıralamasında 69 ürün ile ilk sırada yer aldığı görülmektedir. Konya ili 43 ürün ile ikinci sırada, Şanlıurfa ili ise 32 ürün ile üçüncü sırada yer almaktadır. Araştırmanın Türkiye’de gastronomi alanında yoğunlaşılan coğrafi işaretli yemek kategorilerini sunması ve Türkiye’deki coğrafi işaretli gastronomi ürünlerini bütüncül bir bakış açısıyla değerlendirmesi bakımından literatüre katkı sağlayacağı düşünülmektedir.
Yazar isimleri: ['Sevim USTA', 'Serkan ŞENGÜL']
Yayın Yılı: 29 Eylül 2022
Dergi ismi: Güncel Turizm Araştırmaları Dergisi
Yayın sayfa url: https://dergipark.org.tr/tr/pub/guntad/issue/72737/1102302
Yayın pdf linki: https://dergipark.org.tr/tr/download/article-file/2369535
