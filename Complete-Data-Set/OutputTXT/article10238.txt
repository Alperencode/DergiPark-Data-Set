Makale Başlığı: İşgörenlerin Kişilik Özellikleri ve Psikolojik Zengin Yaşam
Özet: Psikolojik zengin yaşam işgörenlerin bakış açılarını değiştiren ve farklılaştıran tecrübelerden ve duygulardan oluşmaktadır. Psikolojik zengin yaşam seviyesi yüksek olan işgörenler yaratıcılık, iletişim becerileri gibi otel işletmelerinde önemli olan yeteneklerine artı değer katabilmektedir. Kişilik özelliklerine göre her bireyin olaylara ve olgulara yaklaşımı farklılaşabilmektedir. Böylece bireylerin düşünceleri, duyguları ve yaşam içerisinde tecrübeleri farklı düzeylerde olabilmektedir. Bu kapsamda araştırmanın temel amacı işgörenlerin kişilik özelliklerinin psikolojik zengin yaşama etki düzeyini belirlemektir. Araştırmanın amacı kapsamında çalışmanın evrenini Antalya’daki otel işletmelerindeki işgörenler, çalışmanın örneklemini ise Antalya’daki 5 yıldızlı otel işletmelerinde çalışan işgörenler oluşturmaktadır.  Bu doğrultuda hazırlanan anket formu Antalya’da 5 yıldızlı otel işletmelerindeki işgörenlerine yargısal örnekleme tekniğiyle 10-15 Şubat 2022 tarihleri arasında uygulanmış ve 390 anket formuna ulaşılmıştır. Gerçekleştirilen analizler sonucunda dışadönüklük, deneyime açıklık, sorumluluk ve duygusal dengelilik kişilik özelliklerinin psikolojik zengin yaşamı anlamlı etkilediği sonucuna ulaşılmıştır. Uyumluluk kişilik özelliğinin ise psikolojik zengin yaşam üzerinde bir etkisi olmadığı belirlenmiştir.
Yazar isimleri: ['Emre YAŞAR', 'Bilal Nadir ALKAN', 'Mehmet Anıl KÜÇÜKYAMAN']
Yayın Yılı: 27 Haziran 2022
Dergi ismi: Karamanoğlu Mehmetbey Üniversitesi Sosyal Ve Ekonomik Araştırmalar Dergisi
Yayın sayfa url: https://dergipark.org.tr/tr/pub/kmusekad/issue/70427/1074872
Yayın pdf linki: https://dergipark.org.tr/tr/download/article-file/2258695
