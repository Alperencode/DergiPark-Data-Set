Makale Başlığı: Coğrafi Şartların Kırsal Yerleşmeler Üzerine Etkisine Bir Örnek: (Şenyurt-Tortum)
Özet: Araştırma sahasını oluşturan Şenyurt Mahallesi, Karadeniz Bölgesi’nin Doğu Karadeniz Bölümü sınırları içerisinde yer almaktadır. Şenyurt Deresi boyunca kurulmuş olan yerleşme, idari açıdan Tortum İlçesine bağlıdır. Sahada Karadeniz iklimi etkileri ve Doğu Anadolu’nun karasal etkileri birlikte hissedilmektedir. İki bölge arasında geçiş özelliği gösteren bu alanda yerleşmeler, genellikle vadi tabanlarına yakın yamaçlarda, çoğunlukla toplu dokulu haldedir. Vadiler boyunca alüvyal topraklar, dere kenarlarında ise yamaçlardan gelen kolüvyal topraklar yayılış sağlamıştır. Kavak ve söğüt ağaçları vadi boyunca gelişme göstermekte ve mesken inşasında yan ürün olarak kullanılmaktadır. Bu yerleşmede yaşayan toplam 1.171 kişinin hakim ekonomik faaliyetini tarım ve hayvancılık oluşturmaktadır. Sahada, coğrafi çevre şartları yanında; insanların ekonomik, sosyal ve kültürel özelliklerinin de mesken inşasına etki ettiği görülmektedir. Çevrenin mesken üzerindeki en önemli etkisi, yapı malzemesi sunmasıdır. Meskenler çoğunlukla, yakın çevreden kolayca temin edilebilen malzeme ile inşa edilmişlerdir. Şenyurt Mahallesi’nde yerleşmelerin Şenyurt Deresi yatağına yakın olması, meskenlerin inşasında taş malzemenin kullanımını arttırmıştır.
Yazar isimleri: ['Gamzenur KABANLI']
Yayın Yılı: 30 Haziran 2022
Dergi ismi: Dünya Coğrafyası ve Kalkınma Perspektifi Dergisi
Yayın sayfa url: https://dergipark.org.tr/tr/pub/jwgdp/issue/70735/1136459
Yayın pdf linki: https://dergipark.org.tr/tr/download/article-file/2509920
