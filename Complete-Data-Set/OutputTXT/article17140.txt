Makale Başlığı: YABANCI DİL OLARAK TÜRKÇE ÖĞRENENLERİN UZAKTAN TÜRKÇE ÖĞRENİMLERİ ÜZERİNE BİR DEĞERLENDİRME
Özet: Aralık 2019’da Çin’in Wuhan kentinde ortaya çıkan Covid-19 salgınından sonra tüm dünyaya hızla yayılan hastalık sebebiyle dünyadaki hareketlilik durma noktasına gelmiştir. Bu durumdan en çok yaklaşık 2 milyar öğrencinin eğitim öğretim hayatı etkilenmiştir. Bir anda kesintiye uğrayan yüz yüze eğitim yerini uzaktan eğitime bırakarak bazı kurumları, öğretmenleri ve öğrencileri hazırlıksız yakalamıştır. Bu çalışma da zorunlu uzaktan eğitime geçildikten sonra yabancı dil olarak Türkçe öğrenen öğrencilerin yaşadığı deneyimleri tespit etmeyi amaçlamıştır. Durum çalışması ile yürütülen bu araştırmada “Yarı yapılandırılmış Covid19 sonrası uzaktan Türkçe öğrenimi anketi” ile 307 öğrenciden veri toplanmış ve veriler yüzde frekans, betimsel analiz yöntemiyle incelenmiştir. Elde edilen bulgulara göre daha önce çoğunun uzaktan eğitimle bir dil öğrenmediği tespit edilen öğrencilerin motivasyonlarının orta seviyede olduğu, derse sesli olarak katıldıkları, uzaktan eğitimin en çok konuşma becerisine fayda sağladığı ve öğretmenlerinin bu konuda başarılı olduklarını düşündükleri saptanmıştır. Fakat olumlu yönlerine rağmen öğrencilerin çoğunun yüz yüze eğitimi daha faydalı buldukları ve pandemiden sonra yine yüz yüze eğitimi tercih edecekleri sonuçlarına ulaşılmıştır.
Yazar isimleri: ['Pınar IŞIK']
Yayın Yılı: 15 Eylül 2022
Dergi ismi: Uluslararası Türkçe Edebiyat Kültür Eğitim (TEKE) Dergisi
Yayın sayfa url: https://dergipark.org.tr/tr/pub/teke/issue/72659/1178860
Yayın pdf linki: https://dergipark.org.tr/tr/download/article-file/2665611
