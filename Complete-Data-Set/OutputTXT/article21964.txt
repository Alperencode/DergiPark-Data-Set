Makale Başlığı: ENGELLİ AKADEMİSYENLER BAĞLAMINDA AKADEMİK ATAMA/YÜKSELTME KRİTERLERİ İÇİN KULLANILAN WEB SİTELERİNİN ERİŞİLEBİLİRLİĞİNİN DEĞERLENDİRİLMESİ
Özet: Erişilebilirlik sadece engelli değil engelli olmayan bireylerin de hayatlarını kolaylaştıran ve kimi noktalarda katkı sağlayan özellikleri içermektedir. Bu konuda uluslararası birçok çalışma ve gelişme gerçekleştirilmektedir. Ülkemizde de bu gelişmeler kimi zaman uyarlanarak kimi zaman olduğu gibi ele alınmakta ve değerli çalışmalara konu olmaktadır. Akademisyenler veya araştırmacılar arasında da belli bir oranda engelli bireylerin olması kaçınılmazdır. Her ne kadar engelli akademisyenlerin sayısı ülkemizde ulaşılabilen bir bilgi olmasa da var oldukları gerçeğini yadsımak yanlış olacaktır. Akademisyenlerin zaman içinde yükseltme veya atamalarının olması beklenen bir durumdur. Bu amaçla yararlanılan sistemler ve web siteleri kapsamında en önemlileri olarak karşımıza çıkan Web of Science, Scopus, PubMed, TR Dizin ve DergiPark sadece engeli olmayan değil engelli bireyler için de erişilebilir olmalıdır. Bu bağlamda bir erişilebilirlik değerlendirme aracı olan WAVE ile bu web siteleri incelenmiştir. Fırsat eşitliği bağlamında bakıldığında bu sistemlerin ve web sitelerinin ne kadar erişilebilir olduğu konusunda elde edilen veriler betimsel istatistik yöntemiyle değerlendirilmiştir. WoS ve Scopus’un engelli kullanıcılar için yardımcı teknolojiler bağlamında yetersiz olmasıyla beraber PubMed, TR Dizin ve DergiPark web sitelerinde de daha düşük oranda da olsa bu hatalar tespit edilmiştir. Bununla beraber görsel tasarım, kontrast, boş bağlantı ve etiketleme hataları tespit edilmiştir. Sonuç olarak çoğu alanda iyileştirmelerin ve yeniden düzenlemelerin yapılması gerekliliği ortaya konulmuştur.
Yazar isimleri: ['Levent KUTLUTÜRK']
Yayın Yılı: 1 Ekim 2022
Dergi ismi: Uluslararası Toplumsal Bilimler Dergisi
Yayın sayfa url: https://dergipark.org.tr/tr/pub/toplumsalbilimler/issue/72874/1142196
Yayın pdf linki: https://dergipark.org.tr/tr/download/article-file/2531926
