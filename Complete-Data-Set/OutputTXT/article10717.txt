Makale Başlığı: Küçük Hücreli Dışı Akciğer Kanserli Hastalarda Serum Folat-Reseptör-1 Düzeylerinin Araştırılması
Özet: Amaç: Hücre büyümesinde folat taşınmasında rol oynayan folat reseptörü-1'in (FOLR1) histopatolojik aşırı ekspresyonu çeşitli kanserlerde bildirilmiştir. Artmış serum FOLR1(sFOLR1) epitelyal yumurtalık kanserinde de rapor edilmiştir. Amaç, küçük hücreli dışı akciğer kanseri (KHDAK) hastalarında sFOLR1 düzeylerini ve folik asit metabolizmasını hedefleyen standart kemoterapinin tahminini yanıtını araştırmaktı.Gereç ve Yöntem: Bu prospektif çalışmada, standart kemoterapi öncesi ve sonrası evre4 malign metastatik KHDAK'li 60 hasta ve 30 sağlıklı bireyde sFOLR1 düzeyleri araştırıldı. Ticari immünolojik test (ELISA) kiti sFOLR1'in analizi için kullanıldı. Serum karsinoembriyonik antijen (CEA), vitamin B12 ve folat düzeyleri de araştırıldı.Bulgular: KHDAK hastalarında sFOLR1 seviyeleri sağlıklı bireylere göre anlamlı derecede yüksekti(p<0,001). 3 aylık standart tedaviden sonra hastalarda sFOLR1 anlamlı olarak daha düşüktü (p<0,001). KHDAK hastalarının sağlıklı bireylerden ayırt edilmesinde tanısal doğruluk güçlüydü (AUC= 0.966). Tanısal doğruluk sFOLR1 seviyesi 82.45 pg/ml kesme noktasında %95 duyarlılık ve %99 özgüllük gerçekleştirmiştir. Standart kemoterapiye yanıt veren hastalarda tedavi öncesi sFOLR1 düzeyleri anlamlı olarak daha düşüktü(p<0.01). En iyi tahmin değeri 393.80 pg/ml olarak belirlendi. 401 günün sonunda sFOLR1 tahmin değeri yüksek olan hastalarda anlamlı fark bulundu. Medyan genel sağkalım (OS) süresi tüm hastalar için 288 gündü (%95 GA 198.13-377.87). Medyan progresyonsuz sağkalım (PFS) 321 gündü (%95 GA 211.90-430.10).Sonuç: Folik asit metabolizmasını hedefleyen ilaçlarla standart kemoterapiyi izlemek için sFOLR-1 seviyeleri önemli bir biyobelirteç olabilir.
Yazar isimleri: ['Aliye ÇELİKKOL', 'Erdoğan Selçuk ŞEBER', 'Savaş GÜZEL', 'Ahmet YOLCU', 'Tarkan YETİŞYİĞİT', 'Ahsen YİLMAZ']
Yayın Yılı: 20 Ekim 2022
Dergi ismi: Konuralp Tıp Dergisi
Yayın sayfa url: https://dergipark.org.tr/tr/pub/ktd/issue/73054/1165651
Yayın pdf linki: https://dergipark.org.tr/tr/download/article-file/2610728
