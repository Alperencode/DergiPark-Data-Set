Makale Başlığı: Tip III ve IV Hiatal Fıtık Tedavisinde Laparoskopik Floppy Nissen Fundoplikasyonu ve Laparoskopik Toupet Fundoplikasyonunun Erken Sonuçlarının Karşılaştırılması
Özet: Giriş ve Amaç: Bu çalışmada Tip III ve IV hiatal hernilerin (HH) tedavisinde kullanılan laparoskopik Floppy Nissen fundoplikasyon tekniği (LFNFT) ile laparoskopik Toupet fundoplikasyon tekniği (LTFT) arasında karşılaştırma yapılması amaçlanmıştır.Gereç ve Yöntemler: Bu retrospektif analiz, etik onay alındıktan sonra yapıldı. Ocak 2020 ile Mayıs 2022 tarihleri arasında Tip III ve IV hiatal herni ameliyatı olan hastalar tarandı. Hiatal herni onarımı için LFNFT ve LTFT uygulanan hastalar seçildi. 18 yaş altı hastalar ve ameliyat sonrası kliniğimizde takip edilen hastalar çalışma dışı bırakıldı. Gruplar arasındaki klinik ve takip farklılıkları istatistiksel olarak değerlendirildi.Bulgular: Çalışma kriterlerine uyan 38 hastanın 27'si (%71,1) kadındı. Tüm hastaların yaş ortalaması 41,39±14,03 yıl (21-77) idi. 10 (%26,3) hastada Tip 3 HH, kalan hastalarda (%73,7) Tip 4 HH vardı. 27 (%71,1) hastaya LFNFT, 11'ine (%28,9) LTFT uygulandı. Postoperatif takiplerinde 14 (%36,8) hastada komplikasyon gelişti ve en sık karşılaşılan güçlük %13,1 ile gaz şişkinliği idi. Gruplar karşılaştırıldığında erkek hastalarda (p=0,005) ve genç hastalarda (p<0,0001) LTFT tercih edildi. Ayrıca LTFT, ameliyathane süresi (p=0,038) ve hastanede kalış süresi (p=0,004) daha kısa olan bir işlemdir. Ancak erken dönem sonuçlarında iki ameliyat grubu arasında fark yoktu.Sonuç: Her iki tekniğin erken dönem sonuçları benzerdi. Ancak LTFT, daha hızlı operasyon süresi ve taburculuk süresi olan teknikti. Bu nedenle hiatal herni onarımı için LTFT'ni öneriyoruz.
Yazar isimleri: ['Serkan TAYAR', 'Tolga KALAYCI']
Yayın Yılı: 30 Eylül 2022
Dergi ismi: Celal Bayar Üniversitesi Sağlık Bilimleri Enstitüsü Dergisi
Yayın sayfa url: https://dergipark.org.tr/tr/pub/cbusbed/issue/72808/1135778
Yayın pdf linki: https://dergipark.org.tr/tr/download/article-file/2507116
