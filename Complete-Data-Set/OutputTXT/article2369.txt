Makale Başlığı: Prostat Adenokarsinomunun Tanısında ve Prognostik Sınıflandırmasında CCR3 Ekspresyonunun Prediktif Değeri
Özet: Amaç: Kemokinler, enflamatuar ve immünolojik bir reaksiyonu indüklemek için hasarlı veya enfekte dokulardan salgılanan faktörlerdir. Hem kemokinler hem de reseptörleri, tümör oluşumunun kritik aktörleri olarak kabul edilir. Çalışmamız, prostat adenokarsinomunda (PCa) son zamanlarda çoğu kanser hücresi tarafından salgılandığı tespit edilen bir kemokin reseptörü olan CCR-3 ekspresyonunu araştırmayı ve Gleason prognostik derecesi ile CCR-3 seviyeleri arasındaki olası ilişkiyi ortaya koymayı amaçlamaktadır. Gereç ve Yöntem: Çalışmaya, prostatektomi yapılan PCa'lı 25 hasta ve iyi huylu prostat hiperplazisi (BPH) olan 25 hasta dahil edildi. Her iki hasta grubunda da CCR-3 ekspresyonu hem Real-Time PCR ile mRNA düzeyinde, hem de immünohistokimyasal (IHC) boyama ile protein düzeyinde saptandı. PCa ve BPH gruplarının sonuçları karşılaştırıldı. PCa grubunda CCR-3 ekspresyonu ile Gleason prognostik derecesi arasında herhangi bir ilişki de araştırıldı. Bulgular: Her ne kadar PCa hastalarında CCR-3 ekspresyonu mRNA düzeyinde anlamlı olarak yüksek bulunduysa da (p=0.001), fark protein düzeyinde anlamlı değildi (p=0.205). Yine, farklı Gleason prognostik derecelerine sahip hastaların CCR3 ekspresyon seviyeleri arasındaki fark hem mRNA hem de protein seviyelerinde anlamlı değildi. PCa hastalarında CCR-3 IHC boyaması ile toplam PSA düzeyleri (p=0.001) arasında istatistiksel olarak anlamlı pozitif korelasyon bulundu. Sonuç: CCR-3 mRNA düzeylerinin PCa tanısında faydalı olabileceği sonucuna varıldı.
Yazar isimleri: ['Ayla SOLMAZ AVCIKURT', 'Eren ALTUN', 'Fatma Bahar SUNAY']
Yayın Yılı: 4 Ekim 2022
Dergi ismi: Balıkesir Sağlık Bilimleri Dergisi
Yayın sayfa url: https://dergipark.org.tr/tr/pub/balikesirsbd/issue/72912/1068208
Yayın pdf linki: https://dergipark.org.tr/tr/download/article-file/2232663
