Makale Başlığı: EĞİTİMDE DİJİTAL VATANDAŞLIK İLE İLGİLİ ARAŞTIRMALARA YÖNELİK BİBLİYOMETRİK BİR ANALİZ
Özet: Bu araştırmanın amacı eğitimde dijital vatandaşlık ile ilgili yayımlanan akademik çalışmaları bibliyometrik açıdan incelemektir. Araştırmada nitel araştırma desenlerinden durum çalışması kullanılmıştır. Çalışma sürecinde WoS veri tabanlarında “dijital vatandaşlık” anahtar kelimesi kullanılarak araştırma temalarında arama yapılmıştır. Arama kriteri olarak “doküman başlığı, özet, anahtar kelime” seçilmiştir. Araştırmaya 2007-2021 yılları arasında yayımlanan yayınlar dâhil edilmiştir. WoS ‘ta eğitim araştırmaları kategorisinde yer alan 188 akademik çalışmaya ait bibliyometrik veri, çalışmanın veri setini oluşturmaktadır. Araştırmada ulaşılan sonuçlara göre; eğitimde dijital vatandaşlık ile ilgili yayımlanan akademik çalışmalar 2014 yılı sonrasında, ilerleyen yıllara paralel bir şekilde artmıştır. Eğitimde dijital vatandaşlık konusunda en sık yayın yapılan diller sırasıyla İngilizce ve İspanyolca, en çok yapılan akademik çalışma ise makale, bildiri ve kitap bölümüdür. Kuzey Carolina Üniversitesi, Almeira Üniversitesi ve Kuzey Carolina Charlotte Üniversitesi en çok yayın yapan araştırmacıların bulunduğu kurumlardır. Türkiye’de ise Gaziantep Üniversitesi eğitimde dijital vatandaşlıkla ilgili en çok yayın yapan yazarların çalıştığı kurumdur. ABD, İspanya ve Türkiye ise sırasıyla dijital vatandaşlık ile ilgili yayınların en çok yayımlandığı üç ülkedir. 2012 yılı sonrasında yayımlanan akademik yayınların atıf sayılarında, her geçen yıl artış söz konusudur. Eğitimde dijital vatandaşlık ile ilgili yapılan akademik yayınlarda en çok kullanılan anahtar kelimeler ise “dijital vatandaşlık, dijital okuryazarlık, vatandaşlık, dijital yeterlilikler ve teknoloji” kavramlarıdır.
Yazar isimleri: ['Erkan YEŞİLTAŞ', 'Aslıhan GEZ']
Yayın Yılı: 16 Haziran 2022
Dergi ismi: Cumhuriyet Üniversitesi Fen-Edebiyat Fakültesi Sosyal Bilimler Dergisi
Yayın sayfa url: http://cujos.cumhuriyet.edu.tr/tr/pub/issue/70333/1065002
Yayın pdf linki: https://dergipark.org.tr/tr/download/article-file/2220532
