Makale Başlığı: Koronomik Kriz Çerçevesinden Makro İktisadi Belirsizliğe Teorik ve Kavramsal Bir Bakış
Özet: Covid-19 pandemisinin ekonomik sonuçlarını inceleyen araştırmalara yönelik literatür hızla gelişse de belirsizliğin ekonomik aktivite üzerindeki etkilerine yönelik kanıtlar henüz sınırlı sayıdadır. Bu çalışmanın temel amacı makroekonomik belirsizliği Covid-19 bağlamında ele alarak güncel literatürü incelemek ve çalışmalardan ortaya çıkan bulguları sentezlemektir. Pandeminin henüz devam eden bir süreç olmasından dolayı literatür hızla büyümektedir ve bu nedenle araştırmaların temel bulgularının incelenerek, sentezlenmesiyle Covid-19’un ekonomi ile bağlantılarını araştıran çalışmalarda kolaylık sağlaması umulmaktadır. Çalışmanın genel kapsamı belirsizliğe ilişkin teorik ve kavramsal çerçevenin tanımlanması, nitel bir araştırma olarak makroekonomik belirsizliğin ölçümüne ilişkin Covid-19 öncesi ve sonrası ampirik literatürün incelenmesidir. İlgili literatürdeki araştırma sonuçlarına göre pandemi ekonomik aktiviteye ve piyasalara olan güveni azalttığı için iktisadi birimlerin “bekle ve gör” tutumunu benimsedikleri bir beklenti söz konusudur. Covid-19’un yarattığı belirsizlik, çeşitli makroekonomik kanallar aracılığıyla ekonomiyi ve para politikası yönetimini önemli ölçüde etkilemektedir. Artan belirsizliğin istihdamda kalıcı düşüşlere, fiyat istikrarsızlıklarına, döviz kurlarında bozulmalara ve ekonomik durgunluklara yol açtığı ortaya konmuştur.
Yazar isimleri: ['Deniz MACİT']
Yayın Yılı: 30 Haziran 2022
Dergi ismi: JOEEP: Journal of Emerging Economies and Policy
Yayın sayfa url: https://dergipark.org.tr/tr/pub/joeep/issue/66260/1018341
Yayın pdf linki: https://dergipark.org.tr/tr/download/article-file/2060625
