Makale Başlığı: Farklı bölgelerden toplanan Morchella sp. cinsi mantarların askokarplarında ve toprakta besin elementi kapsamları
Özet: Amaç: Bu çalışma, Morchellaceae familyasından, yenilebilen ve ekonomik öneme sahip bir mantar türü olan Morchella cinsi türlerinin ve doğal yayılım gösterdikleri toprakların besin element kapsamlarını belirlemek amacıyla yürütülmüştür. Materyal ve Yöntem: Morchella cinsine ait 26 adet örnek toplanmış ve 9 tür tespit edilmiştir. Klasik sistematik yöntemlerle teşhis edilen türler: M. angusticeps, M. conifericola, M. dunensis ve M. esculenta olup, moleküler yöntemlerle teşhis edilen türler ise: M. dunalii, M. frustrata M. impotuna, M. tridentina ve M. fekeensis’dir.Araştırma Bulguları: Toprak örneklerinin analizlerinde (min-max): N; 0.02-1.11%, P; 2-101, K; 40-462, Ca; 1288–13558, Fe; 11-276 ve Zn; 0.6-8.59 ppm olarak belirlenmiştir. Morchella mantarlarının askokarpında ise (min-max): N; (%) 3.18-8.76, P; 0.72-1.97, K; 1.99-5.02, Ca; 0.02-1.11, Mg; 0.10-0.62, Fe; 119-2811, Cu; 11-50, Mn; 17-195 ve Zn; 87-276 ppm olarak belirlenmiştir. Sonuç: Elde edilen sonuçlara göre, 4 Morchella örneğinde Fe miktarları 1084-2811 ppm aralığında saptanmış ve bazı Morchella türlerinin “olası Fe-hiperakümülatör” özellikte olduğu sonucuna varılmıştır.
Yazar isimleri: ['Atilla Levent TUNA', 'Hakan ALLI']
Yayın Yılı: 30 Eylül 2022
Dergi ismi: Ege Üniversitesi Ziraat Fakültesi Dergisi
Yayın sayfa url: https://dergipark.org.tr/tr/pub/zfdergi/issue/72734/1072006
Yayın pdf linki: https://dergipark.org.tr/tr/download/article-file/2247750
