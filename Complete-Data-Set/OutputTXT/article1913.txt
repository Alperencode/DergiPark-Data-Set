Makale Başlığı: Öğretmenlerin İletişim Becerileri Üzerine Bir İnceleme
Özet: Hayatın her alanında yer alan iletişim becerisinin eğitimde yeri oldukça büyüktür.  Özellikle öğretmen ve öğrenciler arasındaki iletişimin güçlülüğü, eğitim ve öğretimin verimli bir şekilde gerçekleştirilmesinde etkili olmaktadır. Öğretmenlerin iletişim becerilerinin iyi olması, öğrencilerle ilişkisini kuvvetlendirmekte; onlara bilgilerin, kültürün, toplumsal değerlerin aktarılmasını kolaylaştırmaktadır. Öğretmenlerin iletişim becerisini etkileyen birçok faktör vardır. Bu çalışmada öğretmenlerin iletişim becerilerinin; cinsiyetleriyle, branşlarıyla, kıdemleriyle, mezun oldukları okul türleriyle, mezuniyet durumlarıyla ve öğrencilerin sınıf düzeyleriyle ilişkisi tespit edilmeye çalışılmıştır.  Bu amaçla nicel ve nitel verilerin toplandığı karma araştırma modeli kullanılmıştır. Örneklem grubunu sekizinci sınıfta okuyan 120 öğrencinin değerlendirdiği farklı branşlardan 120 öğretmen oluşturmaktadır. Örneklem grubu belirlenirken amaçlı örnekleme yaklaşımı olan kolay ulaşılabilir durum örneklemesi kullanılmıştır. Araştırmada veri toplama aracı olarak “Öğretmen İletişim Becerileri Ölçeği”; nitel bölümde ise görüşme formları kullanılmıştır. Analizler sonucunda öğretmenlerin iletişim becerileri üzerinde cinsiyetin, branşın, mezun oldukları okul türünün, mezuniyet durumlarının ve öğrencilerinin sınıf düzeylerinin bir etkisi olmadığı; kıdemi az olan öğretmenlerin kıdemi fazla olan öğretmenlere göre iletişim becerilerinin daha iyi olduğu tespit edilmiştir. Nicel bulguları desteklemesi için elde edilen nitel bulgular incelendiğinde, “etkili iletişim” ana teması altında; ‘’değer görme’’, ‘’anlaşılabilme’ ve ‘’gelişime eşlik etme’’ olmak üzere üç alt temaya ulaşılmıştır.
Yazar isimleri: ['Derya YILDIZ', 'Şura KARACA', 'Şerife BAKIRCI']
Yayın Yılı: 31 Temmuz 2022
Dergi ismi: Artvin Çoruh Üniversitesi Uluslararası Sosyal Bilimler Dergisi
Yayın sayfa url: https://dergipark.org.tr/tr/pub/acusbd/issue/71483/1062068
Yayın pdf linki: https://dergipark.org.tr/tr/download/article-file/2208841
