Makale Başlığı: Libya Arşiv ve Tarihî Araştırmalar Merkezi'ndeki Osmanlı Evrakı
Özet: Bu çalışmada Libya Arşiv ve Tarihî Araştırmalar Merkezindeki Osmanlı dönemine ilişkin belge koleksiyonları, nitelik ve nicelik bakımından tespit edilmeye çalışılmıştır. 1911'deki İtalyan işgalinde Trablusgarb vilayet arşivindeki “Birinci Osmanlı Dönemi” (1551-1711) evrakının tamamı ile “Karamanlı Dönemi”nin (1711-1835) tamamına yakını yok edilmiştir. Geriye sadece “İkinci Osmanlı Dönemi” (1835-1911) evrakı kalmıştır. 6.573 defter ve 2.257 klasör belgeden oluşan ve bugün Libya Arşiv ve Tarihî Araştırmalar Merkezinde muhafaza edilen bu evrak, hem Osmanlı Trablusgarbı'nın hem de Libya halkının idari, mali, hukuki ve siyasi tarihini aydınlatacak ana kaynak durumundadır. Toplam 2.146 dosya ve 1.557 defterden oluşan idari işler belgeleri, Libya'daki Osmanlı evrakının en hacimli kısmıdır. Mali işlerle ilgili belgeler, çeşitli türlerdeki toplam 3.524 defterden oluşur. Bu defterlerden 2.739'u aşar defteridir. Hukuki belgeler, 774 adet şerʽiyye sicili ile 718 adet idari sicil dosyasından oluşur. 93 adet konsolosluk dosyası, siyasi belgeler kısmında değerlendirilebilir. Ayrıca Libya Arşiv ve Tarihî Araştırmalar Merkezinde Osmanlı döneminde yayımlanmış 9 gazete ve 2 dergi bulunmaktadır.
Yazar isimleri: ['Selami KURT']
Yayın Yılı: 31 Aralık 2021
Dergi ismi: Hazine-i Evrak Arşiv ve Tarih Araştırmaları Dergisi
Yayın sayfa url: https://dergipark.org.tr/tr/pub/hed/issue/67643/1021735
Yayın pdf linki: https://dergipark.org.tr/tr/download/article-file/2074220
