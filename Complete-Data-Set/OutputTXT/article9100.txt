Makale Başlığı: Uzaktan Eğitimde Bir Etki Değerlendirme Çalışması: MSKÜ Örneği
Özet: Son yıllarda teknolojideki gelişmeler, eğitim-öğretim ortamlarındaki yenileşmeler ışığında, bölüm/program ayrımı yapılmaksızın, ülkemizdeki tüm öğrencilerinin almak ve geçmekle yükümlü olduğu ortak zorunlu derslerin, uzaktan eğitim uygulamaları ile verilmesi çalışmaları hız kazanmıştır.  Covid-19 küresel salgın sürecinde dünyada ve Türkiye’deki yükseköğretim kurumlarında eğitim-öğretim faaliyetlerinin yürütülmesinde başat rolü uzaktan eğitim uygulamaları almıştır. Muğla Sıtkı Koçman Üniversitesi (MSKÜ) bir dönemde 10.000 öğrenciyi aşan bir öğrenci kitlesiyle, ortak zorunlu dersleri 2012 yılından itibaren kademeli olarak, uzaktan eğitim uygulamalarından biri olan senkron(eş zamanlı) olarak gerçekleştirilmiştir. Bu çalışmadan elde edilen veriler dikkate alınarak ve salgının boyutları göz önünde bulundurularak MSKÜ’de 2020-21 eğitim-öğretim yılı güz yarıyılında ortak zorunlu derslerin asenkron (eş zamansız) olarak gerçekleştirme kararı alınmış, ders anlatımlarını içeren videoların çekimleri tamamlanmış, özgün ders materyalleri (ders notu-sunum-kısa sınav vb.) ve ek materyaller (makale, video, url adresi vb.) ders yönetim sistemine eklenerek öğrencilerin kullanımına hazır hale getirilmiştir.Bu araştırmada; çeşitli fakülte ve yüksekokullara kayıtlı MSKÜ öğrencilerine uzaktan eğitim uygulamaları ile verilmekte olan ortak zorunlu derslerin etki değerlendirmesini yaparak yaşanan sorunları belirlemek, çözüm önerisi sunmak ve iyileştirmeler yapmak amaçlanmıştır. Bir durum çalışması olarak planlanan bu araştırmada, odak grup görüşmeleri ile nitel toplanmış, içerik analiz yöntemleri kullanılarak analiz edilmiştir. Sonuç olarak öğrencilerin görüşlerinden edinilen veriler ışığında yönetimsel ve öğretimsel sonuçlar belirlenmiş, bunların çözümüne yönelik öneriler getirilmiş ve bazı uygulamaların hayata geçirilmesi kararı verilmesi için teorik altyapı oluşturulmuştur.
Yazar isimleri: ['Nurhayat KOCATÜRK KAPUCU', 'Müge ADNAN']
Yayın Yılı: 31 Aralık 2021
Dergi ismi: Journal of Continuous Vocational Education and Training
Yayın sayfa url: https://dergipark.org.tr/tr/pub/jcvet/issue/67759/941493
Yayın pdf linki: https://dergipark.org.tr/tr/download/article-file/1783733
