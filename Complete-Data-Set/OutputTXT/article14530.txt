Makale Başlığı: Mikrofabrika Yöntemiyle Yeni Nesil Elektrikli Araç Üretimi
Özet: Bu çalışmanın öncelikli amacı, sayıları az büyük otomotiv üreticilerinin tekelinde olan sektöre yeni bir üreticinin girmesine olanak sağlayan yeni bir üretim konsepti sunmaktır. Mikrofabrika konsepti ile içten yanmalı konvensiyonel araç üreticilerinin domine ettiği sektörde yeni nesil elektrikli konsept araçların üretimi için kobilere ve yerli otomobilini üretmek isteyen ülkelere rekabet edilebilir bir alternatif sağlanmaktadır. Geleneksel otomotiv üretimi, içten yanmalı motor ve şasiyi üretmek için gerekli teknoloji ve bilgi birikimi, ve devlet teşviklerine ulaşmanın zorluğu nedeniyle birkaç büyük OEM (Orijinal Ekipman Üreticisi)’in kontrolü altındadır. Mikrafobrika konsepti bu zorluklara karşı sırasıyla elektrik motor, tubuler şasi yapısı ve paylaşım ekonomisine dayanan iş modeli sunarak yeni üreticilere pazarda bir fırsat yaratmaktadır. Makalede mikrofabrika teriminin literatürdeki karşılıkları analiz edilmiş, ve bu çalışma kapsamında sunulan konseptle literaturden farklı olarak elektrikli araç üretimi için özgün bir mikrofabrika yöntemi tarif edilmiştir. Konvansiyonel teknikler ile yeni üretim paradigması arasındaki farkın ayrıntılı bir analizi yapılmıştır. Mikrofabrika konsepti için, yerleşim planı, operasyon aşamaları, paylaşım ekonomisine dayanan tedarik zinciri yapısı ve iş modeli detay- larıyla sunulmuştur. Önerilen yöntem sürdürülebilirlik açısından da incelenmiştir. Bu çalışma, mikro- fabrikanın, akıllı imalat araçlarını kullanarak, düşük ölçekli yatırımla küçük ölçekli üretimde güvenli, kişiselleşmeye uygun ve verimli şehir tipi elektrikli araçların üretimi için sürdürülebilir bir üretim modeli sunduğunu göstermektedir.
Yazar isimleri: ['Büşra ALPTEKİN', 'Bahadır TUNABOYLU', 'Pietro PERLO']
Yayın Yılı: 30 Haziran 2022
Dergi ismi: Sürdürülebilir Çevre Dergisi
Yayın sayfa url: https://dergipark.org.tr/tr/pub/cevder/issue/70831/1100733
Yayın pdf linki: https://dergipark.org.tr/tr/download/article-file/2363020
