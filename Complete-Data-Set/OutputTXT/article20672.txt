Makale Başlığı: Okul Sosyal Hizmeti Bağlamında Dışsal Davranış Problemi Olarak Şiddet: Sakarya’da Bir Araştırma
Özet: Bu çalışma; okullarda sıklıkla karşılaşılan şiddet olaylarının, ilköğretim öğrencilerinin şiddet algılarının, şiddete maruz kalma ve uygulama durumlarının, şiddet ile karşılaşmaları halinde verebilecekleri tepkilerin, eğitim-öğretim gördükleri okulun güvenliğine dair düşüncelerinin, öğretmenleri ve rehberlik servisi ile iletişim düzeylerinin, okul personelinin “şiddet” temalı çalışmalarına dair düşüncelerinin, okulda görev yapan öğretmenlerin şiddet algılarının, öğrencilerin şiddete maruz kalma veya şiddet uygulama durumları konusundaki gözlemlerinin, şiddet mağduru veya şiddet uygulayan öğrencilerin başarı düzeyleri hakkındaki düşüncelerinin sosyal hizmet perspektifi ile incelenmesi amacıyla yapılmıştır. Araştırma, Zübeyde Hanım Ortaokulunda öğrenim gören 10 öğrenci ve 10 öğretmen olmak üzere toplamda 20 katılımcı ile gerçekleştirilmiştir. Araştırmada güdümlü örnekleme yöntemi kullanılmıştır. Örneklemi oluşturan katılımcılara 6 sorudan oluşan yarı yapılandırılmış mülakat formu uygulanmış olup verilerin çözümlenmesinde betimsel analiz tekniğinden yararlanılmıştır. Şiddet ve okul sosyal hizmeti odağında yürütülen bu araştırmada; öğrenci ve öğretmenlerin okul ortamlarında karşılaştıkları şiddet olaylarına yönelik bakış açılarına ilişkin veriler incelenmiş, okul sosyal hizmeti bağlamında çözüm önerileri sunulmuştur. Bulgular; okullarda öğrencilerin şiddetin türlerine dair kapsamlı bilgilerinin olmadığını, şiddet temalı çalışmaların öğretmenler tarafından sınırlı gerçekleştirilmesi nedeniyle öğrencilerin şiddet bilinci konusunda farkındalık düzeylerinin de sınırlı olduğunu, okul sosyal hizmeti uygulamasına ihtiyaç duyulduğunu göstermiştir.
Yazar isimleri: ['Hilal KURT']
Yayın Yılı: 27 Ekim 2022
Dergi ismi: Namık Kemal Üniversitesi Sosyal Bilimler Meslek Yüksek Okulu Dergisi
Yayın sayfa url: https://dergipark.org.tr/tr/pub/nkusbmyo/issue/73213/1153502
Yayın pdf linki: https://dergipark.org.tr/tr/download/article-file/2573496
