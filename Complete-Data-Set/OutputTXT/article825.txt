Makale Başlığı: ULUSLARARASI ÖĞRENCİLERİN BURSLANDIRILMASINDA KAMU KURUMLARININ ROLÜ (YURT DIŞI TÜRKLER VE AKRABA TOPLULUKLARI BAŞKANLIĞI ÖRNEĞİ)
Özet: Dünya ülkeleri diğer ülkelerle etkileşimlerini artırmak ve kendi dillerini, kültürlerini uluslararası mecraya taşımak amacıyla çeşitli kültürel faaliyetlerde bulunmaktadırlar. Bu faaliyetler kapsamında dünyanın farklı ülkelerinde enstitüler açmakta, üniversitelerde kendi dil ve kültürleriyle ilgili bölümler açmakta ve bunların yanı sıra çeşitli kültürel faaliyetlerde bulunmaktadır. Dünya ülkelerinin yürüttüğü bu faaliyetler kültürel diplomasi olarak adlandırılmaktadır. Kültürel diplomasi ise duyguların, düşüncelerin, geleneklerin, göreneklerin ve kültürlerin karşılıklı olarak paylaşımıdır. Kültürel diplomasi, ilgili ülkenin kültürünün daha etkin bir şekilde tanıtılmasına, ilgili ülkenin dilinin uluslararası mecraya taşınmasına, ilgili ülkenin diğer ülkelerle çeşitli alanlarda iş birliği yapmasına katkı sağlar. Bu kapsamdaki faaliyetlere öğrencilerin burslandırılması, öğrenci değişim programları, kültür merkezleri, konferanslar, konserler, fuarlar, sergiler, ülke tanıtım etkinlikleri örnek olarak verilebilir.Türkiye’de kültürel diplomasi faaliyetleri 1990’lı yıllardan itibaren hız kazanmaya başlamış ve 2000’li yıllardan itibaren büyük bir ivme kazanmıştır. Türkiye, dünya ülkeleriyle kültür merkezleri, eğitim kurumları, yatırımlar, yardımlar ve kültürel faaliyetler, burslar aracılığıyla etkin bir kültürel diplomasi yürütmektedir. Bu kapsamda yürütülen uluslararası öğrencilerin burslandırılması faaliyetinde Yurtdışı Türkler ve Akraba Toplulukları Başkanlığı önemli bir rol üstlenmektedir.Bu çalışmada ise Yurtdışı Türkler ve Akraba Toplulukları Başkanlığı’nın uluslararası öğrencilerin burslandırılması kapsamında yürüttüğü faaliyetler ele alınacak ve bu faaliyetlerin daha etkin bir şekilde sürdürülmesi için önerilerde bulunulacaktır.
Yazar isimleri: ['Abdulmuttalip IŞIDAN']
Yayın Yılı: 23 Mayıs 2022
Dergi ismi: Akdeniz Havzası ve Afrika Medeniyetleri Dergisi
Yayın sayfa url: https://dergipark.org.tr/tr/pub/akaf/issue/69947/1103415
Yayın pdf linki: https://dergipark.org.tr/tr/download/article-file/2374089
