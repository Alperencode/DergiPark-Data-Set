Makale Başlığı: Öğretmenlerin Toplumsal Cinsiyet Algılarının Meta-tematik ve Duygu Analizi ile İncelenmesi
Özet: Bu çalışmanın amacı, öğretmenlerin toplumsal cinsiyet algısını meta-tematik ve duygu analizi yardımıyla ortaya koymaktır. Bu amaçla, Yükseköğretim Kurulu Ulusal Tez Merkezi ve Google Akademik veri tabanlarından yararlanılarak öğretmenlerin toplumsal cinsiyete ilişkin görüşlerini konu alan nitel çalışmalar analiz edilmiştir. Doküman incelemesi kapsamında araştırmaya dahil edilen çalışmalar içerik analizi kullanılarak çözümlenmiştir. Araştırma sonucunda toplumsal cinsiyete ilişkin öğretmen algıları hissedilen, yansıtılan ve beklenen olarak isimlendirilmiş üç ana tema ve ana temaları açıklamaya yönelik oluşturulan alt temalar çerçevesinde incelenmiştir. Öğretmenlerin toplumsal cinsiyete ilişkin hissettikleri dışlanma, güçsüzlük, saygısızlık, var olma çabası ve konumlandırılma alt temaları ile yansıttıkları yeniden üretim, ötekileştirme, kabuller, konumlandırma, farkındalık ve mesleki gelişim engelleri alt temaları ile beklentileri ise dahil olma alt teması ile açıklanmıştır. Araştırmanın sonucunda öğretmenlerin toplumsal cinsiyet eşitsizliğini mikro düzeyde örgütlerinde makro düzeyde toplumsal yaşamda hissettikleri, fakat ataerkil topluma ilişkin kalıp yargıları çerçevesinde bilinçli ya da bilinçsiz toplumsal alanlarda yeniden ürettikleri görülmüştür. Bununla birlikte bu yeniden üretime ilişkin farkındalık geliştirdikleri ve bu farkındalıkla hareket ettikleri sonucuna da ulaşılmıştır. Öğretmenlerin beklentilerinin ise toplumsal yaşama dahil olmalarının önündeki engel olan eril tahakkümün ortadan kalkması olduğu söylenebilir. Duygu analizine göre metinlerin baskın tonunun nötr olduğu, metinde hiçbir duygunun ima edilmediği, katılımcıların ifadeler açısından objektif olabileceğini ima ettiği bulunmuştur
Yazar isimleri: ['Tuba AKPOLAT', 'Volkan DURAN']
Yayın Yılı: 25 Haziran 2022
Dergi ismi: Marmara Üniversitesi Atatürk Eğitim Fakültesi Eğitim Bilimleri Dergisi
Yayın sayfa url: https://dergipark.org.tr/tr/pub/maruaebd/issue/70517/1061149
Yayın pdf linki: https://dergipark.org.tr/tr/download/article-file/2205259
