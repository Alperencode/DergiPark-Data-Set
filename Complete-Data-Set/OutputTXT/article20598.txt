Makale Başlığı: Joseph CAMPBELL, Mitsel İmge. (Çev. Ogün Baştürk, Yunus Emre Ceren), İstanbul: Kabalcı Yayıncılık, 2022, ISBN: 978-605-9872-91- 1, 592 sayfa.
Özet: Joseph Campbell’ın en önemli çalışmalarından biri olarak gösterilen ve 1974 yılında ilk baskısı yapılan The Mythic Image kitabı, Ogün Baştürk ve Yunus Emre Ceren tarafında Türkçeye çevrilmiş ve 2022 yılında Kabalcı Yayınları arasından çıkmıştır. Eser, Düş Olarak Dünya, Bir Kozmik Düzen Fikri, Lotus ve Gül, İçsel Işığın Dönüşü, Kurban ve Uyanış başlıklı altı bölümden müteşekkildir. Çalışmada incelenen hususlar özelinde 421 görsele yer verilmiştir. Görsellerin mitolojik ve sembolik anlamları çeşitli şairlerden (Dante vd.) alıntılanan şiirlerle desteklenmiş, görsel ile metin arasında bir bağ kurularak durum ve olaylar yorumlanmaya çalışılmıştır. Böylece mitsel imgeler ile sanat eserlerinin ilişkisi gün yüzüne çıkarılmıştır. Bunun yanı sıra incelemeler birçok efsane, mitoloji, destan metniyle zenginleştirilmiş ve metinler, görsellerin anlaşılması bağlamında ilgili kısımlarda okurun dikkatine sunulmuştur. J. Campbell çalışmasında çok yönlü bir bakış açısı benimsemiş; heykel, vazo, mezar taşlarından mağara, anıt, tapınak, halı resimleri, vitray süslemelerine kadar birçok farklı görsele, insanlık tarihine damga vurmuş Sümer, Akad, Babil, Maya, Aztek gibi eski medeniyetlerin inanç dünyalarına, Hint, Yunan, Mısır ve Çin’i içine alan geniş bir coğrafyada insanların icra ettikleri ritüellere yer vermiştir. Çalışma temel olarak dini inanç ve uygulamaların farklı görsellere yansıması ve bu doğrultuda oluşturulan anlam dünyasının karşılaştırmalı olarak incelenmesi üzerine kuruludur.
Yazar isimleri: ['Muhammet Nuri CEYLAN']
Yayın Yılı: 11 Aralık 2022
Dergi ismi: Milli Folklor
Yayın sayfa url: https://dergipark.org.tr/tr/pub/millifolklor/issue/73825/1143816
Yayın pdf linki: https://dergipark.org.tr/tr/download/article-file/2538443
