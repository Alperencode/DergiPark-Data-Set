Makale Başlığı: COVİD-19 PANDEMİSİ DÖNEMİNDE İMALAT SANAYİNDE E-PAZARLAMA YÖNELİMİ: CİRONUN DÜZENLEYİCİLİK ROLÜ
Özet: E-pazarlama yönelimi dijital çözümlerin pazarlama faaliyetlerine entegre olduğu yeni dönem pazarlama anlayışıdır. Bu bütünleşik pazarlama anlayışı Covid-19 pandemi döneminde pek çok işletme için tercih edilen bir yaklaşım olmuştur. E-pazarlama aktivitelerinin maliyet avantajı ve erişim kolaylığı ile pandemi krizinde ortaya çıkan finansal daralmaya çözüm sunabileceği düşünülmektedir. Bu amaçla çalışmada Ankara ili OSTİM Organize Sanayi Bölgesinde faaliyet gösteren 100 firmanın Covid-19 pandemi süreci ile birlikte e-pazarlama faaliyetlerine yönelimi incelenmiştir. Aynı zamanda e-pazarlama yöneliminin firmaların karlılığı üzerindeki etkisi ve firma cirolarının bu ilişkideki rolü araştırılmıştır. Bu kapsamda firmalardan anket yöntemiyle kesitsel olarak veri toplanarak nicel analizler gerçekleştirilmiştir. Elde edilen bulgulara göre e-pazarlama yönelimi ve kârlılık arasında pozitif ve anlamlı bir ilişki görülürken; cironun bu ilişki üzerinde düzenleyicilik rolü olduğu ortaya çıkmıştır. Düşük ciroya sahip firmalarda e-pazarlama yöneliminin etkisi daha yüksek iken; yüksek cirolu firmalar da bu etki daha düşük seviyededir.  Çalışma ile ortaya konan dikkat çekici sonuçların hem alan araştırmacıları hem de pazarlama yöneticilerine katkı sunması arzu edilmektedir.
Yazar isimleri: ['Begum SAHİN', 'Rıza BAYRAK']
Yayın Yılı: 30 Eylül 2022
Dergi ismi: Erciyes Akademi
Yayın sayfa url: https://dergipark.org.tr/tr/pub/erciyesakademi/issue/72599/1151910
Yayın pdf linki: https://dergipark.org.tr/tr/download/article-file/2568397
