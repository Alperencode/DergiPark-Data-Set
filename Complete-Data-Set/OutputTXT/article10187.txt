Makale Başlığı: Matematik Öğretiminde Dijital Teknoloji Kullanımının Matematik Motivasyonunu Artırmadaki Etkililiği: Bir Meta-Analiz Çalışması
Özet: Bu araştırmada, matematik öğretiminde dijital teknoloji kullanımının matematik motivasyonunu artırmadaki etkililiğini belirlemek amaçlanmıştır. Bu amaç doğrultusunda matematik öğretiminde dijital teknoloji kullanımının öğrencilerin matematik motivasyonu üzerindeki etkisini inceleyen deneysel araştırmalar meta-analiz yöntemiyle incelenmiştir. Araştırmanın verileri veri tabanlarında tarama yapılarak dâhil edilme kriterlerini sağlayan 11 çalışmadan elde edilmiştir. Bu çalışmalardan ise 13 etki büyüklüğü hesaplanmıştır. Bu araştırmada sadece Türkiye’de yapılmış çalışmalar incelenmiştir. Dâhil edilme ölçütlerini sağlayan çalışmaların analizlerinde kodlama formu kullanılmıştır. Araştırmanın verilerinin analizinde Comprehensive Meta-Analysis Software (CMA) programından yararlanılmıştır.  Araştırmada etki büyüklükleri Hedges’ g katsayısı temelinde ve rastgele etkiler modeline göre hesaplanmıştır. Bulgulara göre matematik öğretiminde dijital teknoloji kullanımının öğrencilerin matematik motivasyonu üzerindeki etkisi 0.570 olarak belirlenmiştir. Bu bulguya göre matematik motivasyonunun artırılmasında öğretimde dijital teknoloji kullanımının orta düzeyde etkili olduğu anlaşılmaktadır. Ayrıca elde edilen bulgulara göre etki büyüklükleri arasında eğitim kademesine göre anlamlı bir farklılık görülmemiştir. Öğrencilerin matematik dersine yönelik motivasyonlarının artırılması için matematik derslerinde dijital araçların kullanılması önerilebilir.
Yazar isimleri: ['Feyyaz ÖZTOP']
Yayın Yılı: 30 Haziran 2022
Dergi ismi: Karaelmas Eğitim Bilimleri Dergisi
Yayın sayfa url: https://dergipark.org.tr/tr/pub/kebd/issue/70876/1071030
Yayın pdf linki: https://dergipark.org.tr/tr/download/article-file/2244047
