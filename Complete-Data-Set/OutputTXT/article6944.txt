Makale Başlığı: Hypericum perforatum (Sarı Kantaron) ve Nigella sativa (Çörek Otu) Yağlarının Tip-1 Diyabetik Farelerde Yara İyileşmesi Üzerine Etkisi
Özet: Yara iyileşmesi, hayvan ve insan sağlığında iyi tanınan terapötik bir durumdur. Sunulan çalışma STZ (streptozotosin) ile indüklenen diyabetik farelerde Nigella sativa (çörek otu, NS) ve Hypericum perforatum (sarı kantaron, HP) yağının deri yarası iyileşmesi üzerine etkilerinin araştırılmasını amaçladı. Bu amaçla, 25 adet erkek BALB/c ırkı fare gruba ayrıldı: i. Hypericum perforatum (HP), ii. Nigella sativa (NS), iii. Fizyolojik tuzlu su (%0,9 NaCI, NSS), iv. Natürel sızma zeytinyağı (OL) ve v. Fusidik asit-Centella asiatica kremi (FM) olacak şekilde beş gruba ayrıldı. Tip-1 diyabeti indüklemek için intraperitoneal olarak tek doz (200 mg/kg) STZ uygulandı. Diyabet indüksiyonunundan sonra farelerin sırt bölgelerinde dermal biyopsi punch kullanılarak altı simetrik eksizyon yarası oluşturuldu. Yaralar 21 gün boyunca her üç günde bir fotoğraflandı ve günlük yara küçülme oranlarını piksel değeri olarak elde etmek için bu fotoğraflar yazılım aracılığı ile analiz edildi. Çalışmanın 1. ve 21. günlerinde yara dokuları diseke edildi ve ELISA ile hidroksiprolin ve total protein düzeyleri ölçüldü. HP, NSS ve FM grupları ile NS grubu fareler arasında hidroksiprolin değişim oranlarında istatistiksel olarak anlamlı farklılıklar bulundu (P<0,05). Yara kapanma oranında ise sadece NS ile OL grupları arasında istatistiksel olarak anlamlı bir farklılık tespit edildi (P<0,05). Bu çalışmanın sonuçları, topikal olarak uygulanan HP ve NS'nin farelerde tip-1 diyabetik koşullarda yara iyileştirici etkileri olmayabileceğini göstermiştir.
Yazar isimleri: ['İbrahim AKIN', 'Yalçın Alper ÖZTURAN', 'Cansu AKDOĞAN', 'Yılmaz KALKAN', 'Aykut Göktürk ÜNER']
Yayın Yılı: 15 Mayıs 2022
Dergi ismi: Harran Üniversitesi Veteriner Fakültesi Dergisi
Yayın sayfa url: https://dergipark.org.tr/tr/pub/huvfd/issue/69895/1031065
Yayın pdf linki: https://dergipark.org.tr/tr/download/article-file/2109786
