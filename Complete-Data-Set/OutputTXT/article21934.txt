Makale Başlığı: Varikoselli Hastalarda Venöz Yetmezlik İnsidansı
Özet: Varikosel, spermatik korddaki pampiniform pleksusun dilatasyonuyla ortaya çıkan ciddi bir hastalıktır. Ven duvarlarında inflamasyon, kapakçıkların yokluğu veya görevini uygun biçimde yapamaması ve proksimal venlerde basınç artışı suçlanan başlıca unsurlardır. Kronik venöz yetmezlik de, venöz sistemin başka bir hastalığıdır. Varikoseldeki gibi, variköz venlerin etiyolojisinde de kapakçıkların düzgün çalışmaması, ven duvarlarının inflamasyonu gösterilmektedir. Biz kalp damar cerrahisine polikliniğe gelen geçmişinde varikosel tanısı olan 18 hastayı safenofemoral yetmezlik açısından değerlendirdik. Kasım 2012 ile Temmuz 2013 tarihleri arasında Mardin Devlet Hastanesi ve Kızıltepe Devlet Hastanesi Kalp Damar Cerrahisi Polikliniğine başvuran hastalar retrospektif olarak incelendi. Geçmişinde varikosel tanısı konmuş ve kalp damar cerrahisi polikliniği tarafından alt ekstremite venöz doppler ultrasonografi tetkiği istenen 18 hasta, klinik ve demografik özellikleri kaydedilerek, çalışmaya dahil edildi. Hastaların 12’sinde sol tarafta, 5’inde sağ tarafta ve 1’inde bilateral varikosel vardı. Çalışılan grup arasında 10 hastada (% 55,5) safenofemoral bileşkede tek taraflı ya da iki taraflı kapak yetersizliği görüldü. Toplamda 36 safeno femoral bileşkenin 13'inde (% 36,1) yetmezlik görüldü. Çalışmamızda, varikoselli hastalarda yüksek oranda safenofemoral bileşke yetmezliği görüldü ki, her iki durumda kapak yetmezliğinde meydana gelmektedir. Diğer birçok yayınlanmış veri çalışmamızdaki varikosel ve safenofemoral bileşke yetmezliği arasındaki ilişkiyi doğruladı. Bütün bu bulgular, varikosel ve venöz yetmezliğin lokal hastalıktan ziyade sistemik bir venöz yetmezliğin belirtisi olabileceğini göstermektedir.
Yazar isimleri: []
Yayın Yılı: 12 Temmuz 2016
Dergi ismi: Uluslararası Klinik Araştırmalar Dergisi
Yayın sayfa url: https://dergipark.org.tr/tr/pub/ukad/issue/22385/239660
Yayın pdf linki: https://dergipark.org.tr/tr/download/article-file/208122
