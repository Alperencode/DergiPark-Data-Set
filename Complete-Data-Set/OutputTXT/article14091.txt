Makale Başlığı: COVID-19’UN GAZETE HABERLERİNE YANSIMASI: BİR GAZETE ÖRNEĞİ
Özet: Covid-19 hastalığının anlaşılıp açıklanmasında yazılı basının önemli bir temsil alanı olduğunu söylemek mümkündür. Covid-19’un ciddi bir sağlık sorunu olarak tanımlanması ve tüm dünyayı etkisi altına alması nedeniyle yazılı basın açısından da önemli bir haber nesnesi haline dönüşmüştür. Yapılan çalışmada, Covid-19’a yönelik haberleri tespit etmek için yüksek tirajlı bir gazete incelenmiştir. Verileri analiz etmek için gazetenin resmi internet sayfalarında yer alan mevcut arşivlerine yeniden eskiye sıralanarak ulaşılmıştır. Araştırmada gazetenin 1 Eylül - 30 Eylül 2020 tarihleri arasında günlük yayım yapan Covid-19 konulu 552 gazete haberine erişilmiştir. Gazete haberlerinden 462 tanesi ‘’Covid-19’a yönelik açıklama yapan’’ haberleri kapsarken, 90 tanesi ‘’Covid-19’a yakalanan pozitif vakaları’’ kapsamaktadır. Toplanan verileri ise analiz edebilmek için MAXQDA 2020 nitel veri analiz programına yüklenilmiş ve betimsel istatistiki yöntemler sayesinde analizi gerçekleştirilmiştir. MAXQDA 2020 nitel veri analiz programında tematik kodlama yapılarak içerik analizi değerlendirilmiş ve bulgular yorumlanmıştır. Çalışmanın sonucuna göre ise; Covid-19’la ilgili Türkiye’nin genelini yansıtabilecek çalışmalarda saptanan sonuçlarla benzerlik göstermektedir.
Yazar isimleri: ['Tuba ARSLAN', 'Dilek ŞAHİN']
Yayın Yılı: 4 Nisan 2022
Dergi ismi: Sosyal Araştırmalar ve Yönetim Dergisi
Yayın sayfa url: https://dergipark.org.tr/tr/pub/sayod/issue/69284/976413
Yayın pdf linki: https://dergipark.org.tr/tr/download/article-file/1899553
