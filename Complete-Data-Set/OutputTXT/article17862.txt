Makale Başlığı: Büyükbaş Hayvancılık İşletmelerinin Mevcut Durumu, Teknik ve Ekonomik Yapısı, Sorunları ve Çözüm Önerileri Üzerine Bir Araştırma  (Tokat İli Merkez İlçe Örneği)
Özet: Bu araştırma ile Tokat ili Merkez ilçesinde bulunan büyükbaş hayvancılık yapan işletmecilerin sosyo-ekonomik yapılarını ortaya koymak ve işletmelerin mevcut arazi varlığı, gübre saklama alanı gibi mevcut durumlarını belirlemek amaçlanmıştır. Bu amaç için 200 büyükbaş hayvan işletmesinin işletmecileri ile yüz yüze görüşülmüştür. İşletmecilerin yaş ortalamasının 52,91 olduğu ve üreticilerin %39,50’sinin ilkokul mezunu olduğu belirlenmiştir. İşletmelerde %80’inde hem süt üretimi hem de et üretimi yapılmaktadır. İşletmelerin %44’ünde gübre muhafaza alanı ve %26’sında sağım ünitesinin mevcut olduğu belirlenmiştir. İşletmelerin %60,50’si hayvanlarını hayvan pazarında satmakta ve %55’i ise hayvan satışında sorun yaşamaktadır. Süt üretiminde bulunan işletmelerin %38’i sütü toptancıya satmaktadır. Bu sonuçlar doğrultusunda üreticinin en büyük sıkıntısı olan yem ve yem masrafı üzerine bir destek politikası geliştirilmesi önerilebilir ya da kaliteli yem yetiştirmek üzere kurs/seminerler düzenlenebilir. Böylelikle işletmeler yem konusunda kendi kendine yeten işletmeler haline getirilebilir. Üstünde durulması gereken bir başka konu ise hijyenin yeterli olmaması ve ahır varlığının az olması sonucunda hayvan kaybının yüksek olmasıdır. Ayrıca gübre saklama depolarının azlığı çevre kirliliği gibi önemli konulara sebep olmaktadır.
Yazar isimleri: ['Rüveyda YÜZBAŞIOĞLU']
Yayın Yılı: 6 Eylül 2022
Dergi ismi: Ziraat Mühendisliği
Yayın sayfa url: https://dergipark.org.tr/tr/pub/zm/issue/72445/1024967
Yayın pdf linki: https://dergipark.org.tr/tr/download/article-file/2086644
