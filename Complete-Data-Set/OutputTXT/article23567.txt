Makale Başlığı: Dönüşüm’ün Varoluşçu Terapinin Temel Kavramları Açısından İncelenmesi
Özet: Varoluşçu psikoterapi, bilişsel davranışçılık veya psikanaliz gibi bağımsız bir terapi "okulu" değil, diğer yaklaşımlarla bütünleştirilebilen bir terapi biçimidir. Psikoterapi için yeni bir kurallar dizisi sunan teknik bir yaklaşım olmaktan ziyade, tüm terapilerin bir parçası olabilecek veya belki de olması gereken insan deneyimi hakkında bir düşünme biçimini temsil eder. Bu çalışmada, Franz Kafka’nın Dönüşüm adlı eserinin Varoluşçu Terapinin alanları “Umwelt” , ”Mitwelt” , “Eigenwelt” ve Varoluşçu Terapideki ölüm, kaygı, özgürlük, seçim ve sorumluluk, dünyada var olma, özgünlük ve otantiklik, soyutlanma ve sevme, anlam ve anlamsızlık, kendine yabancılaşma kavramları ile incelenmesi amaçlanmıştır. Çalışmada nitel araştırma yöntemlerinden doküman analizi tekniği kullanılmıştır. Eserde Varoluşçu Terapinin alanları ve kavramlarıyla açıklanabilecek kısımlar belirlenmiş, kavramlar açıklanmış ve bu kısımlar Varoluşçu Terapiye göre değerlendirilmiştir. Ruh sağlığı alanında çalışıp Varoluşçu ekol ile ilgilenen araştırmacılar için, danışanlara okutulacak bir ev ödevi olarak Kafka’nın Dönüşüm adlı eseri önerilebilir.
Yazar isimleri: []
Yayın Yılı: 21 Haziran 2022
Dergi ismi: Ondokuz Mayıs Üniversitesi Kadın ve Aile Araştırmaları Dergisi
Yayın sayfa url: https://dergipark.org.tr/tr/pub/okad/issue/70010/1118224
Yayın pdf linki: https://dergipark.org.tr/tr/download/article-file/2434646
