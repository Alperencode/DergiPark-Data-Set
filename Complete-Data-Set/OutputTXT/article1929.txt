Makale Başlığı: Çift Dillilik Bağlamında Suriyeli Mülteci Öğrenciler ve Kilis İli Örneği
Özet: Kilis, Güneydoğu Anadolu ile Akdeniz’in birleşim noktasında bulunan ve Suriye sınırına sıfır noktasında yer alan serhat bir şehirdir. Bu küçük şirin Anadolu kenti Suriye göçünden evvel kendi içerisinde farklı kültürlere kapalı Türkmen ve Sünni nüfustan oluşan, kendine özgü demografik yapısı olan bir şehirdi. Ancak Suriye’deki iç savaş münasebetiyle Türkiye’ye sığınan mülteciler ağırlıklı olarak Kilis Öncüpınar Sınır Kapısından geçerek Anadolu’nun muhtelif şehirlerine sığınmışlardır. Ancak Kilis’i diğer Anadolu şehirlerinden ayıran yegâne fark kendi nüfusundan fazla mülteciye ev sahipliği yapmasıdır. Bu şehirde ilkokuldan üniversiteye kadar anadili Arapça olup sonradan Türkçe öğrenen öğrenciler iki dilli kabul edilebilir. Bu öğrenciler başta kendilerine özel açılan okullarda eğitim görmekteyken günümüzde Türk nüfusuyla aynı sınıflarda tümüyle ortak dersler görmektedirler. Bu durumda özellikle bazı okullarda sınıfın yarısını ve bazen yarıdan fazlasını mülteci, geri kalanı da Türk öğrenciler oluşturmaktadır. Faklı dil konuşan öğrencilerin aynı sınıfta eğitim almaları münasebetiyle iletişimde bazı sıkıntılar olsa da genellikle bir müddet sonra bu sıkıntılar yerini iki dilli insanlara bırakmaktadır. Bu insanlar ileride muhtemeldir ki her iki dili de akıcı konuşabilen, farklı kültürlere açık ve onları benimsemiş örnek insanlar olarak karşımıza çıkacaktır.
Yazar isimleri: ['Hüseyin DOĞRAMACIOĞLU']
Yayın Yılı: 6 Temmuz 2022
Dergi ismi: Asia Minor Studies
Yayın sayfa url: https://dergipark.org.tr/tr/pub/asm/issue/71187/1065483
Yayın pdf linki: https://dergipark.org.tr/tr/download/article-file/2222356
