Makale Başlığı: SEZARYEN SCAR ENDOMETRİOZİS: 10 OLGUNUN SUNUMU VE LİTERATÜR İNCELEMESİ
Özet: Amaç: Endometriozis, endometrial dokunun uterus dışı yerleşimlerde varlığı ile karakterize olup, üreme çağındaki kadınlarda nispeten sık görülen bir hastalıktır (%10-15). Bunun yanında sezaryen skar endometriozisi (CSE) nadiren görülür; hastalığın klinik görünümü esas olarak sezaryen insizyon hattında ağrılı bir kitle şeklindedir.Yöntem: CSE ön tanısı ile opere edilerek tanının histopatolojik olarak doğrulandığı 10 hasta klinik ve histopatolojik özellikleri açısından değerlendirildi.Bulgular: Hastaların yaş ortalaması 35 (min-maks:22-45) idi. Ağrı semptomları hastaların altısında (%75) siklik, 2'sinde (%25) nonsiklik karakterdeydi. Ortalama hastalığın görülme süresi (son sezaryen ile semptomların başlangıcına kadar geçen süre) 44,6 (min-maks:6-88) ay ve semptomlar ile ameliyat arasındaki ortalama süre 28,9 (min-maks:2-60) ay idi. Altı hastada (%60) endometrioma insizyonun sağ köşesinde, 4 hastada ise (%40) soldaydı. Endometriomaların tamamı soliter yapıda izlendi. Ortalama hastanede kalış süresi 2,5 (min maks:1-6) gündü.Sonuç: Endometriotik odakların, 1 cm güvenlik sınırı ile eksizyonu uygun bir küratif tedavi seçeneği olabilir.
Yazar isimleri: ['Emin Levent AKSOY', 'Nigar ALMADADOVA', 'Mehmet Sühha BOSTANCI', 'Osman KÖSE', 'Gözde ÇAKIRSOY ÇAKAR']
Yayın Yılı: 31 Ağustos 2022
Dergi ismi: Karya Journal of Health Science
Yayın sayfa url: https://dergipark.org.tr/tr/pub/kjhs/issue/72363/1024762
Yayın pdf linki: https://dergipark.org.tr/tr/download/article-file/2085878
