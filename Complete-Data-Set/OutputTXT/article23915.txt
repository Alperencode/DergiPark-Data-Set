Makale Başlığı: FLÖRT ŞİDDETİ VE EBEVEYNLİK STİLLERİ ARASINDAKİ İLİŞKİ: ÜNİVERSİTE ÖĞRENCİLERİ
Özet: Anne ve babaların çocuklarını yetiştirirken sergiledikleri tutumlarda kendi çocukluğunda algıladığı ebeveyn tutumları etkili olmaktadır. Anne ve babaların büyüdüğü aile ortamı yetişkinlikte kendi kurdukları ailelerinin de örneğini oluşturmaktadır. Çocukluk evresinde görülen ebeveyn ilişkisinin etkisi yetişkinlik döneminde sürmektedir. Bu açıdan artık yetişkin olan birey, kendi ilişkisi içinde de ebeveynlerini rol model olarak benimsemektedir. Bu dönemde görülen ebeveynler arasında saygı, sevgi, çocuğun da duygusal yönden gelişimine katkı sağlamaktadır. Bireyin şiddete dair tutumlarının ilk şekillendiği yer aile ortamıdır ve şiddeti ortaya çıkaran sebepler flört şiddetinde de geçerlidir. Bu çalışmada flört şiddeti ve ebeveynlik stilleri arasındaki ilişki değerlendirilmiştir. Alan araştırmasında 482 üniversite öğrencisi ile görüşülerek bazı sonuçlara ulaşılmıştır. Ebeveyn stilleri ve flört şiddeti arasındaki ilişki değerlendirildiğinde, demokratik tutuma yakın boyut olarak anne kabul ilgi boyutu ile psikolojik ve cinsel şiddet arasında korelasyon ilişkisi tespit edilmiştir. Diğer taraftan kategorik olarak her bir ebeveyn stili için 4’lü ayrım ile bakıldığında üniversite gençlerinin flört şiddetine dair olumsuz tutum anne izin verici şımartan ile baba otoriter ebeveyn stilini algılayanlarda daha yüksektir.
Yazar isimleri: ['Sabina BAYRAMOVA', 'Gamze AKSAN']
Yayın Yılı: 28 Kasım 2022
Dergi ismi: Toplum Ekonomi ve Yönetim Dergisi
Yayın sayfa url: https://dergipark.org.tr/tr/pub/teyd/issue/73560/1184432
Yayın pdf linki: https://dergipark.org.tr/tr/download/article-file/2689119
