Makale Başlığı: Taşkın Pik Debisinin Belirlenmesinde WinTR-55 Hidrolojik Modelinin Kullanımı: Kırklareli Vize Deresi ve Samsun Minöz Deresi Havzaları Örneği
Özet: İklim değişikliği, su kaynaklarını etkileyen başlıca parametredir. Bu parametre, kuraklık ve sel gibi ekstrem hidrolojik olayları şiddetlendirecektir. Tarımsal havzalarda muhtemel pik debilerin belirlenmesi, ürün kayıplarının önlenmesi açısından önemlidir. Tarımsal havzalara (hidrolojiye) uygun materyal ve yöntemin kullanıldığı, bu çalışmanın genel amacı; Windows Technical Release-55 (WinTR-55) modelinin tahmin gücünün başarısını belirlemektir. Bu çalışmada, Kırklareli Vize Deresi ve Samsun Minöz Deresi havzalarının verileri kullanılarak WinTR-55 modeliyle tahmin edilen pik debiler, gözlenen pik debilerle karşılaştırılmıştır. En başarılı tahmin; Vize Çayı havzasında %25 hata ile 100 yıllık tekerrür için, Minöz Çayı havzasında %2 hata ile 10 yıllık tekerrür için gerçekleşmiştir. Daha büyük pik debiler tahminlemeye eğilimli olan WinTR-55 yardımıyla, her bir tekerrür periyodunda gözlenen pik debilere kıyasla, daha büyük pik debiler tahmin edilmiştir. Böylece WinTR-55’in; Vize deresi ve Minöz deresi havzasında taşkın zararlarının önlenmesinde güvenle kullanılabileceği anlaşılmıştır. Sonuç olarak; Devlet Su İşleri (DSİ) gibi kamu kurumlarında hesaplanan pik debinin, WinTR-55 modeli yardımıyla yapılması önerilmektedir.  
Yazar isimleri: ['Çayan ALKAN']
Yayın Yılı: 30 Temmuz 2022
Dergi ismi: Doğal Afetler ve Çevre Dergisi
Yayın sayfa url: http://dacd.artvin.edu.tr/tr/pub/issue/71418/1040189
Yayın pdf linki: https://dergipark.org.tr/tr/download/article-file/2146654
