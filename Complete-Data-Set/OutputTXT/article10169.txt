Makale Başlığı: BANKACILIK SEKTÖRÜNDE TFRS 9 “FİNANSAL ARAÇLAR” STANDARDININ FİNANSAL VARLIKLARIN SINIFLANDIRILMASI VE ÖLÇÜMÜNE ETKİSİ
Özet: Türkiye Finansal Raporlama 9 (TFRS 9), Finansal Araçlar Standardının 1 Ocak 2018 tarihinden itibaren yürürlüğe girmesi ile birlikte, finansal varlıkların sınıflandırma ve ölçme safhasında değişiklikler yapılmıştır. Bu durum, TFRS 9’u uygulayacak işletmelerde ve bankaların finansal raporlamalarında önemli değişiklikler meydana gelmesine neden olmuştur. Bu çalışmanın amacı, TFRS 9 kapsamında 2018 döneminin ilk uygulamasında mevduat bankalarının bilanço ve gelir tablosu hesaplarında meydana gelen değişiklikleri ortaya çıkarmaktır. Türkiye’de faaliyet gösteren 32 adet mevduat bankasından çalışma kapsamı için uygun verilere sahip 18 tane mevduat bankası için detaylı analiz yapılmıştır. Seçilen mevduat bankalarının 2017 dönem sonu verileri ile 2018 dönem başı açılış verileri alınıp yatay analiz hareketli baz yıl yöntemi ile analiz edilmiştir. Bu analiz yöntemi ile TFRS 9’un finansal tablolardaki etkisi incelenmiştir. Sonuç olarak, finansal araçların kar veya zararda gerçeğe uygun değerlenmesi sonucunda bankaların çoğunda küçük tutarlı azalışlar gözlemlenmektedir. Diğer kapsamlı gelir yoluyla gerçeğe uygun değerleme genel olarak, negatif yönlü bir değişime itfa edilmiş maliyet uygulaması ise pozitif yönlü bir değişime neden olmuştur.
Yazar isimleri: ['Pelin MENGİ', 'Ebru SAYGILI', 'Seher GÖREN YARGI']
Yayın Yılı: 22 Haziran 2022
Dergi ismi: Karadeniz Teknik Üniversitesi Sosyal Bilimler Enstitüsü Sosyal Bilimler Dergisi
Yayın sayfa url: https://dergipark.org.tr/tr/pub/sbed/issue/70445/1004112
Yayın pdf linki: https://dergipark.org.tr/tr/download/article-file/2007554
