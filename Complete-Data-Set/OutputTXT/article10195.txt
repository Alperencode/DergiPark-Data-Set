Makale Başlığı: İçme Suyu Kaynaklarının Klor ve Klor Dioksit ile Dezenfeksiyonu Sonucu Meydana Gelen Dezenfeksiyon Yan Ürünleri Oluşumunun Araştırılması: İstanbul Örneği
Özet: Bu çalışmada içme suyu kaynaklarının klor (Cl2) ve klor dioksit (ClO2) ile oksidasyonu sonucu meydana gelen sırası ile trihalometan(THM), klorit (ClO2-) ve klorat (ClO3-) gibi dezenfeksiyon yan ürünleri (DYÜ) araştırılmıştır. Bu çalışmada analiz edilen suörnekleri İstanbul’un içme suyu kaynakları olan Terkos Gölü (TRG), Büyükçekmece Gölü (BÇG) ve Ömerli Baraj (ÖLB) sularındantoplanmıştır. Su örnekleri Cl2 ve ClO2 ile oksitlenerek verilen reaksiyon süreleri sonunda meydana gelen THM oluşumları tespitedilmiştir. TRG, BÇG ve ÖLB su örneklerinde doğal organik madde (DOM) içeriği ise toplam organik karbon (TOK), 254 nm’dekiultraviyole absorban (UV254) ve spesifik ultraviyole absorban (SUVA) parametrelerinin ölçümleri ile ortaya konulmuştur. Klorlanansu numunelerinde 24 saatlik reaksiyon süresi sonunda ve oda sıcaklığında (25 oC) ölçülen en yüksek THM konsantrasyonu (235,65μg/l) TRG ham sularında gözlemlenmiştir. Cl2 ile oksitlenen sulardaki THM miktarlarında artış meydana gelirken ClO2 ile oksitlenensu numunelerinde ise azalma trendi gözlenmiştir. Diğer yandan bu çalışmada su örneklerinin ClO2 ile oksitlenmesi sonucu meydanagelen ClO2- ve ClO3- gibi inorganik yan ürünlerin oluşumları değerlendirilmiştir. ClO2- ve ClO3- oluşum yüzdeleri sırası ile TRG’de%68,51-%13,21, BÇG’de %61,05-%12,28 ve ÖLB’de ise %69,87-%15,67 olarak tespit edilmiştir.
Yazar isimleri: ['Kadir ÖZDEMİR']
Yayın Yılı: 1 Haziran 2022
Dergi ismi: Karaelmas Fen ve Mühendislik Dergisi
Yayın sayfa url: https://dergipark.org.tr/tr/pub/karaelmasfen/issue/70131/959250
Yayın pdf linki: https://dergipark.org.tr/tr/download/article-file/1849341
