Makale Başlığı: LİSE ÖĞRENCİLERİNİN COVİD-19, YÜZ YÜZE EĞİTİM VE UZAKTAN EĞİTİM ALGILARI
Özet: Bu çalışmada; lise öğrencilerinin, Covid-19 Pandemisi ve bu pandeminin öğrenim hayatlarına etkisine ilişkin metaforik algılarınızın belirlenmesi amaçlanmaktadır. Bu araştırmada nitel araştırma yöntemi olgu-bilim (fenomolojik) desen kullanılmıştır. Araştırmanın çalışma grubunu 100 lise öğrencisi oluşturmaktadır. Verilerin toplanması için öğrencilerden ‘‘Covid-19…… gibidir; çünkü……’’, “Yüz yüze eğitim……gibidir; çünkü……’’ ve “Uzaktan eğitim…… gibidir; çünkü……’’ şeklindeki ifadeler pandemi sürecini dikkate alarak tamamlamaları istenmiştir. Elde edilen veriler içerik analizi ile belirli kategorilere ayrılmıştır. Bu kategoriler cinsiyet demografik değişkenine göre gruplara ayrılmıştır. Metafor formu metafor konusunda uzman bir uzmana inceletilmiş ve soru maddelerinin ölçme amacına uygun olup olmadığı hakkındaki görüşleri alınmıştır. Covid-19 algıları ‘sağlık’, ‘bulaşıcılık’, ‘doğal afet’, ‘bağımlılık’,  ‘canlı’, ‘kısıtlama’, ‘zarar’ ve ‘öldürme’ olmak üzere 8 kategoride toplanmıştır. Yüz yüze eğitim algıları ‘gıda’, ‘aydınlanma’, ‘bitki’, ‘etkileşim’, ‘şifa’ ve ‘iyimser bakış açısı’ olmak üzere 6 kategoride toplanmıştır. Uzaktan eğitim algıları ‘eğitim’, ‘edebiyat’, ‘teknoloji’, ‘kalitesiz’ ve ‘kötümser bakış açısı’ olmak üzere 5 kategoride toplanmıştır. Çalışmada kadınlar, erkeklere göre Covid-19 ile ilgili daha fazla olumsuz metafor oluşturmuştur. Yüz yüze eğitim ile ilgili kadınlar ve erkekler genel olarak pozitif algıya sahiptir. Çalışmada teknoloji kategorisinde en fazla erkekler, eğitim, edebiyat ve kalitesiz kategorilerinde en fazla kadınlar metafor oluştururken, kötümser bakış açısı kategorisinde erkekler ve kadınlar eşit metafor oluşturmuştur.
Yazar isimleri: ['Merve AYDINCI', 'S. Levent ZORLUOĞLU']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/1064883
Yayın pdf linki: https://dergipark.org.tr/tr/download/article-file/2220077
