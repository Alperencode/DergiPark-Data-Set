Makale Başlığı: Türk Tarih Tezi’nin Türk Müziği Tarihyazımına Etkileri
Özet: Tarih, geçmişten günümüze çeşitli ideolojiler çerçevesinde yazılmıştır. 1930’lu yıllardan itibaren Türk tarihyazımının çerçevesi kendine has milliyetçi karakteri ile Türk Tarih Tezi aracılığı ile çizilmiştir. Teze göre Türkler, “Orta Asya”da “medeniyet” kuran “ilk ırk”tır ve çeşitli “coğrafi ve iklim”sel nedenlerle “göç” etmek zorunda kalarak, gittikleri yerlere kurdukları “medeniyetlerini” de götürmüşlerdir. Türk tarihyazımına yön veren bu düşünceler ya da “iddia”lar aynı şekilde Türk müzik tarihinin yazımına da yön vermiştir. Tezde olduğu gibi Türkler, Orta Asya’da ilk müzik medeniyetini kurmuşlar, coğrafya ve iklim şartları nedenleri ile göç ettikleri yerlere müzik medeniyetini götürmüşlerdir. Dolayısıyla diğer milletler medeniyet konusunda Türklere borçludurlar. Bu çalışma, tezin Türk müzik tarihyazımı üzerindeki etkilerini ve tarihi yazılan konuların tarihsel-kültürel gerçeklerle olan mesafesini ortaya koymak amacıyla yapılmıştır.
Yazar isimleri: ['İdris ÇAKIROĞLU']
Yayın Yılı: 1 Temmuz 2022
Dergi ismi: Osmanlı Bilimi Araştırmaları
Yayın sayfa url: https://dergipark.org.tr/tr/pub/iuoba/issue/71064/1092315
Yayın pdf linki: https://dergipark.org.tr/tr/download/article-file/2328360
