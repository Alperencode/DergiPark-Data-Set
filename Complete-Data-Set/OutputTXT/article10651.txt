Makale Başlığı: RAMAZAN AYINDA ACİL SERVİSE RENAL KOLİK NEDENİYLE BAŞVURAN HASTALARIN KLİNİK VE LABORATUVAR BULGULARININ DEĞERLENDİRİLMESİ, TEK MERKEZLİ BİR ÇALIŞMA
Özet: AMAÇ: Bu çalışmada Ramazan ayında renal kolik (RK) nedeniyle acil servise başvuran hastaların demografik, laboratuvar ve radyolojik sonuçlarını değerlendirmeyi amaçladık.GEREÇ VE YÖNTEM: Bu retrospektif kesitsel çalışma, 2019 Ramazan ayı ve Ramazan ayından önceki 1 ay içinde acil servise RK tanısı ile başvuran hastaları içermektedir. Yaş, cinsiyet, başvuru saati, idrar tahlili sonuçları (eritrositüri, lökositüri, ketonüri, idrar dansitesi), radyolojik görüntülemede taş varlığı ve taşın üriner sistemdeki yeri kaydedildi. Hastalar, Ramazan öncesi aydaki hastalar (Grup 1, n = 83); Ramazan ayında oruç tutan hastalar (Grup 2, n = 55); ve Ramazan ayında oruç tutmayan hastalar (Grup 3, n = 37) olarak üç gruba ayrıldı.BULGULAR: Çalışmaya katılanların %52,6'sı Ramazan ayında ve %47,4'ü bir önceki ay içinde başvurdu. Gruplar arasında yaş, idrarda lökosit, keton, taş varlığı ve taşın lokalizasyonu açısından anlamlı fark yoktu (p> 0.05). Grup 3’te idrarda eritrosit anlamlı olarak düşüktü. Grup 2'de erkek oranı ve 16-24 saatleri arasında hasta başvuru sıklığı diğer gruplara göre daha yüksekti. Grup 1'in idrar yoğunluğu grup 2 ve 3'e göre anlamlı derecede düşük bulundu ancak grup 2 ve 3 arasında fark yoktu.SONUÇ: Oruç tutan hastaların renal kolik nedeniyle acil servise en sık 16-24 saatleri arasında başvurduğu bulundu. Grup 3'te idrarda eritrosit anlamlı olarak daha az bulundu. Ayrıca Ramazan ayında başvuran hastaların idrar dansitelerindeki yüksekliğin oruç ile değil artan hava sıcaklığı ile ilgili olduğunu düşünmekteyiz.
Yazar isimleri: ['Süleyman ERSOY', 'Fevzi YILMAZ', 'Erkan DULKADİROĞLU', 'Cihat YEL']
Yayın Yılı: 17 Ekim 2022
Dergi ismi: Kocatepe Tıp Dergisi
Yayın sayfa url: https://dergipark.org.tr/tr/pub/kocatepetip/issue/72939/1019228
Yayın pdf linki: https://dergipark.org.tr/tr/download/article-file/2064118
