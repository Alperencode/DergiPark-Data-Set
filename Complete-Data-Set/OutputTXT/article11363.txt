Makale Başlığı: Yeni Medyada Temel İlke ve Teknikleriyle Motion Grafik
Özet: İnternet ve dijital teknolojilerin gelişimi, tasarımcıların hem iletişim biçimlerini hem de tasarlama yöntemlerini bir dönüşüme uğratmıştır. Dijital dönüşümle birlikte ortaya çıkan “yeni medya” kavramı, iletişim ve tasarım diline yeni bir boyut kazandırmıştır. Günümüz görsel iletişim çağında durağan görüntülerden ziyade hareketli görüntülerin önem kazandığı dolayısıyla haraketli görüntülerin iletişimi daha güçlü ve etkili kıldığı görülmektedir. Çünkü klasik yöntemler, hızlı yaşam tarzına ve hızlı tüketim alışkanlığına sahip kitleleri etkilemek için yeterli olmamaktadır. Günümüzde insanların dijital ekranlara olan ilgisinin artmasına bağlı olarak tasarımlar da bu ekranlara göre şekillenmekte ve görsel iletişim tasarımında (grafik tasarımı) hareketli grafiklerin gittikçe önem kazandığı görülmektedir. Bugünün görsel kültürü saf ve durağan formlardan çok melez ve hareketli görüntü formlarından meydana gelmektedir. Farklı disiplinlerin temel ilke ve tekniklerinin bir araya gelmesi benzersiz yapıtlar üretilmesini sağlamaktadır. Grafik tasarım, sinematografi, animasyon vb. gibi farklı disiplinlerin etkileşimiyle oluşan, hem farklı içeriklerin (illüstrasyon, fotoğraf, animasyon, video ve ses gibi çoklu ortam bileşenleri) hem de temel ilke ve tekniklerin karıştırıldığı özgün grafik tasarım uygulamaları, bunun en belirgin görüldüğü örneklerdendir. Bu araştırmada yeni medyada hareketli grafiklerin kullanım alanları, hareketli grafiklerin temel kavramları, temel ilke ve teknikleri üzerinde durulmuştur. Bu kapsamda 30 Ağustos Zafer Bayramının 100. Yıl Tanıtım Örneği geliştirilmiştir. Geliştirilen bu uygulama, hareketli grafiklerin temel ilke ve tekniklerine göre nasıl gerçekleştirildiği betimlenerek, görsel örneklerle desteklenmiştir. Araştırmada elde edilen verilere göre hareketli grafiklerin gelecekte daha sık kullanılabileceği düşünüldüğünde, akademik anlamda hareketli grafikler ve etkileşimli hareketli grafik tasarımı hakkında daha fazla araştırma yapılması gerektiği söylenebilir. Bu araştırma biçimi, özgün uygulama örnekleri ortaya konulması yanında kullanılan programların veya kullanılabilecek özgün programların nasıl geliştirilebileceği konusunda da olmalıdır.
Yazar isimleri: ['Ceyda KURTEŞ', 'Levent MERCİN']
Yayın Yılı: 30 Haziran 2022
Dergi ismi: Medeniyet Sanat Dergisi
Yayın sayfa url: https://dergipark.org.tr/tr/pub/medeniyetsanat/issue/68010/1124925
Yayın pdf linki: https://dergipark.org.tr/tr/download/article-file/2462172
