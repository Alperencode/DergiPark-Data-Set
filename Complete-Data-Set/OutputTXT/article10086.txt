Makale Başlığı: YAPAY ZEKÂ ORTAMINDAKİ DIJİTAL KAMU YÖNETİMİNİN YOL HARİTASI
Özet: ÖZ: Nesnelerin interneti (IoT), büyük veri, makine öğrenimi (ML), kuantum bilişim, blok zincir ve yapay zeka (YZ) gibi yenilikçi teknoloji dalgaları, kişisel ve profesyonel ortamları ve uygulamaları derinden derine yeniden şekillendirmektedir. Mevcut iş sınıflarının ve kariyer uzmanlık alanlarının çoğunun ortadan kalkacağı ve tamamen farklı beceriler isteyen yeni yetkinliklerin isteneceği yeni bir dünya beklenmektedir. Kamu yöneticileri ve bürokrasi bu yıkıcı yeniliklerle başa çıkabilmek için karşılaşacakları zorluklara ne yazık ki hazırlıksız görünmektedir. Son birkaç yüzyılda gelişen mevcut hükümet yapılarının, kamusal uygulamaların, kurumsal sistemlerin ve iş süreçlerinin çoğu yakın gelecekte büyük olasılıkla geçersiz hale gelecektir. Gelişmiş ülkelerdeki hükümetler, Endüstri 4.0 ve Toplum 5.0’a uygun alt yapı, politika ve düzenleme hazırlıkları kapsamında tüm seviyelerde kamu idarelerinin iç yönetimini yeniden düzenlerken, politika tasarımını ve değerlendirmesini iyileştirmek için YZ kullanımının potansiyelini arttırma çabası içerisindedirler. Bu çalışmada, YZ teknolojisi ile meydana gelen potansiyel yıkıcı yenilikçi teknolojilerden dolayı hükümetlerin, vatandaşlarına en iyi şekilde nasıl hizmet edebileceklerini yeniden düşünmeleri ve kamu çalışanlarının da yenilikçi yetkinlik seviyelerini geliştirmeleri için zemin hazırlamaya zorlayıcı bir ihtiyaç olduğu savunulmaktadır. Böylece yenilikçi ve proaktif kamu hizmeti sunum modellerinin yolu açılabilir ve kaynakları kısıtlı kuruluşları tekrarlayan rutin işlerde ciddi bir şekilde rahatlatabilir.
Yazar isimleri: ['Ahmet EFE']
Yayın Yılı: 14 Ekim 2022
Dergi ismi: Kamu Yönetimi ve Teknoloji Dergisi
Yayın sayfa url: https://dergipark.org.tr/tr/pub/kaytek/issue/73022/1146989
Yayın pdf linki: https://dergipark.org.tr/tr/download/article-file/2551255
