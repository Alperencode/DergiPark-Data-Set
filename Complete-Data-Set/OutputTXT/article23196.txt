Makale Başlığı: İntratorasik Soliter Fibröz Tümör Nedeniyle Opere Edilen Hastaların Uzun Dönem Onkolojik Sonuçlarının Değerlendirilmesi
Özet: Giriş:Soliter fibröz tümör (SFT), tüm yumuşak doku tümörlerinin %2'sinden daha azını oluşturan mezenkimal kökenli nadir bir tümördür. Çalışmamız, soliter fibröz tümör nedeniyle opere ettiğimiz hastaların erken ve uzun dönem sonuçlarını literatür eşliğinde değerlendirmektedir. Gereç ve Yöntemler:Ocak 2011 ve Aralık 2021 tarihleri arasında SFT nedeniyle opere edilen 21 hasta retrospektif olarak değerlendirildi.  Hastaların demografik özellikleri, morbidite ve mortaliteleri , sağkalım sonuçları çalışmada değerlendirildi. Bulgular: Çalışmadaki hastaların 16 (%76.2)’si benign, 5’i (%23.8)ise malign karakterde idi. On sekiz  hastanın (%85,7) plevral soliter fibröz tümörü mevcut iken, 3 hastanın (%14,3) ekstraplevral soliter fibröz tümörü vardı. Benign hastalarda, 10 cm ve üzerinde tümör çapı olan 7 hasta (%43.8) varken; malign grupta 3 hasta (%60) yer almaktaydı (p=0.635). Hastaların ortalama takip süresi 58,7 ay; SFT’li hastaların ortalama sağkalım süresi 102 aydır (%95 CI: 85-120).  İki yıllık sağkalım süresi %100, 5 yıllık sağkalım süresi ise %79 olarak izlenmiştir. Grup 1 hastalarda 2 yıllık sağkalım oranı %100 iken 5 yıllık sağkalım %90 saptanmış olup; grup 2 de bu oranlar sırasıyla %53,3 ve %53.3’tür. Tümör çapı 10 cm ve altında olan hastalarda 5 yıllık sağkalım  %85,7 iken, 10 cm ve altında %72,9 olarak saptanmıştır (p=0.494).  Sonuç: Benign soliter fibröz tümörlerde komplet cerrahi tedavi hastalığın nüksünü engellemektedir. Ancak malign fibröz tümörlerde hastaların takibi oldukça önemlidir.
Yazar isimleri: ['Celal Buğra SEZEN', 'Gamze TANRIKULU', 'Ayşegül ÇİFTÇİ', 'Dilekhan KİZİR', 'Özkan SAYDAM', 'Muzaffer METİN']
Yayın Yılı: 27 Eylül 2022
Dergi ismi: İzmir Tıp Fakültesi Dergisi
Yayın sayfa url: https://dergipark.org.tr/tr/pub/izmirtip/issue/72623/1126351
Yayın pdf linki: https://dergipark.org.tr/tr/download/article-file/2468107
