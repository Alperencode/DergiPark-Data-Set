Makale Başlığı: Körfez Ülkeleri ve Filistin: Güçlü Tarihsel Bağlar Temelinde Körfez Siyaseti
Özet: Basra Körfezi’nin Arap yakasında yer alan, Körfez İşbirliği Konseyi (KİK) üyesi ülkeleri ile Filistin arasında güçlü tarihsel bağlar bulunmaktadır. Bu tarihsel bağlar Filistin meselesi kadar eskidir. İki taraf arasındaki ilişkiler 19. yüzyıl sonları itibari ile başlayan sistematik Yahudi göçleri sonucu ortaya çıkan Filistin meselesinin 1930’larda işgale dönüşmesine kadar gitmektedir. Bu süreçte başlayan karşılıklı ilişkiler sonucu Körfez toplumları ve Filistinliler arasında önemli tarihsel bağlar gelişmiştir. Bunun sonucu olarak Filistin meselesi Körfez ülkelerinde bir kimlik meselesi olmuş ve dış politikalarında temel parametre teşkil etmiştir. Filistinliler, Filistin davası ve Körfez ülkeleri arasındaki güçlü tarihsel bağlar literatüre yansımadığı için yeteri kadar bilinmemektedir. Bu çalışmanın amacı literatürdeki bu boşluğu doldurmak üzere katkıda bulunmaktır. Bu çalışma Filistin ve Körfez arasındaki tarihsel bağların Körfez siyasetinde nasıl etkili olduğu sorusunu cevaplamaktadır. Bu çalışmanın ana iddiası Filistin meselesinin Ortadoğu genelinde ve Körfez özelinde bölgesel siyasetin şekillenmesinde tarihsel olarak belirleyici bir rol oynamakta olmasıdır. Tarihsel süreçte İsrail’in kurulmasına olan dönem, Arap-İsrail Savaşları dönemi, Barış dönemi ve içinde bulunduğumuz İbrahim Anlaşmaları ile başlayan İsrail’le normalleşme dönemi konjonktürü çerçevesinde Filistin meselesi başat faktör olarak bölgesel dinamikleri belirlemiştir. 1973 Petrol Ambargosu bu noktada en çarpıcı örnek teşkil etmiş ve Körfez siyasetinde bölgesel ve küresel sonuçları olan tarihsel bir dönüm noktası olmuşken 2020’de bazı Körfez ülkelerinin İsrail’le normalleşme anlaşması yapmaları Körfez siyasetinde yeni bir dönüm noktası olmuştur.
Yazar isimleri: ['Esra CAVUSOGLU']
Yayın Yılı: 31 Ağustos 2022
Dergi ismi: Uluslararası Politik Araştırmalar Dergisi
Yayın sayfa url: https://dergipark.org.tr/tr/pub/icps/issue/72403/1137102
Yayın pdf linki: https://dergipark.org.tr/tr/download/article-file/2512447
