Makale Başlığı: Bediüzzaman Said Nursî’ye Göre İhtiyaç Kavramı
Özet: Bediüzzaman Said Nursî, bazı risalelerinde ihtiyaç kavramını, modern iktisat anlayışında ele alındığı çerçevede, bir iktisadî kavram olarak ele alır. Ancak bu kavrama İslâmî iktisat perspektifiyle yaklaşır ve ona göre bir çerçeve çizer.Bediüzzaman’ın ihtiyaç kavramına yaklaşımının en belirgin özelliği bu kavrama imanî ve tevhidî bir bakış açısıyla yaklaşmasıdır. Bu bakış açısının odak noktasında ise bütün varlıklara olduğu gibi, ihtiyaç penceresinden ele alınan bütün varlıklara, nimetlere ve lezzetlere “Esmâü’l-Hüsnâ” cihetinden yaklaşma vardır. Çünkü insanların yaratılışında sonsuz acziyet, fakirlik ve ihtiyaç bulunmakta, sonsuz rahmet, zenginlik, kudret, ikram ve cömertlik sahibi bir Yaratıcıya ihtiyaç duymaktadır. Bu ve diğer sayısız sıfata sahip olan Allah ise, bu sıfatlarını yaşadığımız âlemde Esmâü’l-Hüsnâ tecellileriyle sergilemektedir.Kendisi gibi her yönüyle sınırlı olan varlıklara bu pencereden bakan insan, tecellî ve yansımalardan hareketle o esmânın ebedî olarak yansıyacağı ahiret âlemini düşünecektir. Bu dünyayı ve sahip olduğu her şeyi bu bakış açısıyla değerlendirecektir. Kulluk bilinci ve dairesi dahilinde hareket edecektir. Asla israf etmeyecek, gösteriş ve lüks tüketime yönelmeyecektir. Kendisi yerine başkalarını düşünecektir. Onlarla vahşi bir rekabet ortamında değil, kardeşliğin, barış ve dayanışmanın hakim olduğu toplumsal bir zeminde muamelede bulunacaktır.Bu makalede Bediüzzaman’ın “ihtiyaç” kavramına olan yaklaşımı, yine onun penceresinden, Batı ve İslam medeniyetlerinin bu kavrama yüklediği anlamlar çerçevesinde ele alınacaktır.
Yazar isimleri: ['Veli SIRIM']
Yayın Yılı: 26 Haziran 2022
Dergi ismi: Katre Uluslararası İnsan Araştırmaları Dergisi
Yayın sayfa url: https://dergipark.org.tr/tr/pub/katre/issue/70565/1058799
Yayın pdf linki: https://dergipark.org.tr/tr/download/article-file/2195891
