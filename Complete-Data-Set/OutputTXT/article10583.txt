Makale Başlığı: Muhammed Salih Tanrıbuyruğu ve Muhîtü’t-Tecvîd İsimli Risalesi
Özet: Osmanlı tecvîd sahasında yapılan çalışmalardan biri de Osmanlı Devleti’nin son devrinde yaşayan ilim adamlarından Muhammed Salih Tanrıbuyruğu’na (ö. 1986) aittir. Onun Muhîtü’t-tecvîd isimli eseri, otuz bir sayfadan müteşekkil olup Osmanlıca’dır. Mezkûr risâle, yazarın ifadesiyle hafızlığa çalıştırdığı talebelerinin istifadesi için yazılmıştır. Salih Tanrıbuyruğu’nun bu risâlesi tecvîd konularının akıcı bir dil kullanılarak anlatıldığı kıymetli bir eserdir. Zira bu çalışma içeriğinde kolay ve özet bilgi niteliğindeki ayrıntılarla son derece önemli bir teliftir.Eserle ilgili bağımsız bir çalışma yapılmadığı görülmüştür. Dolayısıyla hem metot hem de içerik açısından, Muhîtü’t-tecvîd isimli eseri daha yakından tanıma ve sahadaki diğer eserlerle karşılaştırarak kaynaklardaki yerini belirlemek amacıyla bu çalışma kaleme alınmıştır. Bu bağlamda makalede öncelikle Muhammed Salih Tanrıbuyruğu’nun hayatı, ilmi kişiliği ve eserlerine değinildikten sonra Muhîtu’t-tecvîd adlı risâlesinin içeriği ele alınmıştır. İncelemeler sonucunda Muhammed Salih Tanrıbuyruğu’nun genel olarak tecvîd konularını ustaca ele aldığı bu risâlenin, Kur’ân tilâvetini yapanlar için önemli bir kaynak; kıraat ve Kur’an okutan üstatlara da başucu niteliğinde faydalı bir çalışma olduğu kanaatine varılmıştır.
Yazar isimleri: ['Muhammet Mustafa SERDAŞ', 'Ahmet GÖKDEMİR']
Yayın Yılı: 25 Haziran 2022
Dergi ismi: Kocaeli İlahiyat Dergisi
Yayın sayfa url: https://dergipark.org.tr/tr/pub/kider/issue/70441/1116817
Yayın pdf linki: https://dergipark.org.tr/tr/download/article-file/2428370
