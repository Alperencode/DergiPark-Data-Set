Makale Başlığı: Aydın Müzesi’nden Bir Grup Cam Eser
Özet: Cam, keşfedildiği günden beri işlevsel olarak önemli bir hammadde konumundadır. Keşif sürecinde zengin sınıfının gösteriş için kullandığı bir meta olan cam, farklı yapım tekniklerinin gelişmesi ve seri üretimle birlikte her kesime hitap etmeye başlamıştır. Genellikle kâse, bardak ve şişe gibi vb. çeşitli formlarda bulunan cam eserler, yoğun olarak kullanılmış ve gündelik yaşamda önemli bir yer edinmiştir. Aydın Müzesi’nde pek çok cam eser yer almaktadır. Bu çalışmada ele alınan eserlerin satın alma, hibe ya da müsadere yoluyla müzeye kazandırılmasına karşın, genellikle sağlam olması, mezar buluntusu olduklarını düşündürmektedir. Bu eserler daha önce incelenmemiş ve literatüre kazandırılmamıştır. Dolayısıyla eserlerin hem kullanıldıkları dönemin hem de nasıl bir yayılım gösterdiğinin belirlenebilmesi oldukça önem arz etmektedir. Bununla birlikte, eserlerin incelenmesi üretim yeri veya üretim geleneğine dair de veri elde edebilmemize olanak verir. Bu kapsamda Aydın Müzesi’nde bulunan amphoriskos, alabastron, oinochoe, kâse, şişe, bardak ve minyatür şişe gibi farklı formlardaki 40 adet cam eserin, daha önce bölge üzerine yapılan çalışmalarda ele alınan tipolojiye uygun olarak benzer formlarda üretildiği anlaşılmıştır. Ayrıca bölgenin, Anadolu’nun diğer bölgelerinde olduğu gibi Doğu Akdeniz kültürleriyle etkileşim içinde olduğu veya Doğu Akdeniz kültürünün yayılımcı bir politika izlediği düşünülebilir. Dolayısıyla eserlerin nerede üretildiği kesin olarak saptanamasa bile, bölgede daha önce ortaya çıkarılan cam fırınları ya da cam üretimine dair bulgular, kapların bölge içinde ve olasılıkla da Tralleis, Alabanda, Nysa, Magnesia vb. gibi kentlerde üretilmiş olabileceğini düşündürmektedir.
Yazar isimleri: ['Özkan ÖZBİLGİN', 'Akın TEMÜR']
Yayın Yılı: 30 Kasım 2022
Dergi ismi: Ordu Üniversitesi Sosyal Bilimler Enstitüsü Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/odusobiad/issue/73138/1181275
Yayın pdf linki: https://dergipark.org.tr/tr/download/article-file/2676004
