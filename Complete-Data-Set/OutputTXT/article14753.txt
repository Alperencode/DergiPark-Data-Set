Makale Başlığı: AMERİKAN BASINININ GÖZÜNDEN İŞGAL YILLARINDA İZMİR’DE KURULMUŞ ÖZERK BİR YUNAN İDARESİ: İYONYA DEVLETİ
Özet: 1922 Mayıs’ında ilk ciddi adımları görülmeye başlanan İyonya Devleti’nin kuruluş hazırlıkları 30 Temmuz 1922 itibariyle tamamlanmış ve İzmir’de bulunan Yunan Yüksek Komiseri Stergiadis tarafından kuruluşu ilan edilmiştir. Lakin bu kuruluş ilanı, hem Yunanların çok geçmeden Avrupa’nın siyasi ve askeri desteğinden mahrum kalacaklarını anlamaları hem de 26 Ağustos 1922 tarihinde Türk ordusunun genel taarruzu karşısında tutunamayan Yunan birliklerinin İzmir’i terk etmesiyle kısa sürede önemini kaybetmiştir. Sonuç olarak 9 Eylül 1922’de Türk ordusunun İzmir’e girmesi, büyük umutlarla kuruluşu ilan edilen İyonya Devleti’nin ömrünün yalnız kırk bir gün sürmesine neden olmuştur. Bu araştırma makalesi, 20. yüzyılın en büyük siyasi ve askeri gücü olarak kabul edilen Amerika Birleşik Devletleri’nin basınında İyonya Devleti’nin ilanına nasıl yaklaşıldığını ortaya koymak amacıyla kaleme alınmıştır. Çalışma, konusu itibariyle Amerikan basınını merkeze almasından dolayı Amerika’da yayın yapan ulusal/bölgesel nitelikteki gazeteler irdelenerek kaleme alınmış ve bu vesileyle konu aydınlatılmaya çalışılmıştır.
Yazar isimleri: ['Cengizhan HALAÇLI']
Yayın Yılı: 13 Eylül 2022
Dergi ismi: Tarih ve Günce
Yayın sayfa url: https://dergipark.org.tr/tr/pub/tarihvegunce/issue/72558/1102238
Yayın pdf linki: https://dergipark.org.tr/tr/download/article-file/2369264
