Makale Başlığı: Dönebilir İticinin Sert Hava Koşullarında Bir Balıkçı Gemisinin Manevra Kabiliyetine Etkisi
Özet: Bu çalışmada; bir balıkçı gemisinin baş tarafında yer alan dönebilir iticinin, gemi manevra performansına etkileri hesaplamalı olarak incelenmiştir. Tek şaftlı, pervaneli ve dümenli geminin ilk tasarımının, 40 ton yüklü durumda ve 3 knot ilerleme hızı ile orta çevre koşullarında manevra performansı yetersiz bulunmuştur. Modifiye edilmiş tasarım, geminin baş tarafında yer alan ve ilave itme kuvveti üretmek için 360 derece dönebilen bir azimut pervanesi ile donatılmıştır. Geminin manevra performansını değerlendirmek için 3 serbestlik dereceli nonlineer gemi hareket denklemleri zaman düzleminde çözülmüştür. Kullanılan matematiksel modelin manevra katsayıları iki farklı yaklaşımla tahmin edilmektedir; birincisi yarı ampirik yöntemlere, diğeri ise hesaplamalı akışkanlar dinamiğine (HAD) dayanmaktadır. Rüzgâr, akım ve dalga gibi dış bozucular, yarı ampirik yöntemlerle matematiksel olarak temsil edilmiştir. Kapsamlı bir hesaplamalı test matrisi oluşturulmuş ve bir balıkçı teknesinin baş tarafına yerleştirilmiş yeterli itme gücüne sahip bir azimut pervanesinin olumsuz çevresel koşullara rağmen geminin manevra performansını önemli ölçüde iyileştirebileceği simülasyonlarla gösterilmiştir.
Yazar isimleri: ['Kadir SARIÖZ', 'Ömer GÖREN', 'Ömer Kemal KINACI', 'Aydin SULUS']
Yayın Yılı: 30 Haziran 2022
Dergi ismi: Gemi ve Deniz Teknolojisi
Yayın sayfa url: https://dergipark.org.tr/tr/pub/gdt/issue/70983/1108980
Yayın pdf linki: https://dergipark.org.tr/tr/download/article-file/2396903
