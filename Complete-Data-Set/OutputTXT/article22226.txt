Makale Başlığı: Prediyaliz Kronik Böbrek Hastalığında bitkisel ilaç kullanımının değerlendirilmesi
Özet: ZAmaç	Kronik böbrek hastalığı (KBH) nedenlerinden biri nefrotoksik bitkisel ürünler olabilir. Bu çalışma, KBH hastalarında bitkisel ürün kullanım oranı, kullanılan ürünler, tedarik kaynakları, bu ürünlerle akut böbrek yetmezliği gelişip gelişmediği ve bu alanda prediyaliz eğitiminin yerini tespit etmek amacıyla yapıldı.	Gereç ve Yöntemler	Nefroloji bölümünde 209 hastanın verileri toplandı ve bir prediyaliz eğitim hemşiresi tarafından bire bir hasta görüşmeleriyle doldurulan eğitim formu kullanılarak retrospektif olarak değerlendirildi.Bulgular	Hastaların yaş ortalaması 57,3 yıl, % 41'i kadındı. Hastaların % 22’si (n=45) bitkisel ürünler kullanmıştı. Stabil glomerül filtrasyon hızı ile takip edilen yedi hastada bitkisel ürünler kullandıktan sonra akut böbrek hasarı atakları yaşandığı tespit edildi. Hastaların kullandıkları bitkisel ürün isimleri şunlardı: bilinmeyen ot karışımı , siyah kimyon yağı, kiraz sapı, biberiye, tarçın, Helichrysum Arenarium, kaynak suyu, Galyum aparine, reishi mantarı, Ceratonia siliqua, papatya, salyangoz kabuğu, Viburnum opulus, soğan suyu, Sstevia redianadon Bertion, malus trilobata yaprağı, avokado yaprağı, incir ve zeytin yaprağı, at kestanesi, zencefil, cevizi suda bekletip elde edilen su, kabak çekirdeği, Vitex agnus-castus, aloe vera, yaban mersini, ardıç pekmezi, Equisetum arvense L, Lamii albi herba1, yoğurt suyu idi. Altı aydan uzun süre takip edilen hastalar bitkisel ürünleri, diğer hastalardan daha fazla kullanma eğilimindeydiler (p = 0.08).Sonuç	          Bitkisel ürün kullanımınının yaygınlaşması nedeniyle, klinisyenler hastaların bitkisel ürünlerin kullanımı konusunda daha dikkatli olmalıdırlar.    Anahtar kelimeler: Kronik Böbrek Hastalığı, Bitkisel İlaç, Eğitim, İletişim
Yazar isimleri: []
Yayın Yılı: 1 Eylül 2022
Dergi ismi: Akdeniz Tıp Dergisi
Yayın sayfa url: https://dergipark.org.tr/tr/pub/akd/issue/71300/1059440
Yayın pdf linki: https://dergipark.org.tr/tr/download/article-file/2198555
