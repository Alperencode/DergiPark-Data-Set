Makale Başlığı: Meryemlik Azize Thekla Hac Merkezi’nde Kutsal Su ve Tedavi Uygulamaları
Özet: Bu makalede Meryemlik’teki (Isauria) Azize Th ekla Kilisesi’ndeki kutsal suyun bir ilaç niteliğindeki şifa verici gücü araştırılmaktadır. Son yıllarda alan Geç Antik Çağ’da bir hacı tarafından nasıl algılandığına veya mimari özelliklerin rekonstrüksiyonuna odaklanan çok sayıda araştırmacının dikkatini çekmiş olsa da, suyun bu hac merkezindeki öneminden sadece bahsedilmiş veya konu hakkında genel bir varsayımda bulunulmuştur. Bu nedenle aşağıdaki, alan ile su arasındaki güçlü ilişkinin vurgulanmasını farklı yönleriyle ele almakta ve konuyu üç ana bölüm üzerinden incelemeyi amaçlamaktadır. Giriş bölümünde, Geç Antik Çağ’da bir şifa aracı olarak suyun öneminden bahsedilmektedir. İkinci bölümde, suyun öneminin vurgulandığı, Azize Th ekla ile ilgili yazılı kaynaklar (ikinci yüzyıla tarihlenen Th ekla ve Paulus’un İşleri adlı Apokrif eser ve beşinci yüzyılda anonim bir yazar tarafından yazılmış olan Azize Th ekla’nın Yaşamı ve Mucizeleri) üzerinde durulmaktadır. Üçüncü bölümde ise Herzfeld ve Guyer’in eski arkeolojik çalışmaları göz önünde bulundurularak, su ile bağlantılı yapıların karakteristik özelliklerinin ve süslemelerinin dikkatli bir şekilde incelenmesi yoluyla yeni bir işlevsel yorum eklenmektedir. Son olarak, sonuç bölümünde, önceki bölümlerdeki tüm veriler birayaya toplanarak, makalenin ‘Th ekla’nın hac merkezinde su ne gibi bir önem taşımaktaydı?’ ana sorusuna cevap verilmeye çalışılmaktadır. 
Yazar isimleri: []
Yayın Yılı: 25 Mayıs 2022
Dergi ismi: Seleucia
Yayın sayfa url: https://dergipark.org.tr/tr/pub/seleucia/issue/70519/1135685
Yayın pdf linki: https://dergipark.org.tr/tr/download/article-file/2506766
