Makale Başlığı: ANKASTRE BUZDOLAPLARI İÇİN TASARLANAN SERPANTİN YOĞUŞTURUCULARIN ISI TRANSFERİ ÜZERİNE DENEYSEL TESTLERİ
Özet: Bir buhar sıkıştırmalı soğutma çevrimi, bir kompresör, bir yoğuşturucu, bir genleşme valfi ve bir buharlaştırıcıdan oluşan kapalı bir çevrimdir. Soğutma sisteminin performansı önemli ölçüde yoğuşturucuya bağlıdır. Bu çalışmanın amacı, ankastre buzdolaplarının kompakt yoğuşturucusunun üzerinde ısı transferi testleri yapmak ve test sonuçlarına göre iyileştirme önerileri sunmaktır. Giriş bölümünde ankastre buzdolaplarında kullanılan yoğuşturucu tipi ve ısı transferini etkileyen parametreler hakkında bilgi verilmiştir. Malzeme ve yöntemler bölümünde seçilen serpantin tipi yoğuşturucu ve monte edildiği yer üzerindeki kısıtlamalar anlatılmaktadır. Kullanılacak deney düzeneği hakkında açıklayıcı bilgiler de bu bölümde bulunabilir. Sonuçlar bölümünde ise serpantin kondenser üzerinde yapılan deneylerin sonuçları verilmiştir. Tartışma bölümündeki test sonuçları incelenmiş ve yoğuşturucunun buzdolabındaki performansının artırılmasına yönelik önerilerde bulunulmuştur. Sonuçlar, yoğuşturucu performansını belirleyen önemli bir parametre olan ısı transfer kapasitesinin ve aşağı çekme sıcaklığının yoğuşturucu yüzeyi ile doğrudan ilişkili olduğunu göstermektedir. Ayrıca, yoğuşturucu ısıl kapasitesi yeterli olsa bile, aşağı çekme sıcaklığının da dikkate alınması gerektiği sonucuna varılabilir. Serpantin yoğuşturucunun ısıl kapasitesi gereksinimleri karşılamasına rağmen, aşağğı çekme sıcaklığının istenilen değerlerde olmadığı görülmektedir.
Yazar isimleri: ['Alper TEZCAN', 'Ahmet CİHAN', 'Kamil KAHVECİ']
Yayın Yılı: 6 Temmuz 2022
Dergi ismi: Beykent Üniversitesi Fen ve Mühendislik Bilimleri Dergisi
Yayın sayfa url: https://dergipark.org.tr/tr/pub/bujse/issue/70245/989788
Yayın pdf linki: https://dergipark.org.tr/tr/download/article-file/1952328
