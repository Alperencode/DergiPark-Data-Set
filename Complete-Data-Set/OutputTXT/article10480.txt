Makale Başlığı: Üçüncü Basamak Acil Servis Başvurularının Resmî Tatil Günlerine Göre  Dağılımının Değerlendirilmesi
Özet: Amaç: Resmi tatil günlerinde üçüncü basamak bir hastanenin acil servis hasta başvurularında meydana gelen sayısal değişimin incelenmek ve bu veriler ışığında acil servisteki aşırı kalabalığa çözüm önerileri sunmak amaçlanmıştır.Gereç ve Yöntemler: 01.01.2015 ile 31.12.2018 tarihleri arasında acil servise başvuran hastaların kayıtları geriye dönük incelenmiştir. Çalışma dönemi içindeki hastaların yaş, cinsiyet, başvuru tarihi verileri kaydedilmiş ve resmî tatil günleri ile diğer çalışma günleri belirlenerek karşılaştırılmıştır.Bulgular: Belirlenen tarih aralığında gerçekleştirilen 543,138 hasta başvurusunun %52’sini erkekler oluşturmaktadır. Hastaların yaş ortalaması 41 yıldı. Ağustos (%10.2) en fazla hasta başvurusunun yapıldığı ay, pazartesi (%15.5) en fazla hasta başvurusunun yapıldığı gündü. Başvuruların çoğunlukla 12:00-18:00 saat diliminde (%33.6) olduğu görülmüştür. Günlük hasta sayısının ortalama 366 olduğu acil serviste hafta içi günlere denk gelen resmî tatil günlerinde ortalama 503 hasta başvurusu gerçekleşmiştir (p<0.001).Sonuç: Acil servis hasta yoğunluğu zamansal farklılıklar sergiler. Hafta içi günlere denk gelen resmî tatillerde acil servis başvuruları belirgin artış göstermektedir.
Yazar isimleri: ['Ensar TOPALOĞLU', 'Mehmet ALTUNTAŞ', 'Ali ÇELİK']
Yayın Yılı: 31 Ağustos 2022
Dergi ismi: Kırıkkale Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/kutfd/issue/72091/1094381
Yayın pdf linki: https://dergipark.org.tr/tr/download/article-file/2336523
