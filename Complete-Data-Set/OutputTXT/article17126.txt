Makale Başlığı: Badmintoncuların Müsabaka Öncesi Motivasyon Kaynakları ve Kaygı Durumlarının İncelenmesi
Özet: Bu araştırmanın amacı badmintoncuların müsabaka öncesi motivasyon kaynakları ve kaygı durumlarının incelenmesidir. Araştırmanın evren ve örneklemi Çanakkale ilinde ikamet eden ve büyükler kategorisinde mücadele eden 18 yaş ve üzeri 10 badmintoncudan oluşmaktadır. Mevcut çalışmada nitel araştırma yöntemlerinden birisi olan yarı yapılandırılmış görüşme formu yaklaşımı kullanılmıştır. Bu çalışmada badmintonculardan elde edilen verilerin çözümlenmesi ve yorumlanmasında “Yorumlayıcı Fenomenolojik Analiz (YFA)” yöntemi ve yüzde frekans analizleri kullanılmıştır.  Çanakkale ilinde ikamet eden ve büyükler kategorisinde yer alan badmintoncuların sporda motivasyon kaynakları ve kaygı düzeylerinin incelenmesi amacıyla gerçekleştirilen bu araştırmada sonuç olarak; sporcuların müsabaka öncesi motivasyonlarını sağlayabilmek için, zihinsel canlandırma ve nefes egzersizleri yaptıkları,  müsabaka öncesi kaygı durumlarıyla ancak başarıyı düşünerek başa çıkabildikleri tespit edilmiştir.
Yazar isimleri: ['Ender Ali ULUÇ']
Yayın Yılı: 24 Ağustos 2022
Dergi ismi: Uluslararası Türk Spor ve Egzersiz Psikolojisi Dergisi
Yayın sayfa url: https://dergipark.org.tr/tr/pub/ijtsep/issue/72286/1141177
Yayın pdf linki: https://dergipark.org.tr/tr/download/article-file/2527944
