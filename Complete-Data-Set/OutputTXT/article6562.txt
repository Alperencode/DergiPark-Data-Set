Makale Başlığı: Hemşirelik Öğrencilerinin Prostat Kanseri Taramalarına Yönelik Bilgi Düzeyini Etkileyen Faktörlerin Belirlenmesi
Özet: Araştırmanın amacı, hemşirelik bölümünde öğrenim gören öğrencilerin prostat kanseri taramalarına yönelik bilgi düzeylerini etkileyen etmenleri belirlemektir. Verilerin toplanmasında “Kişisel Bilgi Formu” ve “Prostat Kanseri Taramaları Bilgi Testi” kullanıldı. Araştırmanın evrenini bir Sağlık Bilimleri Fakültesi’nin hemşirelik bölümü birinci, ikinci, üçünci ve dördüncü sınıfında öğrenim gören tüm öğrenciler oluşturmaktadır. Örneklem seçimine gidilmeyip tüm öğrencilere ulaşmak hedeflendi. Form ve test, Google Formlar uygulaması üzerinde oluşturulduktan sonra öğrencilerin bir kez doldurmalarına izin verecek şekilde öğrencilerle paylaşıldı ve veriler toplandı.  Çalışma 130 hemşirelik öğrencisinin katılımıyla tamamlandı. Verilerin analizinde ortalama, standart sapma, yüzdelik, frekans ve minimum-maksimum değerler kullanıldı. Değişkenler arası karşılaştırmaları yapmak için bağımsız gruplarda t testi ve One way ANOVA testinden yararlanıldı. Eğitim düzeyinin prostat kanseri taramaları bilgi testi puan ortalaması üzerinde anlamlı etkisi olduğu tespit edildi. Hemşirelik müfredatında onkoloji hemşireliğine ilişkin eğitimlerin daha fazla verilerek bilgi düzeyinin artırılması önerilmektedir.
Yazar isimleri: ['Enes BULUT']
Yayın Yılı: 27 Eylül 2022
Dergi ismi: Gümüşhane Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/gumussagbil/issue/72733/959849
Yayın pdf linki: https://dergipark.org.tr/tr/download/article-file/1851301
