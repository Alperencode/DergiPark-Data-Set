Makale Başlığı: SAVUNMA SANAYİMİZDE YERLİ VE MİLLÎ ASKERİ ARAÇLARA VERİLEN ADLAR
Özet: Savunma sanayiileri milletlerin sahip olduğu kültürün teknoloji alanındaki yansımalarıdır; bir ülkenin eğitim, ekonomi, teknoloji ve sosyokültürel gelişmişliğinin en önemli göstergeleridir. Günümüzde yaşanan önemli siyasi olaylar, savunma sanayiindeki yerli ve millîliğin önemini bir kez daha göstermiştir. Üretilen her bir askerî ürün, bayraklaşan vatan topraklarının savunulmasında olduğu kadar, dil alanında da önemli bir yere sahiptir. Çünkü dil, bu alanlardaki ilerlemelere bağlı olarak gelişmekte ve dünyadaki nüfuzunu korumaktadır. Üretilen ürünler, sadece yurt içinde değil, başka ülkelerde de kullanılmaktadır. Türkçenin verintiler sözlüğüne bu yolla birçok yeni sözcük eklenmekte, teknoloji ihracının yanında türetilen Türkçe yeni adlar değişik kültürlere aktarılmaktadır. Dilimizde yeni bir sözcük oluşturmanın değişik yolları bulunmaktadır. Eklemeli bir dil olduğu için kök ve gövdelere getirilen ekler yardımıyla sözcüklerin türetilmesi en temel yoldur. Bu yönüyle sınırsız bir türetim gücüne sahiptir. Ancak dilin türetme kurallarına uygun sözcüklerin dil uzmanlarının yardımıyla türetilmesi gerekmektedir. Çünkü yerli ve millîliğin sadece teknolojiyle sınırlı kalmaması, türetilen yeni sözcüklerin dile de doğru bir şekilde yansıtılması önemli bir konudur. Bu maksatla Savunma Sanayii Başkanlığının resmî sayfasında yayımlanan Türk Savunma Sanayii Ürün Kataloğu’ndaki yerli ve millî askerî ürünler köken, oluşturma yöntemi ve anlam açısından incelenmiştir.
Yazar isimleri: ['Erdal AYDIN']
Yayın Yılı: 30 Haziran 2022
Dergi ismi: International Journal of Filologia
Yayın sayfa url: https://dergipark.org.tr/tr/pub/ijof/issue/70483/1089142
Yayın pdf linki: https://dergipark.org.tr/tr/download/article-file/2315007
