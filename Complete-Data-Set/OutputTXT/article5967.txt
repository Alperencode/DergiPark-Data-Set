Makale Başlığı: Basketbolcularda Farklı Tekniklerdeki Sıçrama Performansı ile Sprint ve Çeviklik Arasındaki İlişki
Özet: Yüksek seviyede sıçrama yeteneği elit düzeydeki basketbolun doğasında vardır; ancak farklı tekniklerde gerçekleştirilen sıçrama performansları ile sprint ve çeviklik ilişkisi tam olarak araştırılmamıştır. Bu çalışmanın ana amacı; farklı yaşlardaki basketbolcularda dikey sıçrama performansları ile sprint ve çeviklik arasındaki ilişkiyi incelemektir. Çalışmaya toplam 36 erkek basketbolcu (Yetişkin: n=12, yaş 25,75±5,12 yıl; 19 yaş altı: n=12, yaş 17,25±0,45 yıl; 17 yaş altı: n=12, yaş 15,46±0,32 yıl) gönüllü olarak katılmıştır. Sporcuların sıçrama performansları; skuat, counter-movement ve drop sıçrama testleri kullanılarak bir kuvvet platformu üzerinde gerçekleştirilmiştir. Her test protokolü için cihazın resmi yazılımından kuvvet, güç, hız ve ivmelenme temelli veriler elde edilmiştir. Sıçrama yeteneği 20-m sprint testi; çeviklik ise T-Drill testi ile değerlendirilmiştir. İstatistiksel analizler için Pearson korelasyon ve tek yönlü varyans analizleri kullanılmıştır Sıçrama ve çevikliğin tüm sıçrama tekniklerinde elde edilen perofrmans çıktıları ile ilişkili olduğu tespit edilmiştir (p<,05). Sıçrama yüksekliği (sıçrama hızından hesaplanan) ve relatif maksimum güç parametreleri, sprint ve çevikliğin güçlü prediktörleri olarak belirlenmiştir (r=,642–,750). Sıçrama performanslarına ait parametreler ile birlikte, spirnt ve çeviklik skorlarında yaş grupları arasında istatistiki fark olduğu görülmüştür (p<,05). Çalışma sonuçları, basketbolcularda farklı türlerde gerçekleştirilen sıçrama çıktıları ile sprint ve çevikli arasında negatif yönde korelasyon olduğunu ortaya koymuştur. Patlayıcı formdaki hareketlerin basketboldaki önemi düşünüldüğünde, özellikle drop sıçrama ile sprint ve çeviklik ilişkisi önemli bir bulgu olarak görünmektedir.
Yazar isimleri: ['Yücel MAKARACI', 'Recep SOSLU']
Yayın Yılı: 28 Ekim 2022
Dergi ismi: Gazi Beden Eğitimi ve Spor Bilimleri Dergisi
Yayın sayfa url: https://dergipark.org.tr/tr/pub/gbesbd/issue/73252/1149938
Yayın pdf linki: https://dergipark.org.tr/tr/download/article-file/2561852
