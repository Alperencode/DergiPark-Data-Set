Makale Başlığı: Sanatsal Denetim Modeli ve Türk Eğitim Sisteminde Uygulanabilirliği
Özet: Eğitimde insana yönelik bakış açısının değişmesi ile psikolojik etmenlerin eğitim ve eğiticiler üzerindeki etkileri tartışılmaya başlanmış, bu durum insan ilişkilerine dayalı yeni denetim modellerinin doğmasına neden olmuştur. Eisner tarafından 1982 yılında alanyazına kazandırılan Sanatsal Denetim modeli bunlardan biridir. Bu çalışmada sanatsal denetim modelinin tanımı, amacı, temel esasları ve Türk Eğitim Sisteminde uygulanabilirliğini tartışılmaktadır. Çalışma betimsel tarama modelinde gerçekleştirilmiştir. Bu kapsamda sanatsal denetim modeli ve sanatsal denetim modelinin uygulanabilirliğine ilişkin yapılan çalışmalar incelenmiş ve betimlenmiştir. Araştırmanın verilerinin toplanmasında doküman analizi tekniğinden yararlanılmıştır. Sanatsal denetimin en önemli bileşenleri; öğretimin bir sanat olması ve eğitim programının bireylerin bilişsel kapasitelerini yönlendiren ve geliştiren faaliyet dizisinden oluşmasıdır. Türk Eğitim Sistemi içerisinde bu iki bileşenin hissedilen eksikliği Sanatsal denetim modelinin uygulanabilirliğini zorlaştırmaktadır. Ayrıca alanyazında yeterli sayıda uygulama örneğinin olmaması, öğretim programlarının Sanatsal denetim modeline uygun olmaması, eğitim denetmenlerinin uzmanlık alanlarının Sanatsal denetim modeli için yeterli olmaması, eğitim denetmenlerinin sanatsal denetimin gerektirdiği danışmanlık için yeterli olmamaları, dolayısıyla öğretmenlerin ihtiyaç duyduğu rehberlik hizmetlerinin yeterince karşılanmaması, eğitim sistemimizin sanatsal denetimin gerektirdiği şekilde öğrenci ve öğretmenlerin kendi öğretim programlarını yapmalarına izin vermemesi, denetmenlerin yetiştirilmesi için gerekli lisans programının bulunmaması ve eğitim kurumlarının fiziksel yapıları nedeniyle tekrarlı sınıf gözlemlerinin gerçekleştirilmesinin mümkün olmaması gibi nedenler de Sanatsal denetim modelinin Türk Eğitim Sisteminde uygulanabilirliğini zorlaştırmaktadır. Bu çalışmada sanat olarak öğretim ve sanatsal öğretim programının nasıl olması gerektiği tartışılmakta ve Sanatsal denetim Türk Eğitim Sisteminde uygulanabilirliği üzerinde durulmaktadır.
Yazar isimleri: ['Hilal ERKOL']
Yayın Yılı: 30 Haziran 2022
Dergi ismi: Anadolu Eğitim Liderliği ve Öğretim Dergisi
Yayın sayfa url: https://dergipark.org.tr/tr/pub/ajeli/issue/70996/1029753
Yayın pdf linki: https://dergipark.org.tr/tr/download/article-file/2104325
