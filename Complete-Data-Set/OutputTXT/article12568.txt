Makale Başlığı: Reanimasyon Yoğun Bakımda Hastası Bulunan Aile Üyelerinde Psikolojik İyi Oluş ile  Gereksinimler Arasındaki İlişki
Özet: Amaç: Bu araştırma; reanimasyon yoğun bakımda hastası bulunan aile üyelerinde psikolojik iyi oluş ile gereksinimler arasındaki ilişkinin değerlendirilmesi amacıyla gerçekleştirildi.Materyal ve Metot: Tanımlayıcı ve ilişkisel olan bu araştırma Ankara ilinde yer alan bir üniversite hastanesinde reanimasyon yoğun bakımda yatan hastaların yakınlarından 171 kişi ile gerçekleştirildi. Katılımcı Bilgi Formu, Yoğun Bakım Aile Gereksinim Envanteri (YBAGE) ve Psikolojik İyi Olma Ölçekleri (PİOÖ) ile toplanan veriler Spearman korelasyon analizi ile değerlendirildi.Bulgular: PİOÖ toplam puan ortalamasının 354,37±46,37 olduğu; en yüksek alt boyutun diğerleriyle olumlu ilişkiler (63,04±10,89), en düşük alt boyutun ise öz kabul (56,70±9,08) olduğu belirlendi. Güven (3,7) ve bilgi (3,5) gereksinimleri hasta yakınları tarafından en önemli gereksinimler olarak ifade edildi. PİOÖ Diğerleriyle olumlu ilişkiler ve yaşam amaçları alt boyutları ile güven gereksinimi arasında, PİOÖ özerklik, çevresel hakimiyet, bireysel gelişim ve yaşam amaçları alt boyutları ile bilgi gereksinimi arasında anlamlı pozitif ilişkiler belirlendi (Her biri için p<0,05).Sonuç: Yoğun bakım sürecinde hasta yakınlarının özellikle bilgi ve güven gereksinimlerini belirlemelerinde psikolojik iyilik durumlarının önemli bir etken olacağı söylenebilir. Bu sonuçlar doğrultusunda yoğun bakım hemşiresinin ailenin gereksinimlerini etkin olarak belirleyebilmesi için hasta yakınlarının psikolojik iyilik durumlarını arttıracak girişimlere odaklanmasının etkili olacağı öngörülmektedir.  
Yazar isimleri: ['Nevin ONAN']
Yayın Yılı: 10 Aralık 2022
Dergi ismi: Online Türk Sağlık Bilimleri Dergisi
Yayın sayfa url: https://dergipark.org.tr/tr/pub/otjhs/issue/73567/1087199
Yayın pdf linki: https://dergipark.org.tr/tr/download/article-file/2307164
