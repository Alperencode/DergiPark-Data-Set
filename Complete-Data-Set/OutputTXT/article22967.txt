Makale Başlığı: Komşuluk İlişkilerinden Kaynaklanan Yaralanmalar Sonucu Bingöl Devlet Hastanesi Adli Tıp Polikliniğine Başvuran Adli Olgular
Özet: Amaç: Literatürde adli olgular içerisinde sadece komşuluk ilişkilerinden kaynaklanan yaralama olgularının incelendiği ve bozulan komşuluk ilişkilerine medikolegal perspektiften bakan bir çalışmaya rastlanmamıştır. Çalışmamızda komşuluk ilişkilerinde ortaya çıkan anlaşmazlıklar ve bunların adli-tıbbi yansımalarının ortaya konulması, çözüm açısından öncelikle sorunların tespiti ve daha önce çalışılmamış bu konuda literatüre katkı sağlanması amaçlanmıştır.Gereç ve Yöntemler: Bingöl Devlet Hastanesi Adli Tıp Polikliniği’ne 01/01/2020-31/12/2021 tarihleri arasındaki iki yıllık dönemde komşuluk ilişkileri sebebiyle meydana gelen etkili eylemler sonucu yaralanan ve adli rapor almak için başvuran olgular çalışma kapsamına alınmıştır. Bu olgular; demografik veriler ve olaya ait bilgiler açısından değerlendirilmiş ve medikolegal perspektiften irdelenmiştir.Bulgular: Çalışmamızda yer alan 91 olgunun 51 (%56)’i erkek, 40 (%44)’ı kadın olup, yaşları 7 ile 71 yıl arasında değişmekteydi. Yaralanmalara neden olan olaylar açısından incelendiğinde; olguların %62’sinin mimari yapıda yaşamanın getirdiği anlaşmazlıklar, %38’inin arazi sınırı ya da sulama nedeniyle ortaya çıkan anlaşmazlıklar sonucu meydana geldiği görülmüştür. Sonuç: Elde ettiğimiz bulgular, kaybolan komşuluk kavramının önemine vurgu yapmak, sorunları tanımlamak ve çözümüne yönelik katlı sağlamak amacıyla kullanılabilecek ve konu hakkında farkındalık yaratacaktır.
Yazar isimleri: ['Ufuk AKIN', 'Faruk AYDIN', 'Gökmen KARABAĞ', 'Mehmet Sunay YAVUZ']
Yayın Yılı: 15 Aralık 2022
Dergi ismi: Hipokrat Tıp Dergisi
Yayın sayfa url: https://dergipark.org.tr/tr/pub/hmj/issue/73780/1203414
Yayın pdf linki: https://dergipark.org.tr/tr/download/article-file/2767877
