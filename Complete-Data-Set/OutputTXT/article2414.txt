Makale Başlığı: Otomobil çarpışma kutularında performans artırıcı yaklaşımların incelenmesi
Özet: Kaza anında araçların hızları ve kütleleri sebebiyle yüksek miktarda enerji açığa çıkmakta ve bu enerjinin uygun şekilde sönümlenmesi gerekmektedir. Düzgün sönümlenemeyen enerji iç parçalara, sürücüye ve yolculara zarar verecek kuvvetlerin oluşmasına sebep olarak hayati sorunlara yol açar. Araçlarda bu sönümlemeyi yapabilmek için devletlerin, kurumların ve sigorta şirketlerinin öne sürdüğü kriterleri karşılayabilecek özel tasarlanmış çarpışma kutusu adındaki parçalara ihtiyaç duyulmaktadır. Sürdürülebilirlik, çevre, yakıt tasarrufu gibi kavramlarla beraber araçlarda hafifliğin ön plana çıkması ve artan rekabet, kaza dışında âtıl duran çarpışma kutuları üzerinde önemli çalışmalara yol açmıştır. Bu nedenlerle, çarpışma kutularının kinetik enerjiyi emme performansı, üretilebilirliği, maliyeti, hafifliği göz önünde bulundurularak uygun seçimler yapılmalıdır. Bu çalışma, çarpışma kutusunun performansını artırıcı temel faktörleri ele alan kapsamlı bir literatür araştırmasını içermektedir. Çalışmada, çarpışma kutularının enerji sönümleme yeteneği; geometri, malzeme ve dolgu gibi üç temel başlık altında ele alınmıştır. Bu kapsamda, literatürdeki çalışmalar incelenerek çarpışma kutuları ile gerçekleştirilen enerji emilimi konusundaki önemli noktalar derlenmiştir.
Yazar isimleri: ['Altuğ BAKIRCI', 'Cihat ENSARİOGLU']
Yayın Yılı: 8 Temmuz 2022
Dergi ismi: Balıkesir Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/baunfbed/issue/70370/1025311
Yayın pdf linki: https://dergipark.org.tr/tr/download/article-file/2087869
