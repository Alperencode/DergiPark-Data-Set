Makale Başlığı: Derin Takviyeli Öğrenme Tabanlı Bilinmeyen Ortamda Çoklu Robot Navigasyonu
Özet: Günümüzde mobil robotların navigasyon problemini derin takviyeli öğrenme (DRL) ile çözmeye çalışmak ilgi çekici konulardan birisi haline gelmiştir. Tekli mobil robotlarda DRL yüksek başarı oranlarına ulaşmıştır. Çoklu robot sistemlerinde ise, problemin karmaşıklığı üstel bir şekilde arttığı için maliyeti yüksek ve daha zorlu iş haline gelmektedir. Bu çalışmada ise DRL ile çoklu robot navigasyonu problemine çözüm getirilmeye çalışılmıştır. Önerilen yaklaşımdaki sistemde eşzamanlı bir ortam, bu ortamda birden fazla robot, hedef, engel bulunmaktadır. Ortamda robotlar sırasıyla eylem seçerek, hareket ederler. Aynı zamanda robotlar kendilerinden başka robotlar için dinamik bir engel işlevi görmektedir. Robotlar kendi hedeflerine en kısa yoldan herhangi bir çarpışma yaşamadan ulaşmaya çalışırlar. Aynı zamanda robotlar bir başka robotla çarpışmayacak şekilde veya bir başka robotun rotasını uzatmayacak şekilde yol planlaması yapmaya çalışırlar. Bunları sağlayabilmek için çok ajanlı deep q-network (DQN) algoritması, hedefe yönelik bir durum verisi, güçlendirilmiş adaptif ödül mekanizması kullanılmıştır. Önerilen yaklaşım doğrultusunda oluşturulan sistem tek bir robotun navigasyon başarısı, çoklu robot sisteminin navigasyon başarısı, birim-kare başına düşen robot sayısına göre başarı oranı olarak değerlendirilmiştir. Bu değerlendirmeler önerilen yaklaşımın performansını doğrulamıştır.
Yazar isimleri: ['Niyazi Furkan BAR', 'Mehmet KARAKÖSE']
Yayın Yılı: 30 Eylül 2022
Dergi ismi: Fırat Üniversitesi Mühendislik Bilimleri Dergisi
Yayın sayfa url: https://dergipark.org.tr/tr/pub/fumbd/issue/72789/1122947
Yayın pdf linki: https://dergipark.org.tr/tr/download/article-file/2454074
