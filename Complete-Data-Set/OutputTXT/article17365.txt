Makale Başlığı: Diyabetik Sıçanlarda Vaccinium myrtillus'un Paraoksonaz Aktivitesi, Bazı Biyokimyasal Parametreler ve Pankreas Fonksiyonları Üzerindeki Koruyucu Etkisi
Özet: Amaç: Diyabet, dünyada halk sağlığı alanında en büyük sorunlardan biridir. Şifalı bitkiler arasında yer alan Vaccinium myrtillus L. özütü, güçlü antioksidan aktiviteye sahiptir. Bu amaçla, deneysel diyabetik sıçanlarda Vaccinium myrtillus ekstraktının serum paraoksonaz (PON1), pankreas enzim düzeyleri ve lipid düzeyleri üzerine olası etkileri araştırıldı.Gereç ve Yöntem: Bu çalışmada toplam 32 erkek sıçan (Wistar albino) kullanıldı ve dört gruba ayrıldı. Kontrol(C), diyabetik (D), Vaccinium myrtillus (VM), diyabet artı Vaccinium myrtillus (DVM) grupları. D ve DVM gruplarında, tek doz intraperitoneal 45 mg/kg streptozotosin kullanılarak deneysel diyabet oluşturuldu. Vaccinium myrtillus özütü, VM ve DVM gruplarına oral gavaj yoluyla 1.2 mg/kg/21 gün olarak uygulandı. Çalışmanın sonunda; serum HbA1c, lipid parametreleri, amilaz, lipaz ve paraoksonaz (PON1) enzimleri analiz edildi.Bulgular: VM (VM ve DVM) ile tedavi edilen diyabetik gruplarda HbA1c önemli ölçüde azaldı. Diyabetik deneklere VM uygulandıktan sonra kolesterol, LDL-C ve VLDL-C seviyeleri önemli ölçüde azalırken, diğer lipidlerin önemsiz bir şekilde azaldığı bulundu. Vaccinium myrtillus ekstresi DVM grubunda D grubuna göre pankreas enzimlerinde hafif bir düşüşe ve paraoksonaz enziminde istatistiksel olarak anlamlı bir artışa neden oldu.Sonuç: Elde edilen veriler, Vaccinium myrtillus ekstresinin diyabetle ilişkili komplikasyonların önlenmesinde potansiyel koruyucu bir rol oynayabileceğini desteklemektedir.
Yazar isimleri: ['Tahir KAHRAMAN']
Yayın Yılı: 31 Ağustos 2022
Dergi ismi: Van Sağlık Bilimleri Dergisi
Yayın sayfa url: https://dergipark.org.tr/tr/pub/vansaglik/issue/72402/810482
Yayın pdf linki: https://dergipark.org.tr/tr/download/article-file/1344454
