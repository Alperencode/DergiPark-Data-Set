Makale Başlığı: YouTube Videoları Devital Beyazlatma Hakkında Güvenilir Bilgi Kaynakları mıdır?
Özet: Amaç: Günümüzde YouTube herhangi bir konuda bilgiye ulaşmak için yaygın olarak kullanılmaktadır. Bu çalışmanın amacı, devital beyazlatma ile ilgili en alakalı YouTube™ videolarının içeriğini ve kalitesini değerlendirmektir.Gereç ve Yöntem: Google Trends uygulaması ile arama terimi olarak "İnternal bleaching" belirlenmiş ve YouTube'da 25 Ocak 2022 tarihinde herhangi bir filtre kullanılmadan arama yapılmıştır. Videolar, kullanışlılık ve Global Kalite Puanı (GQS) açısından değerlendirilmiş ve puanlanmıştır. İstatistiksel analiz için Kruskal-Wallis testi, Pearson testi ve Pearson Ki-Kare uygulanmıştır.Bulgular: 100 video değerlendirilmiş ve bunların %35'i kriterlere uymadığı için çalışmaya dahil edilmemiştir. Video yükleyenlerin çoğunluğunun diş hekimleri olduğu görülmüştür (%56,9). Videoların genel olarak orta düzeyde kullanışlılık puanına sahip olduğu tespit edilmiştir (ortalama±SS: 3,37 ± 2,09). Videoları yükleyenkere göre, medyan genel kullanışlılık puanları arasında fark yoktur (p=0.611). Video uzunluğu ile genel kullanışlılık puanı arasında istatistiksel olarak anlamlı pozitif bir ilişki vardır (p<0.001). Benzer şekilde, beğeni sayısı ile genel kullanışlılık puanı arasında istatistiksel olarak anlamlı pozitif bir ilişki vardır (p=0.002). 'Orta' videoların medyan izlenme oranı değeri, 'zayıf' ve 'iyi' videolardan önemli ölçüde düşüktür (p=0.048).Sonuç: YouTube™ devital beyazlatma hakkında tamamen güvenilir bir bilgi kaynağı olarak kabul edilemez. Hastalar güvenilir kaynaklardan bilgi almak için seçici olmalıdır.
Yazar isimleri: ['Gülbahar ERDİNÇ', 'Yağız ÖZBAY', 'Neslihan YILMAZ ÇIRAKOĞLU']
Yayın Yılı: 30 Eylül 2022
Dergi ismi: Mersin Üniversitesi Tıp Fakültesi Lokman Hekim Tıp Tarihi ve Folklorik Tıp Dergisi
Yayın sayfa url: https://dergipark.org.tr/tr/pub/mutftd/issue/72580/1112747
Yayın pdf linki: https://dergipark.org.tr/tr/download/article-file/2411820
