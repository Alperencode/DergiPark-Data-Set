Makale Başlığı: Siyaset-Demokrasi-Protesto Sarmalında Latin Amerika’da Toplumsal Hareketler ve Devlet İlişkisi
Özet: Bu çalışmanın amacı, toplumsal hareketlerin yükselişini güç, siyaset ve protesto bağlamında incelemek ve bunların Latin Amerika kapsamında devletle ilişkilerini ele almaktır. Bunu başarmak için, çalışma 19. ve 20. yüzyıllarda Latin Amerika’daki toplumsal protesto hareketlerinin tarihini kısaca izleyecek ve ekonomik, politik, kültürel ve dini seçkinlerin, kentsel ve kırsal işçiler, köylülük, kayıt dışı yoksullar, kadınlar ve yerli topluluklar gibi geleneksel olarak dışlanmış sosyal kesimleri harekete geçirme, bastırma veya birleştirme yollarını ele alacak; böylece, toplumsal hareketlerin siyasi sonuçlarının neler olduğu ve bu sonuçlara nasıl ulaşıldığı eleştirel bir şekilde incelenecektir. Bunun arkasında iki ana neden yatmaktadır: (1) Akademisyenler, son yıllarda Latin Amerika toplumsal hareketlerinin politika üzerindeki etkisini ele almaya başlamış olsalar da, toplumsal hareket protestosunun politika sonuçlarını etkilediği koşullar ve mekanizmalar hakkında sınırlı sistematik bir anlayışa sahibiz; (2) Mevcut çalışmalar, neredeyse yalnızca politika değişikliğine odaklanmakta; bu yüzden de, toplumsal hareketlerin Latin Amerika’ya ilişkin daha geniş siyasi etkilerini hafife almaktadır. Dolayısıyla bu çalışma, toplumsal hareketler, Latin Amerika’nın yeni sol hükümetleri ile özellikle ABD gibi küresel ve ulusötesi aktörler arasındaki ilişkilere neoliberalizme ve neoliberalizm sonrası reform deneyimine verilen tepkileri analiz ederek yakından bakacaktır. Latin Amerika’da (tarihsel) bağlam, tipoloji ve güç ve protesto motivasyonları üzerine olan bu çalışma için araştırma yaklaşımı olarak, esasen nitel araştırma metodolojisi benimsenmiştir. Bunun nedeni, nitel araştırma metodolojisinin öznelliğe dayalı olması ve kültüre ve topluma yorumlayıcı bir yaklaşım sunmasıdır. Bu nedenle, bu çalışmanın araştırma metodolojisi ağırlıklı olarak ilgili bilimsel kitap, makale, rapor ve tezler gibi ikincil veri kaynaklarına dayalı olarak belge ve içerik analizi gibi nitel araştırma yöntemleri ile gerçekleştirilecektir.
Yazar isimleri: ['Gökhan AK']
Yayın Yılı: 13 Eylül 2022
Dergi ismi: Topkapı Sosyal Bilimler Dergisi
Yayın sayfa url: https://dergipark.org.tr/tr/pub/tjssd/issue/72569/1119773
Yayın pdf linki: https://dergipark.org.tr/tr/download/article-file/2440983
