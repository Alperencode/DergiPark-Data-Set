Makale Başlığı: ANONİM ŞİRKETLERDE YÖNETİM KURULU ÜYELERİNİN HUKUKİ SORUMLULUĞU
Özet: Yönetim Kurulu, 6102 sayılı Türk Ticaret Kanunu’nda düzenlenen ve sermaye şirketlerinden olan anonim şirketin hem zorunlu hem de daimî organıdır. Yönetim kurulu, anonim şirketin hem yönetim hem de temsil görevine sahip organı olması sebebiyle görevini yerine getirirken, yaptıklarından dolayı hem hukuki hem de cezai sorumlulukları doğabilecektir. Yönetim kurulu üyelerinin görevlerini yerine getirirken gösterecekleri özen tedbirli yönetici ölçütü ile sınırlandırılmıştır. Eski düzenlemelerde yer alan basiretli iş adamı gibi davranma durumu da böylelikle terk edilmiştir. Aynı zamanda köklü değişiklik niteliğinde olan üyeler açısından geçerli olan mutlak teselsül terk edilmiş bunun yerine farklılaştırılmış teselsül ilkesi benimsenmiştir. Çalışmamızda yönetim kurulu üyelerinin hukuki sorumlulukları ve kriterleri, özen yükümü ve farklılaştırılmış teselsül ilkesinden bahsedilecektir.
Yazar isimleri: ['Şeyda ŞANLI']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1123923
Yayın pdf linki: https://dergipark.org.tr/tr/download/article-file/2458051
