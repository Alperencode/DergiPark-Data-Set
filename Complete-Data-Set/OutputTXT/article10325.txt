Makale Başlığı: Haber Kanallarının Sosyal Medya Performansları
Özet: Tematik bir formatta dünyada olup biten olayları haberleştirerek izleyiciler ile buluşturan haber kanalları, sosyal medyanın her geçen gün yaygınlaşmasıyla ürettikleri içerikleri bu yeni alanın kullanıcıları ile de paylaşmaya başlamıştır. Sosyal medya sunduğu yeni imkân ve olanakları ile gazetecilik mesleği açısından önemli bir platform hâline gelmiştir. Bu çalışmada haberlerin topluma aktarılmasında en etkili mecralardan biri olan televizyon haber kanallarının sosyal medyayı kullanma biçimini ortaya koymayı amaçlamaktadır. Bu kapsamda Boomsocial.com sitesinden 9-15 Şubat 2022 tarihleri arasında genel tarama modeli ile elde edilen verilere göre Facebook, Twitter, Instagram ve Youtube’da en fazla takipçisi olan dört ulusal haber kanalı belirlenmiştir. Bu haber kanalları TRT Haber, NTV, CNN Türk ve A Haber’dir. Daha sonra belirlenen bu haber kanallarının Facebook, Twitter, YouTube ve Instagram hesaplarındaki takipçi sayıları ile takipçi artış oranları, ileti türleri ve etkileşim oranları karşılaştırmalı olarak betimsel analiz yöntemi ile incelenmiştir. Çalışmanın sonucunda araştırmanın örneklemini oluşturan dört haber kanalının sırasıyla en fazla Twitter, Facebook, YouTube ve Instagram platformlarını kullandıkları belirlenmiştir. Aldıkları etkileşim oranının ise takipçi sayısı ve paylaşımları ile orantılı bir şekilde artış gösterdiği saptanmıştır.
Yazar isimleri: ['Hilal Özlem ABUŞOĞLU']
Yayın Yılı: 28 Haziran 2022
Dergi ismi: Kastamonu İletişim Araştırmaları Dergisi
Yayın sayfa url: https://dergipark.org.tr/tr/pub/kiad/issue/70627/1085629
Yayın pdf linki: https://dergipark.org.tr/tr/download/article-file/2301174
