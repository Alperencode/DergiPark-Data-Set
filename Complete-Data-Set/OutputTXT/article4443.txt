Makale Başlığı: Türkiye Selçuklu Sultanı I. Mesud'un (1116- 1155) Tahta Çıkışı ve Bunda Danişmendlilerin Rolü
Özet: Tam adı Ebü’l-Feth es-Sultânü’l-Muazzam İzzüddünyâ ve’d-dîn Mes‘ûd b. Kılıcarslan es-Selcûki olan Türkiye Selçuklu Sultanı I. Mesud, Dânişmendli kayınpederi Emir Gazi’nin desteğiyle tahta çıkmıştır. 1116 ile 1155 yılları arasında tahtta kalmıştır. Bu sürecin önemi, Türkiye Selçuklularında hânedan içindeki ilk taht mücadelesinin yaşanmış olmasıdır. En uzun süre hüküm süren sultan olan I. Mesud, kayınpederi ölene kadar ona bağlı siyaseti sürdürmüştür. Emir Gazi 1134 yılında ölünce Sultan I. Mesud, bağımsız hareket etmiş, 1142 yılında Dânişmendli Muhammed ölünce ise Anadolu’da ağırlığını hissettirmiştir. Dânişmendlilerde yaşanan taht kavgasından yararlanan Sultan I. Mesud, durumu lehine çevirmeyi bilerek, devleti güçlendirmiştir.
Yazar isimleri: ['Bengü GÜLMEZ']
Yayın Yılı: 5 Temmuz 2022
Dergi ismi: Dünya İnsan Bilimleri Dergisi
Yayın sayfa url: https://dergipark.org.tr/tr/pub/insan/issue/68969/1077133
Yayın pdf linki: https://dergipark.org.tr/tr/download/article-file/2267644
