Makale Başlığı: Üniversite Öğrencilerinin Akıllı Telefon Bağımlılıkları ve Baş Ağrısı İle İlişkisi
Özet: Amaç: Bu araştırma üniversite öğrencilerinin akıllı telefon bağımlılık oranını, etkileyen faktörlerini ve akıllı telefon kullanımının baş ağrısı ile ilişkisini belirlemek amacıyla yapılmıştır.Gerekçe ve Yöntem: Bu çalışma tanımlayıcı ve kesitsel bir çalışmadır. Örnekleme, bilinen bir popülasyon için örnek belirleme formülü kullanılarak gerçekleştirilmiştir. Verilerin toplanmasında sosyodemografik özellikler, baş ağrısı ile ilgili değişkenler ve “Akıllı Telefon Bağımlılığı Envanteri – Kısa Form (SPAI-SF)” kullanılmıştır. Veriler tek yönlü varyans analizi (ANOVA), bağımsız t-testi, Ki-kare analizi ve lojistik regresyon analizi kullanılarak değerlendirildi ve sayılar, yüzdeler ve ortalama±standart sapma olarak ifade edildi.Bulgular: Katılımcıların,  %56,6’sı kadın, %43.4’ü erkektir, %55.2’si 20 yaş ve altı yaş grubunda olup %61.4’ü aile evinde %33.5’i yurtta kalmaktadır. Öğrencilerin %86.3’ü mesaj ve/veya telefon açmak için, %72.7’si internet kullanmak için, %69.4’ü sosyal medya kullanmak için vb. nedenlerle akıllı telefon kullandıklarını belirtmektedirler. Öğrencilerin %32.7’si akıllı telefon bağımlısıyken %67.7’si de akıllı telefon bağımlısı değildir. Öğrencilerin akıllı telefon bağımlılık durumuyla baş ağrısı sıklığı, baş ağrısı şiddeti, akıllı telefonları günlük kullanım süresi ve akıllı telefonları uykudan önce kullanım süresi arasında anlamlılık bulunmaktadır (p<0.05). Öğrencilerin erkek olma durumu 2.123 kat, ilk akıllı telefon kullanım yaşındaki bir birimlik artış 1.147 kat ve akıllı telefon bağımlısı olma durumu ise 2.216 kat baş ağrısı sıklığını arttırmaktadır (p<0.05).Sonuç: Çalışmamızda öğrencilerin yaklaşık üçte biri akıllı telefon bağımlısıdır. Öğrencilerin akıllı telefon kullanımının baş ağrısı ile ilişkisi, sık sık baş ağrısı çekenlerin ve baş ağrısı şiddetli olanların ATBÖ-KF puanlarının yüksek bulunmasıyla anlaşılmaktadır. Aşırı akıllı telefon kullanımının sağlık üzerindeki olumsuz etkileri hakkında bilgilendirici faaliyetler yapılması önerilebilir.
Yazar isimleri: ['Mehmet Ali ŞEN', 'Nurettin MENTEŞ', 'Mehmet Emin KURT']
Yayın Yılı: 30 Eylül 2022
Dergi ismi: Mecmua
Yayın sayfa url: https://dergipark.org.tr/tr/pub/mecmua/issue/72670/1168802
Yayın pdf linki: https://dergipark.org.tr/tr/download/article-file/2623636
