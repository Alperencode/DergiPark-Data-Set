Makale Başlığı: İşletmelerde Uygulanan Kurumsal Çevre Sorumluluğu Faaliyetlerinin Çalışanların Çevreci Davranış Performanslarına Etkisi
Özet: Bu çalışma kapsamında işletmelerde uygulanan Kurumsal Çevre Sorumluluk faaliyetlerinin çalışanların Çevreci Davranışlarına etkilerini inceleyen ve 2019-2021 yılları arasında yapılan akademik makalelerin incelenmesi amacıyla yapılmıştır. Çalışma kapsamında nitel araştırma yöntemi kullanılmıştır. Elde edilen veriler içerik analiz yöntemiyle çözümlenmiştir. Yapılan analizler sonucunda 9 yabancı ve 2 yerli çalışma olmak üzere 11 çalışmanın yapıldığı tespit edilmiştir. Yapılan çalışmaların 10’u nicel ve 1’i de nitel yönteme dayanmaktadır. Kurumsal Çevre Sorumluluğunun Çevreci Davranışlara etkisine yönelik 2019-2021 yılları arasında yapılan çalışmaları inceleyen bu çalışmada en fazla çalışmanın Pakistan’da yapıldığı tespit edilmiştir. Çalışma bulguları içerisinde en dikkat çeken bulgulardan birisi de sektörel bazda yapılan karşılaştırmalar olmuştur. Üretim sektöründe yapılan çalışmalar farklı birçok işkolunu kapsamakta iken hizmet sektöründe sadece konaklama işletmelerine yönelik yapılan çalışmaların ön planda olması dikkat çekicidir. Gelecekte yapılması planlanan çalışmaların sağlık, güvenlik, eğitim, finans gibi hizmet sektöründe yer alan farklı iş kollarında yapılması sayesinde literatüre olumlu katkılarının olacağı tahmin edilmektedir.
Yazar isimleri: ['Bekir DEĞİRMENCİ']
Yayın Yılı: 15 Eylül 2022
Dergi ismi: İşletme
Yayın sayfa url: https://dergipark.org.tr/tr/pub/isletme/issue/65927/1146059
Yayın pdf linki: https://dergipark.org.tr/tr/download/article-file/2547588
