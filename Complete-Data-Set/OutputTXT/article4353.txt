Makale Başlığı: ORTA ÇAĞ AVRUPASI’NDA CADI YARGILAMALARI
Özet: Orta Çağ Avrupası’nda cadı yargılamaları iktidara ve topluma yayılmış bir akıl dışılığın vahşi bir örneği olarak karşımıza çıkmaktadır. Gerçeklikten uzak inanışların yoğunluğu, akıl almaz nedenlere ve yöntemlere dayalı zincirleme yargılamaları da beraberinde getirmiştir. Bu yargılamaların konusu ve yöntemi gibi yargılananların tespiti de oldukça dikkat çekicidir. Nitekim yargılanacak cadıların belirlenmesi ayrımcılık ve marjinalleştirmenin üst düzeydeki örneğini tarihsel olarak ortaya koymaktadır. Orta Çağ Avrupası’nda yaşanan bu vahşetin son bulması ancak felsefi kuşkuculuğun ortaya çıkması ve akıl dışı inanışların sorgulanması ile mümkün olmuştur. Orta Çağ Avrupası’nda geniş bir coğrafyaya ve uzun bir sürece yayılmış olan cadı yargılamaları, rasyonel düşüncenin, ayrımcılık yasağının, işkence yasağının, adil yargılanma hakkının ve modern hukuk ile onun temel ilkelerinin anlamını tersten okutmaktadır.
Yazar isimleri: []
Yayın Yılı: 26 Kasım 2022
Dergi ismi: Dokuz Eylül Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/deuhfd/issue/72827/1182524
Yayın pdf linki: https://dergipark.org.tr/tr/download/article-file/2681205
