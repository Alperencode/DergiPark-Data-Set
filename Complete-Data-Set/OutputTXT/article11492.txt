Makale Başlığı: KURUMSAL SÜRDÜRÜLEBİLİRLİK PERFORMANSININ ENTROPİ VE GRİ İLİŞKİSEL ANALİZİ İLE DEĞERLENDİRİLMESİ: BANKACILIK SEKTÖRÜNDE BİR UYGULAMA
Özet: Bu çalışmada Uluslararası Entegre Raporlama Ağı’nın (IIRC) yayınlamış olduğu Entegre Raporlama Çerçevesi ele alınarak, Türkiye’de faaliyet gösteren bankaların 2019 yılına ait Entegre raporları, “Kurumsal Sürdürülebilirlik İlkeleri” olarak bilinen; sosyal sürdürülebilirlik, çevresel sürdürülebilirlik, kurumsal yönetim sürdürülebilirliği ve finansal sürdürülebilirlik ile incelenmiştir. Bu bağlamda 2019-2020 yılları arasında Entegre rapor yayınlayan; Garanti BBVA, İş Bankası, Türkiye Sınai ve Kalkınma Bankası, Ziraat Bankası, VakıfBank ve Yapı Kredi Bankası’na ait Entegre raporlardan, içerik analizi yöntemiyle nitel veriler elde edilmiştir. Elde edilen nitel veriler, sayısal verilere dönüştürülerek çok kriterli karar verme yöntemlerinden, Entropi yöntemine dayalı Gri İlişkisel Analiz (GİA) yöntemiyle bankalar için kurumsal sürdürülebilirlik performansları değerlendirilmiştir. Analiz sonuçları değerlendirildiğinde, Türkiye’de faaliyet gösteren bankaların sürdürülebilirlik faktörleri Entropi ağırlıklarına göre sırasıyla; çevresel sürdürülebilirlik, sosyal sürdürülebilirlik, kurumsal ve finansal sürdürülebilirlik olarak elde edilmiştir. Entropi ağırlıklı GİA yönteminden elde edilen sürdürülebilirlik performans sıralaması sonuçlarında ise Garanti BBVA'nın ilk sırada olduğu sonucuna ulaşılmıştır.
Yazar isimleri: ['Betül DOĞAN', 'Muhammet Burak KILIÇ']
Yayın Yılı: 29 Kasım 2022
Dergi ismi: Mehmet Akif Ersoy Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/makuiibf/issue/73543/1097637
Yayın pdf linki: https://dergipark.org.tr/tr/download/article-file/2349481
