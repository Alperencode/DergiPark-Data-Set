Makale Başlığı: TRANSHÜMANİZM KARŞISINDA HUKUK DEVLETİ İDEALİ
Özet: Transhümanizm, bilim ve teknoloji vasıtasıyla homo sapiens türünün biyolojik ve bilişsel sınırlarını aşmayı hedefleyen felsefî, sosyal ve siyasî bir harekettir. Transhümanistlerin başlıca talepleri; yeni hak süjelerinin ihdası, morfolojik özgürlük, üreme özgürlüğü, tıbbî kavramların revize edilmesi ve ihtiyat ilkesinin yerine önetkinlik ilkesinin benimsenmesi (inovasyon özgürlüğü) şeklinde sıralanabilir. Modern hukuk devletinin özünü (maddî unsurlarını) oluşturan insan onuru, özgürlük ve eşitlik kavramları ise, hümanist dünya görüşü çerçevesinde şekillenmiştir. Bilimsel ve teknolojik gelişmelerin tetiklediği transhümanist talep ve pratikler, söz konusu üç kavramın her birini dönüştürme potansiyeline sahiptir. Bu makale; transhümanist talepler ve pratikler karşısında insan onuru, özgürlük ve eşitlik ideallerinin nasıl etkilenebileceğini konu edinmektedir.
Yazar isimleri: ['Halim Alperen ÇITAK']
Yayın Yılı: 12 Ağustos 2021
Dergi ismi: İnsan Hakları Yıllığı
Yayın sayfa url: https://dergipark.org.tr/tr/pub/ihy/issue/64470/981890
Yayın pdf linki: https://dergipark.org.tr/tr/download/article-file/1921088
