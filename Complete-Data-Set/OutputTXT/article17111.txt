Makale Başlığı: Kırsal Alanda Görev Yapmakta Olan Sınıf Öğretmenlerinin Teknolojik Okuryazarlıklarının İncelenmesi
Özet: 21. yüzyılda teknoloji büyük bir hız ve değişimle ilerlemektedir. Çağımız bireylerinin bu hıza adapta olabilmesinin en önemli koşullarından biri de teknoloji kullanma becerisine sahip olmalarıdır. Gelecek nesilleri eğiten öğretmenlerin sahip oldukları bilgi ve becerinin tespit edilmesi yapılacak çalışmalara yön vermesi açısından önem arz etmektedir. Ayrıca teknoloji okuryazarlık seviyelerinin bulunulan bölge ile ilgili olup olmadığı ve kırsal alanda görev yapan sınıf öğretmenlerinin teknolojik okur-yazarlık seviyelerinin birden fazla değişkene göre incelenmesi araştırmanın temel problemini oluşturmaktadır. Araştırmamda genel tarama modeli kullanılmıştır. Araştırmanın katılımcılarını İç Anadolu’da yer alan bir ilin merkez ilçesinin 15 kırsal yerleşim yerinde çalışan 201 sınıf öğretmeni oluşturmaktadır. Araştırmanın verileri, araştırmacılar tarafından oluşturulmuş bireysel bilgi formu ve Kolburan Geçer ve Dağ (2010) tarafından geliştirilmiş Bilgisayar Okur-Yazarlığı ölçeğinden faydalanılarak elde edilmiştir. Verilerin analizinde cinsiyet, bilgisayar kursu ve Web 2.0 araçları ile ilgili eğitim alma değişkenleri için bağımsız örneklem t testi, öğrenim durumu ve mesleki kıdem değişkenleri için tek yönlü varyans analizi (ANOVA) kullanılmıştır. Araştırma neticesinde, sınıf öğretmenlerinin teknoloji okuryazarlık seviyelerinin öğrenim durumuna, cinsiyete, Web 2.0 araçları ile ilgili eğitim alma durumuna göre anlamlı farklılık gösterdiği, mesleki kıdeme ve bilgisayar kursuna katılma durumuna göre anlamlı farklılık göstermediği belirlenmiştir. 201 kişiye uygulanan anket sonucunda öğretmenlerin 85'inin eğitim ortamında Web 2.0 araçlarını kullanmadığı tespit edilmiştir. Çalışmanın sonucunda, eğitim teknolojilerinden daha fazla öğretmenin yararlanması ve kullanması için hizmet içi seminerlerin, kursların verilmesi ve teknolojik alt yapı olanaklarını geliştirilmesi önerilmektedir.
Yazar isimleri: ['Neslihan TUZCUOĞLU', 'Gamze HASTÜRK']
Yayın Yılı: 30 Ekim 2022
Dergi ismi: Uluslararası Türk Eğitim Bilimleri Dergisi
Yayın sayfa url: https://dergipark.org.tr/tr/pub/goputeb/issue/73270/1084315
Yayın pdf linki: https://dergipark.org.tr/tr/download/article-file/2295901
