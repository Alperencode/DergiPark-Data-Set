Makale Başlığı: KAMU YÖNETİMİNDE ETİĞİN ÖNEMİ: TÜRKİYE VE YENİ ZELANDA ÖRNEĞİ
Özet: Yeni kamu yönetimi anlayışının gelişmesiyle birlikte kurumların ve kamu görevlilerinin etik değerlere bağlı kalmaları konusuna kamuoyu büyük bir önem vermeye başlamıştır. Kamu yönetimi anlayışındaki bu gelişim ve değişimlere paralel olarak, uluslararası organizasyonların ve kuruluşların da katkısıyla, pek çok ülkede etik değerler ve bu değerlerin ilkeleştirilerek veya kanunlaştırılarak kamu yönetiminde kullanılması konusunda önemli araştırma ve çalışmalar yapılmıştır. Etik kodların veya ilkelerin kamu yönetiminde kullanılması ile ilgili olarak denetim yapılması ve etkinliğin arttırılması da böylelikle ortaya çıkmıştır. Buradan hareketle çalışmada, kamu yönetiminde etik denetim açısından son yirmi yılda önemli gelişmelerin yaşandığı Türkiye ve kamusal alanda etik değerlerin içselleştirilmesi bağlamında oldukça üst düzey bir görünüm çizen Yeni Zelanda’nın ele alınması amaçlanmıştır. Ayrıca çalışmada, Türkiye ve Yeni Zelanda’da kamu yönetiminde etik ilkelerin kurumlarda benimsenmesi amacıyla yapılan düzenlemeler ve etik kurullar ile ilgili uygulamalar üzerinde durulmuştur. Türkiye, son yıllarda kamu yönetiminde etiğin yerleştirilmesi ile ilgili başarılı düzenlemeler yapmış ve önemli gelişmeler kaydetmiştir. Yeni Zelanda da etik değerlerin kamuda yerleşmiş olması anlamında en başarılı ülkelerden biridir. Bu sebeple çalışmada her iki ülke, kamu yönetimi etiği açısından ele alınmış; ülkelerin kamuda etiğin yerleştirilmesi için izlediği farklı yöntemler ve elde ettiği sonuçlar üzerinden bir karşılaştırma yapılarak çalışma tamamlanmıştır.
Yazar isimleri: ['Selma İPEK', 'Öznur KÜÇÜKKELEPÇE']
Yayın Yılı: 30 Ekim 2022
Dergi ismi: Avrasya Sosyal ve Ekonomi Araştırmaları Dergisi
Yayın sayfa url: https://dergipark.org.tr/tr/pub/asead/issue/73282/1168088
Yayın pdf linki: https://dergipark.org.tr/tr/download/article-file/2620613
