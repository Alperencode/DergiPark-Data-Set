Makale Başlığı: Ortaokul Öğrencilerinin Okul Tükenmişlik Düzeyi ile Anne-Baba Tutumu Arasındaki İlişkinin İncelenmesi
Özet: Amaç: Bu çalışma, ortaokul öğrencilerinin okul tükenmişlik düzeyi ile anne baba tutumu arasındaki ilişkinin belirlenmesi amacıyla planlanan metadolojik bir çalışmadır.Yöntem: Araştırma; İstanbul İl Milli Eğitim Müdürlüğü bünyesinde yer alan Sultangazi İlçesi’nde bulunan 21 temel eğitim kurumunda gerçekleştirildi. Araştırmanın evrenini; Sultangazi İlçe Milli Eğitim Müdürlüğü’ne bağlı 21 Resmi Okulda okuyan 26.849 ortaokul öğrencisi, örneklemini ise araştırmaya katılmayagönüllü 1047 ortaokul öğrencisi oluşturdu. Araştırmanın verileri “Tanıtıcı Bilgiler Formu”, ‘’İlköğretim II. Kademe Öğrencileri İçin Okul Tükenmişliği Ölçeği” ve “Anne-Baba Tutumu Ölçeği” kullanılarak toplandı.Bulgular: Bu araştırmada okul tükenmişliği ölçeğinin güvenirliği Cronbach’s Alpha= 0,912 olarak, anne baba tutumu ölçeğinin güvenirliği Cronbach’s Alpha= 0,844 bulundu. Örneklem grubundaki öğrencilerin “okul tükenmişliği toplam” puan ortalaması 56,318±15,201 bulundu. Öğrencilerin Anne Baba Tutumu Ölçeği “Kabul İlgi” Alt Boyut puan ortalaması 28,189±4,940, “Özerklik” alt boyut puan ortalamasının 22,543±5,181, “Denetleme” alt boyut puan ortalaması 22,331±4,386 saptandı.Sonuçlar ve Öneriler: Anne ve babaların çocuklarına yönelik kabul-ilgi ve özerklik gibi demokratik tutumlar sergilemelerinin okul tükenmişliğini azaltmada büyük role sahip olduğu belirlendi. Bu sonuçlar ışığında; Anne ve babaların denetleyici tutumu çocuklarına karşı yerine göre sergilemeleri ve öğrencilerin ders başarılarının artması için anne babaların kabul-ilgi ve özerklik tutumlarını daha çok kullanmalarıönerilmektedir.
Yazar isimleri: ['Fatma Nur ÇENGEL', 'Aysel KOKCU DOGAN']
Yayın Yılı: 29 Ağustos 2022
Dergi ismi: Samsun Sağlık Bilimleri Dergisi
Yayın sayfa url: https://dergipark.org.tr/tr/pub/jshs/issue/72266/1060846
Yayın pdf linki: https://dergipark.org.tr/tr/download/article-file/2204009
