Makale Başlığı: Acil Servise Bașvuran El ve El Bileği Yaralanmalı Hastaların Maliyetlerinin İncelenmesi
Özet: Amaç: Bu çalıșmanın amacı acil serviste sık karșılașılan el/el bileği yaralanmalı hastaların retrospektif olarak değerlendirilmesi ve bu hasta grubunda tedavi maliyeti üzerine etkisi olan faktörlerin incelenmesidir. Gereç ve Yöntem: Retrospektif olarak dizayn edilen bu çalıșmaya Ankara Üniversitesi Tıp Fakültesi Acil Tıp Anabilim Dalı’na 1 Ocak 2016 – 31 Aralık 2016 tarihleri arasında izole el ve/veya el bileği travması ile bașvuran tüm hastalar dâhil edildi. Dıșlama kriterleri ise trafik kazası sonrası bașvuru, eșlik eden bașka sistem veya ekstremite yaralanması ve tıbbi kayıtlardan yeterli veriye ulașılamaması olarak belirlendi. Dıșlama kriterlerini karșılayan hastaların maliyet hesaplamasını etkileyeceği düșünüldüğünden bu hastalar çalıșmaya dâhil edilmedi. Maliyet hesaplaması için hastaların Sosyal Güvenlik Kurumu’na fatura edilen tutarları incelendi. Bulgular: Çalıșmaya 712 hasta dâhil edildi. Tüm olgularda hasta bașına ortanca maliyet 45.50(16-5131) ₺ olarak bulundu. Hastaların toplam maliyeti ise 178678,17 ₺ olarak hesaplandı. Olguların %61.8’i erkek, %38.2’si kadındı. Olgular en sık 20-29 yaș grubundaydı (n=191 %26.8). 60-69 yaș grubu ise ortanca maliyeti 108.20(193672) ₺ ile en yüksek maliyete sahip yaș grubu olarak bulundu. Yaș ile maliyet arasında aynı yönlü 0.136’lık bir ilișki saptandı ve bu ilișki istatistiksel olarak anlamlı bulundu (p<0.001).  Erkek cinsiyetin,  iș kazalarının, penetran yaralanmaların, skafoid kırıklarının, zon 5 yaralanmalarının, cerrahi tedavi yönteminin ve 00:00-08:00 saatleri arasında meydana gelen el/el bileği yaralanmalarının maliyeti artıran faktörler olduğu saptandı (p<0,001).  Sonuç: El/el bileği yaralanmalarının sağlık harcamaları açısından mali yükünü belirledik. Bu tip yaralanmaların olușumunun engellenmesine yönelik alınacak önlemler ile sağlık harcamalarının azalacağını ve ülke ekonomisine önemli katkıları olacağını düșünmekteyiz. Anahtar 
Yazar isimleri: ['Ahmet Burak OĞUZ']
Yayın Yılı: 16 Aralık 2017
Dergi ismi: Ankara Üniversitesi Tıp Fakültesi Mecmuası
Yayın sayfa url: https://dergipark.org.tr/tr/pub/autfm/issue/36182/407579
Yayın pdf linki: https://dergipark.org.tr/tr/download/article-file/443608
