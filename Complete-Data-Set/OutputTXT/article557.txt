Makale Başlığı: İlkokul Öğrencilerinin Farklı Metin Türlerine Yönelik Sorularının İncelenmesi
Özet: Bu araştırmanın amacı ilkokul dördüncü sınıf öğrencilerinin farklı metin türlerine yönelik oluşturdukları soruların yenilenmiş Bloom taksonomi basamaklarına göre incelenmesidir. Araştırmanın modeli nitel araştırma yöntemlerinden doküman analizi yöntemidir. Araştırmada 450 dördüncü sınıf öğrencisinden veri toplanmıştır. Geçersiz veriler elenerek öyküleyici metin için 425 ve bilgilendirici metin için 420 veri analiz edilmiştir. Veri toplama aracı olarak Milli Eğitim Bakanlığı dördüncü sınıf Türkçe ders kitabında yer alan öyküleyici ve bilgilendirici metin kullanılmıştır. Veriler betimsel analiz yoluyla analiz edilmiştir. Araştırmada elde edilen sonuçlara göre öğrenciler hem öyküleyici hem de bilgilendirici metinde çoğunlukla hatırlama ve anlama basamağında soru yazmıştır. Uygulama ve analiz basamağında ise öğrencilerin soru yazmadığı görülmüştür. Bir kısım öğrenci ise değerlendirme ve yaratma basamakları olan üst düzey bilişsel basamaklarda soru yazmıştır. Elde edilen bu sonuçlar öğrencilerin derslerde, kitaplarda ve sınavlarda daha ziyade alt düzey sorularla karşılaşmaları dolayısıyla soru sorma becerilerinin de bu yönde gelişmesi şeklinde yorumlanabilir. Uygun öğrenme ortamlarının sağlanması sonucunda öğrencilerin beklenilenden çok daha üst düzey düşünme becerileri kazanacakları düşünülmektedir.
Yazar isimleri: ['Selva BAKKALOGLU', 'Gülhiz PİLTEN']
Yayın Yılı: 30 Kasım 2022
Dergi ismi: Ahi Evran Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/aeusbed/issue/73599/1099281
Yayın pdf linki: https://dergipark.org.tr/tr/download/article-file/2356832
