Makale Başlığı: TÜRKİYE’DE YAYLA TURİZMİ ÜZERİNE YAPILMIŞ LİSANSÜSTÜ ARAŞTIRMALARIN BİBLİYOMETRİK ANALİZİ
Özet: Bu çalışmada Yüksek Öğretim Kurumu Tez Merkezi (YÖKTEZ)’nde kayıtlı ve tamamlanmış olan yayla turizmi konulu yüksek lisans ve doktora tezleri incelenmiştir. Çalışmanın amacı yayla turizmi konusunda geçmişten günümüze yapılan lisansüstü çalışmaların belirli değişkenler aracılığıyla analiz edilmesidir. Nitel araştırma yöntemi olan tarama modelinden yararlanılan çalışma kapsamında 29 lisansüstü çalışma farklı değişkenler ele alınarak bibliyometrik açıdan değerlendirilmiştir. İlgili literatür incelendiğinde; “yayla” ve “turizm” temalı lisansüstü araştırmalar kapsamında milli park, kış turizmi, yaban hayatı, koruma bölgesi, ekolojik turizm, yayla şenlikleri, marka denkliği, peyzaj planlaması, konaklama ünitesi, halk bilimi incelemesi, yaylacılık faaliyetleri, turizm pazarlaması, turizm coğrafyası, turizm tanıtımı, modernizasyon, Yeşil Yol Projesi ve çevre temalı çalışmaların değerlendirildiği, örneklem olarak ise yerel halk, yerli ziyaretçiler, kamu kurum ve kuruluş temsilcileri ile ilkokul öğrencilerinin seçildiği görülmektedir. Buna karşın yayla turizmine yönelik yapılan lisansüstü tezleri konu alan bibliyometrik bir çalışmaya rastlanılmamış olması sebebiyle, çalışmanın yayla turizmine ilgi duyan turizm araştırmacılarının yanı sıra orman mühendisliği, peyzaj mimarlığı, tarım ekonomisi, Türk müziği, mimarlık, işletme Türk halk bilimi, coğrafya, temel eğitim ile tanıtım ve halkla ilişkiler gibi bilim dalları kapsamında disiplinler arası yayla turizmi çalışmalarına da ışık tutması, hazırlanacak akademik ve lisansüstü çalışmalara fayda sağlaması beklenmektedir.
Yazar isimleri: ['Ceyhun AKYOL', 'İsmail ÇALIK']
Yayın Yılı: 31 Ağustos 2022
Dergi ismi: Safran Kültür ve Turizm Araştırmaları Dergisi
Yayın sayfa url: https://dergipark.org.tr/tr/pub/saktad/issue/72444/1135172
Yayın pdf linki: https://dergipark.org.tr/tr/download/article-file/2504850
