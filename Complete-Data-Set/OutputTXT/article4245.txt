Makale Başlığı: ALTI FARKLI BİTKİ TÜRÜNÜN ALLELOPATİK AKTİVİTELERİNİN BELİRLENMESİ
Özet: Yapılan çalışmada, 6 farklı bitki türünün (Lepidium draba L., Acroptilon repens (L.) DC., Thymus kotchyanus Boiss&Hohen. var. kotchyanus., Inula peacockiana (Aitch.&Hemsl.) Koravin, Salvia kronenburgei Rech. f., Phlomis armeniaca Wild.) allelopatik potansiyelleri araştırılmıştır. Bu amaçla bitkilerin su ekstrelerinin üç farklı konsantrasyonları (% 0.5, 1 ve 3) hem yabancı otların (Amaranthus retroflexus L., Portulaca oleracea L.) ve hem de kültür bitkilerinin (Pisum sativum L., Hordeum vulgare L.) tohum çimlenmesi üzerine etkileri araştırıldıGenel anlamda tüm bitki ekstraktlarının çimlenmeyi büyük oranda baskıladığı görüldü. Özellikle Inula peacockiana bitkisinin su ve metanol ekstraktlarının % 3’lük konsantrasyonları tüm tohumların çimlenmesini tamamen inhibe ettiği gözlendi. Bitki ekstraktlarının çimlenme üzerindeki etkilerinin çözücü tipine, doz uygulamasına ve hedef bitkilere bağlı olduğu belirlendi.
Yazar isimleri: ['Emre EREZ', 'Peyami BATTAL']
Yayın Yılı: 21 Ekim 2022
Dergi ismi: Doğu Fen Bilimleri Dergisi
Yayın sayfa url: https://dergipark.org.tr/tr/pub/dfbd/issue/73122/1098414
Yayın pdf linki: https://dergipark.org.tr/tr/download/article-file/2352964
