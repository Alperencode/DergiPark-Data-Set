Makale Başlığı: SAĞLIK TEDBİRİ KARARI BULUNAN ÇOCUKLARIN KORUYUCU/ÖNLEYİCİ HİZMETLER KAPSAMINDA DEĞERLENDİRİLMESİ
Özet: Bu çalışmanın amacı, sağlık tedbiri kararı nedeniyle çocuk ve ergen psikiyatri polikliniğinde takip ve tedavisi yapılan çocukların ve ailelerinin   farklı değişkenlere  ilişkin özelliklerini incelemek ve çocuk koruma alanına öneriler sunmaktır. ....Üniversitesi Çocuk ve Ergen Psikiyatri Polikliniği'ne 2015-2020 yılları arasında sağlık tedbiri kararı ile gelen 150 çocuk ve ailesi çalışmaya dahil edilmiştir. Araştırma kayıtların,  dosyalarının incelendiği retrospektif bir çalışmadır. Araştırma bulgularına göre, çocukların  % 7.3’ü  açık liseye gitmesi,  % 15.3’ü okulu bırakması nedeniyle  örgün eğitimin  dışındadır. Hem anneler (% 49.3), hem de babalar (% 47.2) arasında  ilkokul mezunu olanlar daha  fazladır.   Ailelerin % 67.3’ünün ekonomik durumu kötüdür. Parçalanmış aile oranı yüksek bulunmuştur ( % 57.3).  Tedbir kararı verilme nedenleri arasında cinsel istismar ilk sırada yer almaktadır. Çocukların % 61.3’ü düzenli olarak takibe gelmiştir. Sağlık tedbir kararlarının yürütülmesinde kurumlar arasında işbirliği ve koordinasyonun olması, çocukların bütüncül ele alınması için önemlidir.
Yazar isimleri: ['Ferda KARADAĞ']
Yayın Yılı: 30 Haziran 2022
Dergi ismi: Tıbbi Sosyal Hizmet Dergisi
Yayın sayfa url: https://dergipark.org.tr/tr/pub/tshd/issue/70896/1074232
Yayın pdf linki: https://dergipark.org.tr/tr/download/article-file/2256172
