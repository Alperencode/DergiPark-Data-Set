Makale Başlığı: Türk Dili ve Edebiyatı Dersi Öğretim Programının Öğrenci Görüşlerine Göre Değerlendirilmesi (CIPP Modeline Göre Bir Değerlendirme)
Özet: Bu araştırmanın amacı ortaöğretimin tüm sınıf düzeylerinde okuyan öğrencilerin Türk Dili ve Edebiyatı Dersi Öğretim Programı hakkındaki görüşlerini Stufflebeam’in Bağlam- Girdi-Süreç –Ürün Değerlendirme Modelini (CIPP Modeli) kullanarak belirlemektir. Araştırmada nicel araştırma desenlerinden tarama araştırma deseninden yararlanılmıştır. Araştırmada Siirt il merkezindeki ortaöğretimlerde okuyan tüm öğrenciler evren olarak kabul edilmiştir.  Örneklem olarak de seçkisiz ve kolay ulaşılabilir örneklemeye başvurulmuştur. Araştırmada veri toplama aracı olarak Karataş (2007) tarafından Stufflebeam ‘in CIPP Değerlendirme Modeli ölçüt alınarak İngilizce Dersi Öğretim Programı için hazırlanan ve Çiftçi (2019) tarafında Türk Edebiyatı Dersi Öğretim Programı için uyarlaması yapılan Türk Edebiyatı Dersi Öğretim Programını CIPP Modeli İle Değerlendirme Ölçeği kullanılmıştır. Verilerin analizi aşamasında öncelikle verilerin normal bir dağılıma sahip olup olmadığını belirlemek için Kolmogorov Smirnov testi uygulanmış ve analiz sonucunda anlamlılık değeri 0.00< 0.05 olduğu için verilen normal bir dağılıma sahip olmadığı belirlenmiş ve nonparametrik testlerin kullanılabileceği yargısına varılmıştır. İstatistiksel olarak; betimsel istatistik, Mann-Whitney U Testi ve Kruskal - Wallis H testleri ve CIPP Modelinin bağlam, girdi, süreç ve ürün boyutları arasındaki ilişkiyi belirlemek için Pearson Korelasyon analizi uygulanmıştır. Ortaöğretim öğrencilerinin tüm alt boyutlarda ve maddelerde Türk Dili ve Edebiyatı programının etkililiği konusunda ne tamamen olumsuz, ne de tamamen olumlu olan orta seviyede bir kanaate sahip oldukları, cinsiyet, sınıf düzeyi ve Türk Dili ve Edebiyatı dersine yönelik tutum açısından öğrenci görüşleri arasında farklılıklar olduğu sonucuna varılmıştır.
Yazar isimleri: ['Cevdet EPÇAÇAN', 'Melih ERZEN']
Yayın Yılı: 30 Kasım 2022
Dergi ismi: Elektronik Eğitim Bilimleri Dergisi
Yayın sayfa url: https://dergipark.org.tr/tr/pub/ejedus/issue/72371/1195202
Yayın pdf linki: https://dergipark.org.tr/tr/download/article-file/2733528
