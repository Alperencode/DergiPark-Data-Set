Makale Başlığı: Fen bilgisi öğretmen adaylarının fen eğitiminde sanal müze kullanımına yönelik görüşleri
Özet: Araştırmanın amacı fen bilgisi öğretmen adaylarının fen eğitiminde sanal müze kullanımına yönelik görüşleri incelemektir. Araştırmaya 11 farklı üniversitede öğrenim görmekte olan 26 fen bilgisi öğretmen adayı katılmıştır. Çalışma nitel araştırma yöntemlerinden durum çalışması desenine göre yürütülmüştür. Çalışma gurubu seçilirken amaçlı örneklem yönteminden maksimum çeşitlilik örneklemesinden yararlanılmıştır. Çalışmada veri toplama aracı olarak sanal müzeye yönelik görüş formu kullanılmıştır. Veriler Google Form aracılığıyla ile toplanmıştır. Çalışmada veri analiz yöntemlerinden içerik analiz yöntemi kullanılarak veriler analiz edilmiştir. Yapılan görüşmelerde adaylar sanal müzelerde ortamının sanal olduğunu, çevrim içi etkileşimle gezilebileceğini, mekân ve materyal gerektirmediğini, hızlı, doğru ve güvenilir bilgi verici olduğunu, gerçeğinden daha az imkanlı olduğu ve sınırlı gezinti imkanlı olduğunu belirtmişlerdir. Katılımcıların çoğu fen eğitiminde kullanılabilecek sanal müzeleri bilmediğini ya da fikrinin olmadığı belirtmişlerdir. Katılımcılar sanal müzeleri fen eğitiminin öğretim sürecinde kullanabileceklerini belirtmişlerdir. Öğretmen adayları sanal müzelerin avantajları olarak, zaman ve mekân erişimi olmadan herkesin çevrim içi olarak katılabilmesinin fırsat eşitliği sağlayacağını düşündüklerini ifade etmişlerdir. Adaylar fen eğitiminde sanal müze kullanımında karşılaşılabilecek sorunların teknoloji ve teknoloji beceri yetersizliğinden kaynaklanabileceğini düşünmektedirler. Eğitim öğretim faaliyetlerine sanal müze uygulamalarının entegre edilmesinin sanal teknolojilerin doğru ve etkili kullanılmasını sağlayabileceği düşünüldüğünden, konu hakkında farklı çalışmaların yürütülerek olumlu ve olumsuz yanlarının daha detaylı araştırılması önerilmektedir. 
Yazar isimleri: ['Handan ÜNAL', 'Esra KIZILAY', 'Mustafa HAMALOSMANOĞLU']
Yayın Yılı: 30 Haziran 2022
Dergi ismi: Studies in Educational Research and Development
Yayın sayfa url: http://serd.artvin.edu.tr/tr/pub/issue/70332/1066982
Yayın pdf linki: https://dergipark.org.tr/tr/download/article-file/2228060
