Makale Başlığı: A Study on The Deep (Meaningful) Learning Perceptions of The Teacher Candıdates in The Philosophy of Education Course Carried Out With Blended Learning
Özet: Bu çalışmada, öğretmen adaylarının harmanlanmış öğrenme ile yürütülen eğitim felsefesi dersindeki derin (anlamlı) öğrenme algı düzeylerinin belirlenmesi amaçlanmıştır. Bu amaç çerçevesinde öğrenme ve öğretme etkinlikleri tersdüz öğrenme yöntemine dayalı geliştirilen öğrenme ortamında gerçekleştirilmiştir. Araştırmada öğretmen adaylarının derin öğrenme algı düzeyleri çeşitli değişkenler açısından incelenmiştir. Yarı deneysel desenle gerçekleştirilen araştırma Matematik ve Fen bilimleri Eğitimi, Türkçe ve Sosyal Bilimler Eğitimi ve Temel Eğitim olmak üzere üç grup üzerinde yürütülmüştür. Araştırmaya Matematik ve Fen bilimleri Eğitimi bölümünde 42 (%33.3), Türkçe ve Sosyal Bilimler Eğitimi bölümünden 40 (%31.7) ve Temel Eğitim bölümünden ise 44 (%34.9) öğretmen adayı katılmıştır. Araştırma verilerini elde etmek için Tatli (2022) tarafından geliştirilen “Deep (Meaningful) Learning Perception Scale” kullanılmıştır. Araştırma sonucunda, öğretmen adaylarının derin öğrenme algı düzeyleri ile cinsiyet, bölüm, teorik ve uygulamalı ders tercihi, internet erişiminde kullandığı teknolojiler ve öğrenme kaynakları tercihi arasında anlamlı bir farklılık olmadığı tespit edilmiştir. Araştırmada çalışma gruplarındaki öğretmen adaylarının derin öğrenme algı düzeylerinin yüksek ve birbirlerine yakın olduğu sonucuna varılmıştır. Araştırmanın Etik Kurul Raporu; Muş Alparslan Üniversitesi, Bilimsel Araştırma ve Yayın Etiği Kurulu’ndan 11.05.2022 tarih, 07 nolu toplantı sayısı ve 59 nolu kararıyla alınmıştır.
Yazar isimleri: ['Bülent Uğur KOCA', 'Cemal TATLI']
Yayın Yılı: 30 Ağustos 2022
Dergi ismi: Anemon Muş Alparslan Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/anemon/issue/72306/1096710
Yayın pdf linki: https://dergipark.org.tr/tr/download/article-file/2345729
