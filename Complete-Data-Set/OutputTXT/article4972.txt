Makale Başlığı: Pandemi Sürecinde Öğrencilerin Evde Ders Çalışma Alışkanlıklarının Öğretmen ve Veli Görüşleri Açısından Değerlendirilmesi
Özet: Bu çalışmanın amacı, pandemi döneminin öğrencilerin evde ders çalışma alışkanlıklarını ne şekilde etkilediğini veli ve öğretmen görüşleri doğrultusunda değerlendirmektir. Çalışma grubu, Sivas ili Kangal ilçesindeki bir ilkokulda 2019-2020 öğretim yılında birinci ve ikinci sınıfları okutan 18 öğretmen ve aynı yıl öğrencileri ikinci sınıfta okuyan 21 veliden oluşmaktadır.  Bu çalışmada nitel araştırma yöntemlerinden olan olgu bilim (fenomenoloji) deseni kullanılmıştır. Verilerin analizinde betimsel analiz yöntemi kullanılmıştır. Çalışma sonucunda, katılımcı öğretmenlerin tamamı pandemi sürecinde evde ders çalışma alışkanlığı kazandırmada sorun yaşadığını belirtmiştir. Öğretmenlerin görüşleri sonucunda, pandemi süreci ile birlikte başlayan uzaktan eğitimin ilkokul düzeyine uygun olmadığı belirlenmiştir. Velilerin geneli pandemi sürecinde evde ders çalışma uygulamalarında çocuklarının motivasyon sıkıntısı yaşadıklarını düşünmektedirler. Velilerin büyük çoğunluğu uzaktan eğitim sürecinde ödevlerin gerekli olduğunu belirtmişlerdir. Ayrıca velilerin büyük kısmı pandemi sürecinde kazanılan evde ders çalışma alışkanlıklarının pandemi sonrasında da kalıcı olacağını düşünmektedirler.
Yazar isimleri: ['Hilal KAZU']
Yayın Yılı: 30 Kasım 2022
Dergi ismi: Elektronik Eğitim Bilimleri Dergisi
Yayın sayfa url: https://dergipark.org.tr/tr/pub/ejedus/issue/72371/1094633
Yayın pdf linki: https://dergipark.org.tr/tr/download/article-file/2337571
