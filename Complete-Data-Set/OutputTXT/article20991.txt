Makale Başlığı: İkinci Trimesterde Bakılan Hemogram Parametreleri ile Doğum Ağırlığı Arasında İlişki-Retrospektif Vaka-Kontrol Çalışması
Özet: Amaç: Adnan Menderes Üniversitesi Hastanesi obstetri polikliniğine Ocak 2012 ile Haziran 2016 yılları arasında başvuran gebelerin anemi prevalansını retrospektif olarak değerlendirip yenidoğanın doğum kilosuna etkisini tespit etmektir.Gereç ve Yöntem: 37 Hafta ve üstünde sezaryen doğum veya vajinal doğum yapmış dahil edilme kriterlerini karşılayan gebeler üzerinde yapılmıştır. İkinci trimester (14-28 gebelik haftası) hemoglobin (Hb), hematokrit (Hct), ortalama eritrosit hacmi=mean corpuscular volüme (MCV), ortalama eritrosit hemoglobin konsantrasyonu=mean corpuscular hemoglobin concentration (MCHC), eritrosit sayısı=red blood cell (RBC) ve eritrosit dağılım genişliği=red cell distribution width (RDW) içeren hemogram parametrelerinin doğum kilosuna etkisi değerlendirilmiştir. Hastalar grup 1; anemik gebeler (n=237) ve grup 2; kontrol grubu (n=237) olarak iki grupta ele alınmıştır. Çalışmada elde edilen bulgular değerlendirilirken değişkenlerin analizinde SPSS for Windows 22.0 programı kullanılmıştır.Bulgular: Hastaların ortalama yaşları 29,96±5,74’tür. Hastaların 247’si (%23,5) vajinal doğum ve 804’ü (%76,49) sezaryen doğum yapmıştır. Hastaların 237 (%22,5)’sinin Hb değeri 10,5gr/dl’nin altında idi. Hastaların 54 (%5,1)’ü düşük doğum ağırlıklı yenidoğana (Fetal ağırlık<2500gr) sahipti. Çalışmamızda hastaların 2. Trimester Hb, Hct, MCV, MCHC, RBC ve RDW parametreleri ile yenidoğanın doğum ağırlığı arasında istatiksel olarak anlamlı bir ilişki saptanmamıştır (p>0,05).Sonuç: Yenidoğanın doğum ağırlığı üzerinde 2. Trimester Hb, Hct, MCV, MCHC, RBC ve RDW değerlerinin bir etkisi yoktur.
Yazar isimleri: ['İsa KAPLAN', 'Tolga ATAKUL']
Yayın Yılı: 27 Eylül 2022
Dergi ismi: Sağlık Bilimleri ve Yaşam Dergisi
Yayın sayfa url: https://dergipark.org.tr/tr/pub/sbyd/issue/72698/1150365
Yayın pdf linki: https://dergipark.org.tr/tr/download/article-file/2563373
