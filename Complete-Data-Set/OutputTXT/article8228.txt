Makale Başlığı: CONTENT MARKETING IN ONLINE LEARNING PROGRAMS: A RESEARCH ON EU-FUNDED ‘E-PROFMAN’ PROJECT
Özet: Çevrimiçi öğrenme günümüz bilgi temelli ekonomisi için önemli bir potansiyel oluşturmaktadır. Çünkü zaman ve mekandan bağımsız, öğrenci temelli ve uygun maliyetli bir yaklaşıma sahiptir ve farklı profildeki öğrencileri bir araya getirebilmektedir. Katılımcıların ilgisini çekmek üzere çevrimiçi öğrenme programlarının elektronik pazarlama stratejileriyle tanıtılması hayati önem taşımaktadır. Bu noktada içerik pazarlama, bireylerin dijital içerik tüketicileri olarak internette önemli miktarda vakit geçirdiği bir atmosferde, çevrimiçi öğrenme programlarının promosyonunu geliştirmek üzere yeni fırsatlar sunmaktadır. İçerik pazarlama hedef kitlenin sorularını açık bir şekilde yanıtlamayı ve bireylere faydalı, ilgili ve erişilebilir. içerik sunarak empati yaratmayı hedeflemektedir. Bu çerçevede, çalışma farklı ülkelerden katılımcılar sahip olan çevrimiçi öğrenme programlarının tanıtım faaliyetlerinde içerik pazarlamanın kullanımı noktasında bir anlayış geliştirmeyi hedeflemektedir. Bu amacı gerçekleştirmek üzere AB tarafından fonlanmış uluslararası bir çevrimiçi öğrenme programı olan e-PROFMAN’ın web sitesindeki ziyaretçi davranışları Google Analytics verisi kullanılarak analiz edilmiştir. Sonuçlar, başka web sitelerinde çevrimiçi eğitim programı hakkında içerik paylaşmanın çevrimiçi öğrenme programının başvuru sayfasına ziyaretçi çekmenin en etkili yolu olduğuna işaret etmektedir. Fakat, etkileşimin en yüksek olduğu ziyaretçilerin sosyal ağlarda paylaşılan ziyaretçilerden geldiği gözlemlenmektedir. Veri analizi programda ders veren kişiler hakkındaki içeriklerin en fazla tüketilen içerik olduğuna işaret etmektedir. Araştırma kapsamında, websitesinde gezinmek ve başvuru sürecini tamamlamak noktasında ziyaretçilerin geldiği ülkelerdeki farklılığın önemli bir rol oynadığı gözlemlenmektedir.
Yazar isimleri: ['Oğuz KUŞ', 'Ayşegül ÖZBEBEK TUNÇ']
Yayın Yılı: 27 Mayıs 2022
Dergi ismi: İnönü Üniversitesi İletişim Fakültesi Elektronik Dergisi (İNİF E-Dergi)
Yayın sayfa url: https://dergipark.org.tr/tr/pub/inifedergi/issue/70036/977275
Yayın pdf linki: https://dergipark.org.tr/tr/download/article-file/1903023
