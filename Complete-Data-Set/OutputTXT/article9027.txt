Makale Başlığı: Diyabetik Ayak Enfeksiyonu Olan Hastalarda Alt Ekstremite Damar Patolojilerinin İncelenmesi ve Klinik Sonuçları
Özet: Amaç: Diyabet ve damar hastalıkları, diyabetik ayak enfeksiyonu (DAE) ve alt ekstremite amputasyonu riskini artırır. DAE risk faktörleri ve mikrobiyolojik analizler kapsamlı bir şekilde araştırılmış olmasına rağmen, bu özel grup için veriler sınırlıdır. Bu çalışmada DAE tanısı ile takip ve tedavi edilen hastaların altta yatan vasküler risk faktörlerinin ve klinik sonuçlarının incelenmesi amaçlandı.Yöntemler: 2016-2021 yılları arasında DAE için merkezimize başvuran 153 hastanın klinik, demografik, laboratuvar, mikrobiyolojik ve ayak muayene verileri hastane bilgi sisteminden geriye dönük olarak toplandı.Bulgular: Mevcut merkez, bu süre içinde 5 yıl boyunca toplam 153 DFI hastası topladı. Yaş ortalaması 67.71±15 yıl olan 86 erkek ve 67 kadın hasta vardı. Vasküler kaynaklı olmayan DAE grubunda 104, vasküler kaynaklı DAE grubunda 49 hasta vardı. DAE hastalarının ilk iki komorbiditesi sırasıyla kardiyovasküler hastalık ve hipertansiyondu. Vasküler kaynaklı DAE grubunda erkek hasta oranı istatistiksel olarak daha yüksekti (p=0,003). Ayrıca vasküler kaynaklı DFI grubunda hipertansiyon ve kardiyovasküler hastalık daha sıktı (p=0.0006, p=0.01). Ekstremite amputasyonu/debridman öyküsü, Wagner grade 5 DAE ve doku kültürlerinde Gram negatif mikroorganizma üremesi vasküler  kaynaklı DAE grubunda daha sıktı (p=0.01, p=0.01 ve p=0.0006). Vasküler kaynaklı DAE grubunda ekstremite amputasyon/debridman oranları daha yüksekti (p=0.01)Sonuç: DAE’ları, yüksek ampütasyon riski, uzun süreli antibiyotik tedavisi, artan hastane yatışı ve tetkikler sonucu artan sağlık maliyetlerine neden olur. DAE’larının altında yatan vasküler patolojilerin farkındalığı, klinisyenlerin hastalığı yönetmesine yardımcı olabilir. Bu çalışmada amaç vasküler faktörlerin önemini vurgulamaktadır.
Yazar isimleri: ['Serpil ŞAHİN', 'Sevil ALKAN', 'Alper ŞENER']
Yayın Yılı: 30 Ağustos 2022
Dergi ismi: Journal of Biotechnology and Strategic Health Research
Yayın sayfa url: https://dergipark.org.tr/tr/pub/bshr/issue/72769/1113948
Yayın pdf linki: https://dergipark.org.tr/tr/download/article-file/2416680
