Makale Başlığı: COVID-19 SÜRECİNDE ÜNİVERSİTE İDARİ PERSONELLERİNİN İNTERNET KULLANIM PRATİKLERİ: NECMETTİN ERBAKAN ÜNİVERSİTESİ ÖRNEĞİNDE NİTEL BİR ARAŞTIRMA
Özet: COVID-19 pandemisiyle birlikte kapanmalar ve yasaklar, bireylerin internet kullanımlarını hem gündelik yaşam hem de iş yaşamlarında önemli bir noktaya taşımıştır. Bu makalede, Necmettin Erbakan Üniversitesi’nde görevli idari personellerin pandemi sürecinde, gündelik yaşamlarındaki ve iş yaşamlarındaki internet kullanım pratikleri araştırılmıştır. Uzaktan çalışma süreçleriyle birlikte ortaya çıkan avantaj ve dezavantajlar nitel bir saha araştırması ile keşfedilmeye çalışılmıştır. Bireyler, uzaktan ve hibrit çalışma sürecinde, işlerinin gereği olarak internette çok daha fazla zaman geçirmek, pandemi öncesinde kullanmadıkları bazı uygulamaları kullanmak durumunda kalmışlardır. Üniversitenin idari birimlerinde görevli 18 katılımcı ile gerçekleştirilen nitel görüşmeler aracılığı ile toplanan saha verileri üzerinden tematik analiz gerçekleştirilmiştir. Bu analiz neticesinde, idari personellerin pandemi sürecindeki internet kullanımlarını çoğunlukla mobil telefon üzerinden gerçekleştirdiği tespit edilmiştir. Bu dönemde en çok kullanılan mobil uygulamaların yemek ve alışveriş uygulamaları olduğu, aile üyeleri ve sosyal çevre ile çevrimiçi görüşmelerin rutin haline geldiği görülmüştür. Öte yandan, internet aracılığıyla uzaktan çalışmanın virüse yakalanma riskini azaltması nedeniyle büyük bir avantaj, ev ve iş yaşamının sınırlarını ortadan kaldırması dolayısıyla ise bir dezavantaj olarak algılandığı bulgulanmıştır. Bu makale ile Türkçe literatürde ilk kez, pandemiyle birlikte üniversite idari personellerinin eve kapanma ve uzaktan çalışmaya bağlı internet kullanım pratikleri keşfedilmeye çalışılmıştır.
Yazar isimleri: ['Zehra ÖZKEÇECİ', 'Ruhi Can ALKIN']
Yayın Yılı: 5 Ekim 2022
Dergi ismi: EKEV Akademi Dergisi
Yayın sayfa url: https://dergipark.org.tr/tr/pub/sosekev/issue/72929/1098768
Yayın pdf linki: https://dergipark.org.tr/tr/download/article-file/2354476
