Makale Başlığı: Gelir Gruplarına Göre Tüketici Fiyat Endeksi (TÜFE) Hesapları ve Gelir Dağılımı Ölçümü İçin Yeni Bir Öneri
Özet: Bu    çalışma    gelir    gruplarına    göre    tüketici    fiyat    endeksi    (TÜFE)    hesaplanması   konusunu   incelemektedir.   Tüketim   alışkanlıklarının   en   büyük  belirleyicilerinden  biri  gelir  düzeyidir.  Dolayısıyla  gelir  düzeyine  göre bireylerin tüketici mal sepetleri de değişmektedir. Bu bağlamda gelir düzeylerine göre bireylerin karşılaştığı enflasyon oranları farklılık gösterir. Çalışma  kapsamında  Türkiye  Cumhuriyeti  ölçeğinde  2006-2021  yılları  arasında  gelir  düzeyi  düşük  bireylerin  daha  yüksek  enflasyon  oranlarıyla  karşılaştığı   gözlemlenmiştir.   Düşük   gelir   grubunda   bulunan   bireyler,   yüksek  gelir  grubunda  bulunan  bireylere  göre  daha  yüksek  enflasyon  oranları  ile  karşılaşmaktadır.  Bu  nedenle  gelir  düzeyi  aynı  kalsa  dahi,  gruplar arası enflasyon farklılığı nedeniyle düşük gelirli gruplar ile yüksek gelirli   gruplar   arasındaki   yaşam   standardı   farklılığı   açılmıştır.   Sosyal   politikaların  planlanması  aşamasında  gelir  dağılımının  tespiti  ve  gelir  eşitsizliği  önemli  bir  yer  tutmaktadır.  Bu  nedenle  çalışma  kapsamında  gelir  dağılımı  analizlerine  alım  gücündeki  değişmelerin  dâhil  edilmesi  önerilmiştir.   Bu   çalışma   Gini   katsayısına   atıf   yapılarak   gelir   dağılımı   hesabında  alternatif  bir  yöntem  geliştirilmiştir.  Bu  yöntemin  kullanılması  için  gelir  gruplarını  temsil  eden  tüketici  mal  sepetleri  kullanılarak  her  gelir  grubu  için  farklı  TÜFE  hesabı  yapılmıştır.  Çalışma  TÜFE  ve  gelir  dağılımı hesabına getirdiği yenilikçi eleştiriler ile literatüre katkı sunmayı amaçlamaktadır.  Bu  yönüyle  çalışma  sosyal  politikaların  belirlenmesi  ve  uygulanması aşamalarında politika yapıcılara referans olacaktır.
Yazar isimleri: ['Esat DAŞDEMİR']
Yayın Yılı: 15 Haziran 2022
Dergi ismi: Journal of Economy Culture and Society
Yayın sayfa url: https://dergipark.org.tr/tr/pub/jecs/issue/70297/984480
Yayın pdf linki: https://dergipark.org.tr/tr/download/article-file/1931984
