Makale Başlığı: Halk Sağlığı Hemşireliği Alanındaki Akademisyenlerin Yayın Profilinin İncelenmesi
Özet: Amaç: Bu çalışmada Türkiye’de halk sağlığı hemşireliği alanındaki akademisyenlerin yayın profilinin incelenmesi amaçlanmıştır.Gereç ve Yöntem: Retrospektif tanımlayıcı türde bir çalışmadır. Çalışmaya Türkiye’deki tüm devlet ve özel üniversitelerde halk sağlığı hemşireliği alanında görev yapan akademisyenlerin yayınları dahil edilmiştir. Çalışmada akademisyenlerin “Yüksek Öğretim Akademik Arama” veri tabanındaki özgeçmişleri ile Google Akademik ve MEDLINE veri tabanları karşılaştırılarak 2013 ve 2017 yılları arasında yayınlanan 1570 çalışma incelenmiştir.Bulgular: İncelenen yayınlarda en fazla (%37,5) doktor öğretim üyelerinin çalışma yaptığı görülmüştür. Çalışmaların %23,57’inin alan indeksleri tarafından taranan dergilerde yayınlandığı belirlenmiştir. Halk sağlığı hemşireliği alanındaki akademisyenlerin en fazla kadın erişkinleri (%36,43) inceledikleri ve tanımlayıcı türde (%34,48) çalışma yaptıkları belirlenmiştir.Sonuç: Sonuç olarak, kanıta dayalı hemşirelik uygulamalarının geliştirilmesi amacıyla deneysel tasarımlı; modele dayalı, güncel kaynaklara atıf yapılan ve fonlarla desteklenen çalışmalara gereksinim duyulmaktadır.
Yazar isimleri: ['Dilay AÇIL', 'Ayşe ÇAL', 'Burcu CENGİZ', 'Zuhal BAHAR']
Yayın Yılı: 31 Mayıs 2022
Dergi ismi: İzmir Katip Çelebi Üniversitesi Sağlık Bilimleri Fakültesi Dergisi
Yayın sayfa url: https://dergipark.org.tr/tr/pub/ikcusbfd/issue/70141/990278
Yayın pdf linki: https://dergipark.org.tr/tr/download/article-file/1954171
