Makale Başlığı: Yerel- Ulusal ve Uluslararası Medya Arasındaki Benzeşmeler
Özet: Kitle iletişim araçlarının en önemli görevleri arasında; haber ve bilgi verme, kamuoyu oluşturma, denetim-eleştiri, eğitim ve eğlence yer almaktadır. Kitle iletişim araçları, bünyesinde bulundurduğu görsel ve işitsel araçlar sayesinde topluma haber ve bilgi vermenin yanında toplumu yönlendirme ve yönetme anlamında da önemli bir görev üstlenmiştir. Kitle iletişim araçları bu görevlerini; uluslararası medya, yaygın medya ve yerel medya aracılığı ile gerçekleştirebilmektedir. Tarihsel süreç içerisinde yerel medya, ulusal medyanın, ulusal medya da uluslararası medyanın gelişimine önemli katkılar sağlamıştır. Tarihsel süreç içinde ulusal medyanın gelişimine ve içeriğine renk katan yerel medya artık daha çok kendi varlığını sürdürebilme çabası içerisinde bulunmaktadır. Bir dönem Türkiye’de ulusal basın ile yarış halinde olan yerel medya günümüzde bu özelliğini kaybetmiştir.Bu çalışmada yerel, ulusal ve uluslararası medyanın yapısal ve işlevsel anlamda benzerlikleri ve bu benzerliklerin haber üretim ve dağıtım süreçlerini nasıl etkilediği tartışılmakla birlikte medyanın sahiplik yapısı, istihdam, ücret politikası, tiraj kaygısı, çalışanların eğitim durumu ve medya siyaset ilişkisi gibi benzerlikler üzerinde durulmuştur.
Yazar isimleri: ['Mehmet ÖZDEMİR']
Yayın Yılı: 30 Kasım 2022
Dergi ismi: Ahi Evran Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/aeusbed/issue/73599/1125382
Yayın pdf linki: https://dergipark.org.tr/tr/download/article-file/2463913
