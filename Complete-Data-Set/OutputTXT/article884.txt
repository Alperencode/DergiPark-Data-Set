Makale Başlığı: Sıkıldığımız İçin mi Mobil Oyun Oynuyoruz? Üniversite Öğrencileri Üzerine Keşifsel Bir Çalışma
Özet: Bu çalışmanın amacı, üniversite öğrencilerinin mobil oyun oynama motivasyonları ile can sıkıntısı algıları arasındaki ilişkiyi belirlemektir. Ayrıca mobil oyun oynamaya motive edici bir değişken olarak can sıkıntısı algısının etki değerini ortaya çıkarmaktır. Bu amaçla Üstün ve ÖZ tarafından geliştirilen "Mobil Oyun Motivasyon Ölçeği (MGMS)" ve Iso-Aloha tarafından geliştirilen ve Kara ve diğerleri tarafından kültürel olarak uyarlanan "Boş Zaman Sıkıntısı Ölçeği" kullanılmıştır. Araştırmaya gönüllü olarak 552 (Nkadın=226; Nerkek=326; Xyaş=21.79±2.40) üniversite öğrencisi katılmıştır. Çalışmada SPSS 24 veri analiz programı kullanılmıştır. Regresyon analizi için gerekli varsayımlar test edilmiştir. Araştırmada, ilişkiyi belirlemek için pearson korelasyon testi, can sıkıntısı algısının mobil oyun oynamaya etkisini belirlemek için basit doğrusal regresyon analizi kullanılmıştır. Araştırma sonucunda mobil oyun motivasyon ölçeği ile can sıkıntısı algısı ölçeği arasında orta düzeyde pozitif ilişkiler bulunmuştur. Can sıkıntısı algısının mobil oyun oynama motivasyonu üzerindeki yordayıcı düzeyi %33'tür (R=.582; R2=.338; P<.01). Bu bulgular ışığında üniversite öğrencilerinin boş zamanlarında sıkılma algısının bir sonucu olarak mobil oyun oynama eğiliminde oldukları sonucuna ulaşılmıştır.
Yazar isimleri: ['Nazlı Deniz ÖZ', 'Ferhat ÜSTÜN']
Yayın Yılı: 28 Eylül 2022
Dergi ismi: Akdeniz Spor Bilimleri Dergisi
Yayın sayfa url: https://dergipark.org.tr/tr/pub/asbid/issue/72735/1156991
Yayın pdf linki: https://dergipark.org.tr/tr/download/article-file/2579965
