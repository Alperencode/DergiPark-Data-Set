Makale Başlığı: Glukoz-6-Fosfat Dehidrojenaz Yetersizliği ile COVID-19 Arasındaki Biyokimyasal İlişki ve Glutatyonun Etkileri
Özet: Glikoz-6-fosfat dehidrojenaz (G6PD), indirgenmiş nikotinamid adenin dinükleotid fosfat (NADPH) formunun üretiminde yer alan pentoz fosfat yolağındaki enzimdir. G6PD eksikliği, en yaygın kalıtsal enzim anormalliklerinden biridir. G6PD enzim eksikliği, glutatyon tükenmesine bağlı insan koronavirüs enfeksiyonunu kolaylaştırır. Pentoz fosfat yolunun blokajı nedeniyle glutatyonun (GSH) tükenmesi, oksidatif ve anti-oksidatif dengeyi zorlukla koruyabilir. GSH, vücudu aşırı reaktif oksijen radikallerinden kaynaklanan oksidatif hasarın zararlı etkilerinden korur. Tüm dokulardaki temel antioksidan koruyucu olan GSH seviyeleri, yeni koronavirüs hastalığında (COVID-19) organ yetmezliğini tetikleyen alevlenen inflamasyonu söndürmede kritik olabilir. Birkaç amino asit GSH yolağı ile kesiştiğinden, bu amino asitlerin konsantrasyonlarını doğrudan veya dolaylı olarak değiştirmek hücresel GSH homeostazını değiştirebilir. Amino asitlerin takviyesi ve diyet stratejilerinin uygulanması, çeşitli hastalık ve koşullarda GSH durumunu iyileştirmek ve vücudu oksidatif stresten korumak için güvenli ve invazif olmayan stratejiler sunar. Bu derlemenin amacı, G6PD eksikliği ile COVID-19 arasındaki biyokimyasal ilişkiyi ve GSH’ın bu hastalık üzerindeki etkisini incelemektir.
Yazar isimleri: ['Esma OGUZ', 'Aybike CEBECİ']
Yayın Yılı: 31 Mayıs 2022
Dergi ismi: İzmir Katip Çelebi Üniversitesi Sağlık Bilimleri Fakültesi Dergisi
Yayın sayfa url: https://dergipark.org.tr/tr/pub/ikcusbfd/issue/70141/903229
Yayın pdf linki: https://dergipark.org.tr/tr/download/article-file/1662258
