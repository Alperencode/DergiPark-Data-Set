Makale Başlığı: Fethiye’de Huzur Evinde Yaşayan Yaşlıların Yaşlılık Algısı, Yaşam Kalitesi ve Depresyon İlişkisi
Özet: Amaç: Bu çalışma, huzurevinde yaşayan bireylerin yaşlılık algısı, depresyon ve yaşam kalitelerinin değerlendirilmesi amacıyla gerçekleştirilmiştir. Gereç ve Yöntem: Tanımlayıcı tipteki çalışmanın örneklemini,  huzurevinde yaşayan 65 yaş üstü, demans gibi bilişsel sorunları olmayan ve araştırmaya katılmayı kabul eden 42 yaşlı birey oluşturmuştur. Çalışmanın verileri, Aralık 2017-Mayıs 2018 tarihleri arasında sosyo-demografik veri formu, Dünya Sağlık Örgütü Yaşam Kalitesi Formu, Avrupa Yaşlanma Tutumu Anketi, Geriatrik Depresyon Ölçeği ile toplanmıştır. Çalışmada elde edilen bulgular IBM SPSS Statistics 22.0 (IBM SPSS, Türkiye) programı ile değerlendirilmiştir.  Tüm analizlerde anlamlılık p<0.05 düzeyinde değerlendirilmiştir. Bulgular: Çalışmaya katılan yaşlı bireylerin % 73.8’i (31) erkek olup, %54.8’i 65-74 yaş aralığındadır. %71.4’ünün maddi gelir sahibi ve %66.7’si huzurevinde kalmayı kendileri istemiştir. Dünya Sağlık Örgütü Yaşam Kalitesi Formu puan ortalaması 67.64±10.10, Avrupa Yaşlanma Tutumu Anketi -TR puan ortalaması 79.02±9.62 ve Geriatrik Depresyon Ölçeği puan ortalaması ise 11.64±6.4’tür. Dünya Sağlık Örgütü Yaşam Kalitesi Formu puanları ile Geriatrik Depresyon Ölçeği toplam puanları arasında istatistiksel olarak anlamlı ilişki bulunurken (p<0.01), Dünya Sağlık Örgütü Yaşam Kalitesi Formu puanları ile Avrupa Yaşlanma Tutumu Anketi -TR puanları, Avrupa Yaşlanma Tutumu Anketi -TR puanları ile Geriatrik Depresyon Ölçeği puanları arasında bir ilişki saptanmamıştır. Sonuç: Çalışmamızda; huzurevinde yaşayan yaşlıların yaşlılık algısının ve buna bağlı olarak yaşam kalitesinin olumlu yönde olduğu, fakat yarısından fazlasının depresyonda ve depresyon eğiliminde olduğu görülmektedir. Ayrıca yaşam kalitesi ile depresyonunu birbirini etkilediği belirlenmiştir.
Yazar isimleri: ['Çiğdem ALACA', 'Melek ŞAHİN', 'Mahmut BELER']
Yayın Yılı: 9 Haziran 2022
Dergi ismi: Türk Hemşireler Derneği Dergisi
Yayın sayfa url: https://dergipark.org.tr/tr/pub/thdd/issue/70212/1019609
Yayın pdf linki: https://dergipark.org.tr/tr/download/article-file/2065580
