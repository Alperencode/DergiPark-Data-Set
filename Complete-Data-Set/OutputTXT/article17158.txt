Makale Başlığı: UYGUR ŞAİR MUTALLİP SAYDULLA VE TÜRKÇE YAYINLANAN KİTAPLARI ÜZERİNE
Özet: Modern Uygur şiirinin diasporadaki önemli isimlerinden biri sayılan Şair Mutallip Saydulla, 8 Ekim 1972 yılında, Doğu Türkistan’ın Keriye İlçesinin Laysu Köyünde, aydın bir ailenin çocuğu olarak doğmuştur. 1993 yılında Urumçi’de bulunan Şincan Petrol Enstitüsü’nden mezun olmuştur. Mezun olduktan sonra, Karamay şehrinde Petrol Genel Müdürlüğü’nde teknisyen ve mühendis yardımcısı olarak çalışmıştır. Şairin sanat hayatı üniversite dönemlerinde başlamıştır.Uygur edebiyatının önemli dergileri sayılan “Tangritağ”, “Tarim”, “Turpan”, “Maybulak” gibi dergilerde 300’den fazla şiiri, eleştirileri ve makaleleri; “Edebi Tercimiler”, “Şincan Geziti”, “Şincan İqtisad Geziti”, “Urumçi Kechlik Geziti”, “Asiya Kindiki” ve “İşçilar Vakti” gibi gazetelerde 200’den fazla tercüme eseri bulunan Mutallip Saydulla’nın Türkiye’de “Kardeş Kalemler”, “Güncel Sanat” ve “Hece” gibi dergilerde birçok şiiri yayımlanmıştır. Şairin 2020 yılında “İki Göz İki Yüz” ve “Denizin Söyledikleri” adlı şiir kitapları “Dahi” ve “Bengü” yayınları tarafından yayımlanmıştır. 2021 yılında şairin bazı şiirleri diasporada yaşayan Uygur şairlerin yayımladığı “Çağdaş Uygur Şiiri Antolojisi”, “Dilsiz Kuşlar” gibi şiir kitaplarında da yer almaktadır. Şairin bazı şiirleri, İngilizce, Norveçce, Çince ve Türkçe ’ye çevrilmiştir. Şair Mutallip Saydulla, şu an Norveç Oslo’da yaşamaktadır. Şair Çince, Türkçe ve Norveççe gibi dilleri bilmektedir.
Yazar isimleri: ['Tugba GÖNEL SÖNMEZ']
Yayın Yılı: 30 Haziran 2022
Dergi ismi: Uluslararası Uygur Araştırmaları Dergisi
Yayın sayfa url: https://dergipark.org.tr/tr/pub/uygur/issue/70836/1114929
Yayın pdf linki: https://dergipark.org.tr/tr/download/article-file/2420703
