Makale Başlığı: Ev Fareleri Mus musculus’ta Bulunabilen Parazitler
Özet: Mus musculus türü ev faresinin taşıyabileceği parazitlerin bilinmesi, hem deneylerin güvenilirliği hem de halk sağlığı açısından önem arz etmektedir. Bu derleme çalışmasında M. musculus üzerinde taşınabilen endo ve ektoparazit türlerinin bir listesinin verilmesi ve halk sağlığı açısından tehlike yaratan zoonoz türlere dikkat çekilmesi amaçlanmıştır. Verilerin toplanması için PubMed, Researchgate, Sciencedirect, Google Scholar ve Pubmed Central’in de aralarında bulunduğu çeşitli veri tabanlarından yararlanılmıştır. M. musculus’ta saptanmış parazit türleri lokalizasyonları ve ülke bilgileri verilerek bir tablo halinde sunulmuştur. Oluşturulan tablodaki zoonoz türler tekrar araştırılarak ilgili oldukları hastalıklara kısaca değinilmiştir. Literatür araştırması sonucunda 2 tür Acantocephala, 15 tür Trematoda, 18 tür Cestoda, 56 tür Nematoda, 23 tür ektoparazite ve 9 tür protozoona rastlanmıştır. Toplam 91 tür helmint içinde 17 tür cins düzeyinde tanımlanabilmiştir. Farelerin, beş helmint türü ile laboratuvarda yapay olarak enfekte edilebildiği bildirilmiştir. Laboratuvar farelerinin toplamda en az 109 farklı tür parazitin konağı olabileceği sonucuna varılmıştır. Ev faresinin taşıdığı ektoparazitlerden Xenopsylla cheopis, Nosopsyllus spp. ve Rhipicephalus spp. türleri önemli zoonoz hastalıklar için vektördür. Endoparazitlerden 12 tür helmint ve 2 tür protozoon insanlarda da hastalık yapabilen türlerdir. Toplumun bu enfeksiyonlar hakkında bilgilendirilmesi faydalı olacaktır.
Yazar isimleri: ['Dilara KARAMAN', 'Ahmet Onur GİRİŞGİN']
Yayın Yılı: 30 Haziran 2022
Dergi ismi: Kommagene Biyoloji Dergisi
Yayın sayfa url: https://dergipark.org.tr/tr/pub/commagene/issue/70397/1073670
Yayın pdf linki: https://dergipark.org.tr/tr/download/article-file/2253889
