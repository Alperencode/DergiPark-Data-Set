Makale Başlığı: Mandala Terapisi ile Şifalanma: Jung ve Çok Kültürlü Bir Sanat Terapisi Yaklaşımı
Özet: Geometrik sembolizmden hareketle, insanoğlunun semiyotik repertuarlarının bir hayli çeşitli olduğunu görmekteyiz. Evrensel birliktelikte anlamsal bütünlüğü olsa da bu çeşitlilik kendini farklı sanat dallarında farklı tekniklerle göstermektedir. Doğu mistisizminde kendisini şifalanma, iyileştirme ve sağaltım alanlarında gösteren Mandala; yine doğunun farklı merkezlerinde, meditasyon biçimi, astroloji, resim sanatı, zaman, sağlık, dinsel pratiklerde ve de süsleme sanatında benzer biçimlerde zaman zaman farklı anlamlarda göstermektedir.Carl Gustav Jung, Sigmund Freud ile olan iş birlikteliği ve ötesinde dostluğunda, sürekli olarak mandala pratiklerinden bahsetmiş ve de çeşitli hastalıkların sağaltımında hastalara deneyimletmiştir. Özellikle sanat terapisi pratiklerine psikoterapi alanının temasında oldukça önemli yeri olan Jung ve Mandalaları; çocukların ilk çizimleri olan daire şeması üzerinde de durmaktadır.Bu çalışmada; Mandalanın Jung’dan hareketle aslında bir “Mandala Sanatı Terapisi ya da Mandala Terapisi” adıyla anılabileceği, Jung psikolojisinde Sanat Terapisi araştırmaları ve de çok kültürlü bir pratik olmasının önemi ile çeşitli kültürlerden örneklerle; evrensel birlikteliğinden bahsedilecektir. Çalışmada ayrıca fazla sayıda görsele yer verilerek kültürlerarası imgelemlere ve evrensel birliktelikte kavramsal içeriklerine yer verilmiştir.
Yazar isimleri: ['Eda ÖZ ÇELİKBAŞ']
Yayın Yılı: 1 Temmuz 2022
Dergi ismi: Ankara Üniversitesi Güzel Sanatlar Fakültesi Dergisi
Yayın sayfa url: https://dergipark.org.tr/tr/pub/augsfd/issue/71079/1102782
Yayın pdf linki: https://dergipark.org.tr/tr/download/article-file/2371484
