Makale Başlığı: Türkiye'deki Mezopotamya Dikenli Yılan Balığının (Mastacembelus mastacembelus) (Teleostei: Synbranchiformes) Populasyon Yapısı ve Moleküler Filogenisi
Özet: Mezopotamya dikenli yılan balığı Mastacembelus mastacembelus, Mezopotamya'nın Fırat ve Dicle nehri drenajlarıyla sınırlı endemik bir tatlı su balığıdır. Bu çalışmada, Mezopotamya dikenli yılan balığının Türkiye'deki genetik varyasyonunun Dicle ve Fırat nehir havzalarındaki dağılım bölgelerinden örneklerle ortaya çıkarılması amaçlanmıştır. Bu amaçla, yedi popülasyondan (Aksu, Merzimen, Karasu, Sinnep, Ambar ve Zarova dereleri ve Dicle Nehri ana gövde) 15 örneğin kısmi mitokondiyal COI gen bölgesi (656 bç) sekanslanmıştır. Sekiz değişken mükleotit pozisyonu tespit edilmiş olup ve bunların üç tanesi polimorfik nükleotit olarak belirlenmiştir. Genel haplotip ve nükleotid çeşitliliği Hd= 0,642±0,081 ve π=0,00339±0,00069 olarak hesaplanmıştır. Biri Dicle Nehri Havzasından, üçü Fırat Nehri Havzasından olmak üzere dört haplotip tespit edilmiştir. Haplotip ağ analizinde en az bir mutasyon farkı olan ve ana nehir drenajları arasında haplotip paylaşımı olmayan dört haplotip belirlenmiştir. En yaygın haplotip H1 haplotipi olup ve üç Dicle popülasyonu tarafından paylaşılmaktadır. Filogenetik analizler sonucunda, Mastacembelus popülasyonlarının iki ana haplogruba ayrıldığı ortaya çıkarılmıştır. Birinci haplogrubu, Dicle Nehri havzası populasyonlarının, ikinci haplogrubu ise, Fırat Nehri havzası popülasyonlarının ve haplotiplerinin oluşturduğu belirlenmiştir.
Yazar isimleri: ['Gökhan KALAYCI']
Yayın Yılı: 30 Haziran 2022
Dergi ismi: Recep Tayyip Erdoğan Üniversitesi Fen ve Mühendislik Bilimleri Dergisi
Yayın sayfa url: https://dergipark.org.tr/tr/pub/rteufemud/issue/70615/1124666
Yayın pdf linki: https://dergipark.org.tr/tr/download/article-file/2461051
