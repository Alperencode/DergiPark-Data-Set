Makale Başlığı: EKONOMİK YAPISAL DEĞİŞİM KAVRAMI ÜZERİNE BİR İNCELEME
Özet: Bu çalışmada, literatür taraması yöntemi ile betimsel istatistikler kullanılarak yapısal değişim kavramı incelenmiştir. Literatür araştırması sonucunda yapısal değişim olgusunun 17. Yüzyıla dayandırılabileceği görülmektedir. Yapısal değişim, gelir artışlarına paralel farklı düzeylerde hizmet payı artışı şeklinde yaşanmaktadır. 1970 öncesinde yapısal değişimin nedeni olarak gelir artışları gösterilirken, 1970 sonrasında daha çok bilgi işlem teknolojilerindeki gelişmeler gösterilmektedir. Literatürdeki farklı deneyim örnekleri ve farklı gelir grubu ülke örneklerinde istihdam oranları incelendiğinde, hizmetler pay artışının gelişmişliğin göstergesi olduğuna dair genel kabule kuşku ile yaklaşılması gerektiği sonucuna ulaşılmıştır. Ayrıca, sanayi ve hizmet sektörleri arasındaki tamamlayıcılık ve ikame ilişkisine yapılan vurgu ampirik çalışmalar için ufuk açıcı niteliktedir.
Yazar isimleri: ['Ümit GABERLİ']
Yayın Yılı: 27 Nisan 2022
Dergi ismi: Sosyal Bilimler Metinleri
Yayın sayfa url: https://dergipark.org.tr/tr/pub/sbm/issue/69617/1103288
Yayın pdf linki: https://dergipark.org.tr/tr/download/article-file/2373630
