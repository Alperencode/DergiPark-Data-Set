Makale Başlığı: Aydın ve İzmir İllerindeki Kestane Üreticilerine Yönelik Durum Tespiti
Özet: Çalışmamızın amacını kestane yetiştiriciliğinde yaşanan olumsuzlukları üretici bazında tespit ederek bunların üzerinde çözüm arayışına gitmek oluşturmuştur. Bu sebeple yetiştiriciliğin yoğun olarak yapıldığı kestane üreticilerine yönelik yapılan bu durum tespiti, 2021 yılında Aydın’ın Efeler, Köşk, Sultanhisar, Nazilli ve İzmir’ in Beydağ, Ödemiş ve Kiraz ilçelerinde gerçekleştirilmiştir. Toplam 57 üreticiyle görüşülmüş ve üreticilere kestane çeşitleri, hastalık-zararlı, Kestane gal arısı (Dryocosmus kuriphilus Yasumatsu), kestanede zirai ilaç kullanımı, kestaneyi gömüde bırakma süreleri ve yetiştiricilikte karşılaştıkları sorunları kapsayan 23 adet soru yöneltilmiş ve elde edilen veriler değerlendirilmiştir. Araştırma sonucunda, üreticilerin eğitim seviyesinin düşük olduğu, pek çoğunun atadan kestane üreticisi olduğu ve kestane üretimi konusunda bilinçli olmadıkları görülmüştür. Yanı sıra bilinçsiz olarak yetiştiricilik yapılmakta olduğu, kestanenin kendileri için iyi bir gelir kaynağı olduğu fakat bir kısım yetiştiricinin sadece hasat sırasında bahçeye uğradıkları gibi durumlar gözlemlenmiştir.
Yazar isimleri: ['Hülya ULUSAY']
Yayın Yılı: 6 Eylül 2022
Dergi ismi: Ziraat Mühendisliği
Yayın sayfa url: https://dergipark.org.tr/tr/pub/zm/issue/72445/1085238
Yayın pdf linki: https://dergipark.org.tr/tr/download/article-file/2299692
