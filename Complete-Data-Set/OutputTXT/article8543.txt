Makale Başlığı: SEFTAZİDİM-AVİBAKTAM VE KOLİSTİNİN KARBAPENEM DİRENÇLİ PSEUDOMONAS AERUGİNOSA KLİNİK İZOLATLARINA KARŞI İN VİTRO AKTİVİTESİ
Özet: Amaç: Çok ilaca dirençli Gram negatif basillerin neden olduğu enfeksiyonlar dünya genelinde giderek daha fazla rapor edilmektedir. Seftazidim-avibaktam, karbapenem dirençli Entero- bacterales üyelerine ve Pseudomonas aeruginosa izolatlarına karşı iyi etkinlik gösteren yeni bir antibiyotik kombinasyonudur. Bu çalışmanın amacı, seftazidim-avibaktam ve kolistinin karbapenem dirençli P. aeruginosa izolatlarına karşı in vitro aktivitesini değerlendirmektir.Gereç ve Yöntem: Hastanemizde 2016-2021 yılları arasında hasta örneklerinden elde edilen toplam 100 karbapenem dirençli ve tekrar içermeyen P. aeruginosa izolatı çalışmaya dahil edildi. İzo- latlar MALDI-TOF MS (Bruker Daltonics, Almanya) ile tanımlandı. Meropenem, kolistin, seftazidim ve seftazidim-avibaktamın mini- mum inhibitör konsantrasyon (MİK) değerleri sıvı mikrodilüsyon yöntemi ile belirlendi. Karbapenemaz genlerinden bla KPC, bla NDM, bla OXA-48, bla IMP, ve bla VIM varlığı PCR ile araştırıldı.Bulgular: Bir bla VIM üreten izolat dışında izolatlarda karbapenemaz genleri saptanmadı. Seftazidim-avibaktam ve kolistinin duyarlılık oranları sırasıyla %90 (n=90) ve %100 (n=100) bulundu. P. aeruginosa izolatlarına karşı meropenem, seftazidim, seftazidim-avibaktam ve kolistin için MİK50 ve MİK90 değerleri sırasıyla 32/64, 8/64, 4/8, 0,5/2 μg/mL olarak bulundu.Sonuç: Verilerimiz seftazidim-avibaktamın karbapenem dirençli P. aeruginosa izolatlarının tedavisi için iyi bir alternatif seçenek olduğunu göstermektedir. Çalışma izolatları arasında kolistin direnci tespit edilmemesi dikkat çekicidir. Antibiyotiklere direnç gelişiminin önlenmesi için akılcı antibiyotik kullanımına önem verilmelidir. Seftazidim-avibaktam ve kolistin sürveyansı rutin anti- mikrobiyal duyarlılık testleri ile takip edilmelidir.
Yazar isimleri: ['Tuğrul HOŞBUL', 'Canset Nur AYDOGAN', 'Sinem KAYA', 'Orhan BEDİR', 'Hande ÖZCAN', 'Ramazan GÜMRAL']
Yayın Yılı: 6 Temmuz 2022
Dergi ismi: İstanbul Tıp Fakültesi Dergisi
Yayın sayfa url: https://dergipark.org.tr/tr/pub/iuitfd/issue/69849/1092556
Yayın pdf linki: https://dergipark.org.tr/tr/download/article-file/2329306
