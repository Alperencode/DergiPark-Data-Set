Makale Başlığı: Merkez ve Kenar Bağlamında Lise Öğrencisi Olmak: Fenomenolojik Bir Yaklaşım
Özet: Bu çalışmanın amacı lise öğrencilerinin öğrenim gördüğü okul türü bağlamında aile, öğretmen ve çevre ile yaşadıkları deneyimleri irdelemektir. Çalışma, nitel araştırma türlerinden olan fenomenolojik araştırma deseniyle tasarımlanmıştır. Çalışma grubu, 2019-2020 eğitim öğretim yılında Karaman ilinde fen ve meslek lisesi ortaöğretim okul türlerinde öğrenim görmekte olan 10 öğrenciden oluşmaktadır. Katılımcılar, amaçlı örnekleme tekniklerinden “kartopu örnekleme tekniği” ile belirlenmiştir. Veri toplama sürecinde yarı yapılandırılmış görüşme formu kullanılarak görüşmeler yapılmıştır. Veriler, içerik ve betimsel analiz yöntemiyle irdelenmiştir. Analiz sürecinde öğrenim görülen ortaöğretim okul türünde öğrencilerin yaşadığı deneyimler; “İster fen lisesinde, ister meslek lisesinde oku” tema adı altında sembolik etkileşimcilik ve etiketleme kuramı bağlamında irdelenmiştir. Sonuç olarak, katılımcıların okul türü bağlamında çok farklı deneyimler yaşadıkları, okul türünün hayatlarında önemli bir belirleyici rol oynadığı ve oynayacağı, okul türüne göre aile, öğretmen, çevre ve toplumun farklı tutumlar sergiledikleri söylenebilir.
Yazar isimleri: ['Şenay KAVURGACI', 'Abdullah SELVİTOPU']
Yayın Yılı: 30 Haziran 2022
Dergi ismi: Uluslararası Karamanoğlu Mehmetbey Eğitim Araştırmaları Dergisi
Yayın sayfa url: https://dergipark.org.tr/tr/pub/ukmead/issue/70695/1091785
Yayın pdf linki: https://dergipark.org.tr/tr/download/article-file/2325974
