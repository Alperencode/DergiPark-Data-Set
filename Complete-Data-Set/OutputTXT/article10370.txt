Makale Başlığı: Küresel İklim Değişikliği Senaryoları ile Samsun İlinde Yakın Gelecekteki Biyokonfor Bölgelerinin Belirlenmesi
Özet: Çalışmanın amacı: Bu çalışmada, Eşleştirilmiş Model Karşılaştırılma Projesinin iklim değişikliği senaryoları kapsamında (SSPs 245 ve SSPs 585) çalışma alanının mevcut durum ve gelecekteki (günümüz, 2040, 2060, 2080) iklim değişikliklerinin belirlemesi amaçlamıştır.Çalışmanın alanı: Çalışmaya konu alan Samsun ilidir.Materyal ve yöntem: Güncel iklim verileri Meteoroloji Genel Müdürlüğü'ne bağlı 24 meteoroloji istasyonu tarafından yapılan ölçümlerden elde edilmiştir. Bu verilerden elde edilen 2000-2020 dönemine ait ölçüm verileri kullanılarak, bu çalışma için “Ters Mesafe Ağırlıklı” yöntemi ile iklim haritaları hazırlanmıştır. Bu haritalara biyokonfor indeks formülleri uygulanarak biyokonfor haritaları elde edilmiştir. Temel sonuçlar: Bölgede günümüzde ortalama en düşük ve en yüksek sıcaklıklar yaklaşık olarak 7-24 °C arasında değişmektedir. İki senaryoya göre 2040 yılından 2080 yılına kadar sıcaklı 13-19 °C arasında değişecek ve daha sonra ilk senaryoya göre sabit kalırken ikinci senaryoya göre 2080-2100 arasında 19-25 °C’ye çıkacaktır. Sonuç olarak, bölge çok daha sıcak olacak ve 2100'de Samsun'da sıcak bölgeler olabilir. Araştırma vurguları: Samsun ilindeki biyokonfor bölgeleri, özellikle soğutma maliyetleri başta olmak üzere, yakında önemli ölçüde değişecek ve iklimlendirme sistemlerinin kullandığı gazlar ve enerji tüketimi nedeniyle küresel iklim değişikliğine olumsuz katkıda bulunacaktır.
Yazar isimleri: []
Yayın Yılı: 27 Eylül 2022
Dergi ismi: Kastamonu Üniversitesi Orman Fakültesi Dergisi
Yayın sayfa url: https://dergipark.org.tr/tr/pub/kastorman/issue/72672/1179080
Yayın pdf linki: https://dergipark.org.tr/tr/download/article-file/2666526
