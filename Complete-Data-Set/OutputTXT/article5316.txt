Makale Başlığı: İslâm Hukukunda Mefkûd Kişinin Nafaka Hükümleri (1550-1910 Tarihleri Arası Osmanlı Uygulaması)
Özet: İslâm hukukunda, kaybolup nerede olduğu bilinmeyen ve ölü mü diri mi olduğuna dair hakkında bilgi bulunmayan kişiye mefkûd denilir. Mefkûdun eşi, anne-baba ve çocuklarına ödemesi gereken nafakanın onun hangi tür mallarından karşılanacağı noktasında mezhepler arasında ihtilaf bulunmaktadır. Hanefîlere göre onların nafakası zarara uğrama veya yıkılma tehlikesi olmayan urûz (ticaret malı) kapsamına giren menkul veya gayrimenkul malları dışındaki diğer mallarından karşılanır. Diğer mezheplere göre ise onların nafakası mefkûdun her türlü malından karşılanır. Civar hısımları nafakası konusunda ise Hanbelîler dışındaki diğer üç mezhep mefkûdu n mallarından onların nafakasının sağlanamayacağı görüşündedirler. Bu çalışma Osmanlı Dönemi fetvalarından ve mahkeme kararlarından hareketle ele alınmıştır. Osmanlı Dönemi’nde İslam hukukunun tatbik edildiği ve bu bağlamda Hanefî mezhebinin resmi mezhep olarak benimsendiği kabul edilmektedir. Çalışmanın sonucunda mefkûdun nafaka yükümlülüğü özelinde Osmanlı Dönemi’nde İslam hukukunun (Hanefî görüşleri) tatbik edilip edilmediğini tespit etmek mümkün olabilecektir.
Yazar isimleri: ['Mehmet KOÇ']
Yayın Yılı: 15 Eylül 2022
Dergi ismi: Eskişehir Osmangazi Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/esoguifd/issue/71425/1133287
Yayın pdf linki: https://dergipark.org.tr/tr/download/article-file/2496971
