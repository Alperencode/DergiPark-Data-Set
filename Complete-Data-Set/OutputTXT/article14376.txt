Makale Başlığı: Köpüklü Bitümlü Karışımların Bitümlü Temel Tabakası Olarak Kullanılabilirliğinin Araştırılması
Özet: Köpük bitümle geri kazanılmış malzemeler ekonomik ve çevresel anlamda üstyapılar için umut verici malzemelerdir. Ancak bu malzemelerin üstyapıda nasıl konumlanacağı ile ilgili literatürde farklı görüşler mevcuttur. Performanslarının aşınma tabakası için uygun olmayacağı ancak bitüm ihtiva etmeleri nedeniyle PMT (plent mix temel) tabakası için kullanılmasının da bu malzemelerin değerlendirilmesinde özensiz davranılmış olacağı açıktır. Çalışmada geri kazanılmış bir üstyapı malzemesi ile hazırlanan 4 farklı köpük bitümlü karışım ile standart bir bitümlü temel karışımı tek eksenli dolaylı çekme modülü testinden elde edilen esneklik modülü değerleri açısından kıyaslanmıştır. Karışımlardan üç tanesi için gradasyon aynı olup iki tanesinde mineral esaslı bağlayıcı olarak çimento kullanılmış ancak bu iki üretimin birisinde 70/100 diğerinde 50/70 bitüm kullanılmıştır. 3. karışımda ise 70/100 bitüm ve sönmüş kireç+uçucu kül kullanılmıştır. Son karışımda 70/100 bitüm ve mineral esaslı bağlayıcı olarak çimento kullanılmış ancak gradasyon değiştirilmiştir. İlave olarak son üretim için kalıcı deformasyon kontrolü, üç eksenli tekrarlı basınç testi ile yapılmıştır. Tüm bu değişkenlerin sonuçları etkilediği ancak hepsi için elde edilen esneklik modülü değerlerinin bitümlü temel numunesinden elde edilene oldukça yakın olduğu sonucuna ulaşılmıştır. Uygulamada, köpük bitümlü karışımların bitümlü temel tabakasına göre daha kalın olacağı da düşünüldüğünde bu tabakanın bitümlü temel yerine kullanılması yapısal olarak uygun görünmektedir.
Yazar isimleri: ['Kemal Muhammet ERTEN', 'Serdal TERZİ', 'Hüseyin AKBULUT']
Yayın Yılı: 20 Aralık 2022
Dergi ismi: Süleyman Demirel Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/sdufenbed/issue/73792/1072365
Yayın pdf linki: https://dergipark.org.tr/tr/download/article-file/2249054
