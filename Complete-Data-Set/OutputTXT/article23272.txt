Makale Başlığı: Blokzincir (Blockchain) Teknolojisi Kapsamında Elektronik Çek
Özet: Ticari hayatta önemli ve vazgeçilmez bir konuma sahip olan çek, teknolojik gelişmeler ile birlikte hızlanan ticarette ihtiyaçlara cevap veremez hale gelmiştir. Özellikle Covid-19 pandemisiyle büyük bir ivme kazanan dijitalleşme, etkilerini ticaretin her alanında göstermektedir. Bu bağlamda geleneksel kâğıt çekin elektronik ortama taşınması için ülkemizde de gelişmeler kaydedilmekte ve hukuki altyapı oluşturulmaya çalışılmaktadır.21. yüzyılda öne çıkan gelişmelerden biri olan blokzincir teknolojisi, birçok alanda benzersiz yenilikler vadetmektedir. Elektronik çeke ilişkin hukuki düzenlemeler ile birlikte teknolojik bir altyapının da geliştirilmesi gerekeceği aşikardır. Blokzincir teknolojisinin bu boşluğu doldurulabilecek teknolojilerinden biri olabilmesi ihtimali, üzerinde durulmaya değer bir tartışmadır.Bu çalışmada ilk olarak, elektronik çeke ilişkin güncel gelişmeler üzerinde durulmuştur. Elektronik çeke duyulan ihtiyaç ve elektronik çeke ilişkin hazırlanan hukuki düzenlemeler önem arz etmektedir. Devamında kısaca blokzincir teknolojisine değinilmiş, avantaj ve dezavantajları açıklanmaya çalışılmıştır. Blokzincir teknolojisinin oluşturulacak elektronik çek sistemine uygunluğu tartışılması gereken bir diğer önemli başlıktır. Son olarak, geliştirilebilecek sistemin işleyişine ve bu sistemde karşılaşılabilecek sorunlar ve çözüm yollarına değinilmiştir.
Yazar isimleri: ['Ahmet Said BER']
Yayın Yılı: 20 Haziran 2022
Dergi ismi: Journal of Marine and Engineering Technology
Yayın sayfa url: https://dergipark.org.tr/tr/pub/joinmet/issue/70407/1117675
Yayın pdf linki: https://dergipark.org.tr/tr/download/article-file/2432197
