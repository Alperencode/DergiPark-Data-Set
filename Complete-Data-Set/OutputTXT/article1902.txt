Makale Başlığı: Kentsel yeşil alanların konut değerine etkisinin ölçülmesinde hedonik fiyatlandırma
Özet: Çevresel doğal kaynaklarda çeşitli insan faaliyetleri sonucu görülen azalma, ihtiyaçlar ve kaynakların kapasitesi arasında dengeyi bozmuştur. Talebin fazla oluşu, ancak kaynakların bunu karşılayamaması kaynakları az bulunur mal durumuna getirmiştir. Çevremizdeki doğal kaynakların da her nadir bulunan malda olduğu gibi bir bedeli olmalıdır düşüncesinden yola çıkılarak azalan doğal kaynaklara da bir bedel biçilmesi gündeme gelmiştir. Doğal kaynaklara bedel biçilmesi pek çok girdiye bağlı olduğu için karmaşık bir konudur.Bu çalışmada doğal kaynaklardan biri olan kentsel yeşil alanlar ele alınmıştır. Çalışmanın esas amacı yeşil alanların konut fiyatları üzerindeki etkisini saptayarak yeşil alanların değerlerini ölçebilmektir.  Bu amaçla kullanılan pek çok yöntem bulunmaktadır. Çalışmada bu yöntemlerden “Hedonik fiyatlandırma yöntemi” seçilmiş ve yeşil alanların gayrimenkul üzerindeki etkisi Bahçeşehir örnek alanında bulunmaya çalışılmıştır. Örnek alan olarak Bahçeşehir Toplu konut alanının seçilmesinin nedeni olarak bu bölgenin sosyo-ekonomik değişkenleri minimumda tutabilecek homojenlikte olması ve kentsel yeşil alanlar bakımından iyi seviyede olması gösterilebilir.Çalışmada aynı zamanda hedonik fiyatlandırma yönteminin yeşil alanların değerlerinin ölçülmesinde kullanılabilirliği de test edilmiş ve uygun olduğu görülmüştür. Bu çalışmada teorik bilgilerin incelenmesinden sonra araştırma alanı ile ilgili çevre analizleri yapılmış ve bu verilerden faydalanılarak oluşturulan anket sonuçlarından yararlanılmıştır. Çalışma kentsel yeşil alanların konut piyasası üzerinde de etkisi olduğunu göstermiştir.
Yazar isimleri: ['İpek Müge ÖZGÜÇ']
Yayın Yılı: 28 Ekim 2022
Dergi ismi: Artvin Çoruh Üniversitesi Orman Fakültesi Dergisi
Yayın sayfa url: http://ofd.artvin.edu.tr/tr/pub/issue/73139/1146684
Yayın pdf linki: https://dergipark.org.tr/tr/download/article-file/2550034
