Makale Başlığı: SÜHEYL ÜNVER'İN GİZLİ HAZİNESİNDEN ÜÇ ESER
Özet: Süleymaniye Kütüphanesi, Süheyl Ünver Koleksiyonuna 2021 -2022 yılları arasında Süheyl Ünver'in kızı Gülbün Mesara tarafından iki yüz otuz altı defter, otuz beş dosya ve bir adet el yazması kitap daha bağışlanmıştır. Defterlerin tasnif ve kataloglama işlemleri de tamamlanarak Ord. Prof. Dr. A. Süheyl Ünver Araştırma Merkezi envanterine kaydedilmiştir. Araştırmacıların hizmetine sunulan bu yeni defterler keşfedilmeyi beklerken Kubbealtı Vakfı, Süheyl Ünver Koleksiyonu’nda bulunan defterleri yayın hayatına kazandırmaya devam etmektedir. Bununla birlikte Süheyl Ünver’in hayattayken Süleymaniye Kütüphanesine bağışladığı eserlerin arasında yer alan 352, 680 ve 464 envanter numaralı İran, Irak ve Mısır defterleri Temmuz 2022’de basımı gerçekleştirilerek yayın hayatına kazandırılmıştır. Defterlerin içerisinde bulunan kıymetli notlar, hatıralar ve çizimler okuyucuları âdeta hayali bir seyahate çıkarmaktadır.
Yazar isimleri: ['Melike TEMİZ']
Yayın Yılı: 25 Ağustos 2022
Dergi ismi: Lale
Yayın sayfa url: https://dergipark.org.tr/tr/pub/lale/issue/72310/1152338
Yayın pdf linki: https://dergipark.org.tr/tr/download/article-file/2569728
