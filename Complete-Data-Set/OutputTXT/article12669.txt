Makale Başlığı: Bireylerin İnternet-Dijital Cihaz Kullanım Becerilerini Değerlendirmelerinde Etkili Olan Faktörlerin Belirlenmesi
Özet: İnternet ve dijital cihaz kullanma (İDCK) becerisi Covid-19 salgınıyla artan uzaktan eğitim ve çalışma süreçleri nedeniyle bir zorunluluk haline gelmiştir. Artan internet ve dijital cihaz kullanımı ve dijital uçurumun etkisiyle siber suç mağduru olma riski artmıştır. Kurumlar ve kuruluşlar paydaşlarını çevrimiçi süreçler hakkında bilgilendirmek için çaba gösterseler bile uzaktan eğitim ve çalışma süreçleri hakkındaki deneyimsizlik olumsuz sonuçlar yaratmak için önemli bir etken olarak kendini göstermiştir. Bu sonucun bireylerin kendi internet ve dijital cihaz kullanım becerilerinin yeterli düzeyde olduğunu kabullenmesinden kaynaklanabileceği düşünülmektedir. Bu nedenle bireylerin kendi internet ve dijital cihaz kullanım becerisi hakkındaki düşüncelerini öğrenmek önem arz etmektedir. Bu çalışmada, bireylerin kendi İDCK beceri düzeyleri hakkındaki düşünceleri ve bu düşüncelerini etkileyen faktörler incelenmiştir. Osmaniye ilinde yaşayan 522   kişiye uygulanan anket aracılığıyla elde edilen verilere sıralı lojistik regresyon analizi ve marjinal etki analizi uygulanmıştır. Sonuçlara göre örneklemde yer alan  50 yaş üzerinde   olan bireylerin, üniversite mezunu bireylerin, erkeklerin ve özel sektör çalışanı olan bireylerin İDCK becerisi açısından kendilerini diğerlerinden daha becerili görme eğiliminde olduğu belirlenmiştir. Ele alınan örneklem özelinde bireylerin kendi İDCK becerilerini değerlendirmelerinde etkili olan diğer faktörler, kullanılan işletim sistemleri, web sitesi kullanımında yasallık kontrolü yapma sıklığı, eposta ve gönderilerdeki bağlantıların kontrolü, siber mağduriyet riskindeki artış farkındalığı ve devlet gözetimi kabulü olarak belirlenmiştir.
Yazar isimleri: ['Özlem KURU SÖNMEZ', 'Emre YAKUT']
Yayın Yılı: 30 Kasım 2022
Dergi ismi: Ordu Üniversitesi Sosyal Bilimler Enstitüsü Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/odusobiad/issue/73138/1102997
Yayın pdf linki: https://dergipark.org.tr/tr/download/article-file/2372372
