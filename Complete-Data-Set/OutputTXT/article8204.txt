Makale Başlığı: Sosyal Bilgiler Dersinde Öğrenme Amaçlı Yazma Etkinlikleri Kullanımına İlişkin Öğrenci Deneyimleri
Özet: Sosyal bilgiler dersinde bilginin anlamlı yapılandırılması ve kalıcı öğrenmelerin gerçekleşebilmesi için öğrenme ortamlarında farklı yöntem ve teknikler kullanılmalıdır. Ortaokul beşinci sınıf öğrencilerinin sosyal bilgiler dersinde öğrenme amaçlı yazma etkinlikleri kullanımı üzerine deneyimlerini ortaya çıkarmayı amaçlayan bu araştırma, nitel araştırma yaklaşımlarından fenomenoloji deseninde yürütülmüştür. Araştırmanın katılımcılarını Erzincan il merkezinde bir ortaokulda beşinci sınıfta öğrenim gören 15 ortaokul öğrencisi oluşturmaktadır. Katılımcılar amaçlı örnekleme tekniğine göre belirlenmiştir. Veri toplama aracı olarak yarı yapılandırılmış görüşme formu kullanılmıştır. Elde edilen veriler içerik analizi yöntemi kullanılarak analiz edilmiş ve yorumlanmıştır. Sosyal bilgiler dersinde öğrenme amaçlı yazma etkinlikleri kullanımının öğrenci başarısını arttırdığı ve bu etkinliklerin derse karşı olan tutumu olumlu yönde etkilediği sonucuna ulaşılmıştır. Öğrenme amaçlı yazma etkinliklerinin öğrencilerde yazma becerisini geliştirdiği, bunun yanı sıra düşünme, iletişim kurma ve problem çözme gibi becerilerin gelişimine katkıda bulunduğu söylenebilir. Ayrıca katılımcılar bu tür yazma etkinliklerine derslerde daha fazla yer verilmesi gerektiğini vurgulamışladır.
Yazar isimleri: ['Alpaslan AY', 'Adem BAŞIBÜYÜK']
Yayın Yılı: 15 Eylül 2022
Dergi ismi: İnönü Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/inuefd/issue/72592/1146311
Yayın pdf linki: https://dergipark.org.tr/tr/download/article-file/2548618
