Makale Başlığı: İklim Dirençli Kalkınma Bağlamında Kentleşme Politikaları
Özet: Küresel ölçekte iklim değişikliğinin yıkıcı etkileri giderek daha hızlı, daha yaygın ve daha şiddetli bir biçimde görülmeye devam etmektedir. İklim ile ilişkili aşırı hava olayları ve afetler sadece can ve mal kayıplarına neden olmamakta, bunun yanı sıra çevreyi ve tüm canlıları, ekonomileri ve toplumsal yapıyı da etkilemektedir. Hükümetlerarası İklim Değişikliği Paneli (IPCC) tarafından yapılan çalışmalarda söz konusu olumsuz sonuçların önümüzdeki süreçte de artarak devam edeceğinin bilimsel kanıtlarıyla ortaya konulmuş olması, iklim dirençli kalkınma yaklaşımının ele alınmasına ve özellikle nüfusun, yatırımların, ekonomik faaliyetlerin yoğunlaştığı kentsel alanlara odaklanılmasına neden olmuştur. Bu doğrultuda bu çalışmanın amacı, iklim dirençli kalkınma yaklaşımının kentleşme politikası bağlamında değerlendirilmesidir. Çalışmada, iklim değişikliğinden kaynaklanan veya iklim değişikliğinin etkilerinin kötüleştirdiği biyofiziksel, ekonomik ve sosyal stres faktörlerinin kentsel dirençliliği etkilediği ve söz konusu stres faktörlerine karşı dirençliliğin sağlanmasında sera gazı azaltımı ve iklim değişikliğine uyum eylemlerini bir arada ele alan iklim dirençli kalkınma yaklaşımının önemli bir fırsat penceresi sunduğu sonucu elde edilmiştir. İklim dirençli kalkınma yaklaşımının hayata geçirilmesinin, Birleşmiş Milletler Sürdürülebilir Kalkınma Amaçları’ndan 13.’sü olan İklim Eylemi temelinde diğer amaçların da gerçekleştirilmesine uygun şartların sağlanmasını beraberinde getireceği çalışmada elde edilen bir diğer önemli sonuçtur.
Yazar isimleri: ['Çiğdem TUĞAÇ']
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1116760
Yayın pdf linki: https://dergipark.org.tr/tr/download/article-file/2428151
