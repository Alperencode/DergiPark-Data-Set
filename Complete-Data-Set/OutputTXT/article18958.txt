Makale Başlığı: YENİ YİYECEK DENEME KORKUSU VE YENİ YİYECEK DENEME ARZUSU İLE İLGİLİ YAPILMIŞ ULUSAL ÇALIŞMALARIN BİBLİYOMETRİK ANALİZİ
Özet: Bu araştırmada, Food Neophobia (Yeni yiyecek deneme korkusu) ve Food Neophilia (Yeni yiyecek deneme arzusu) ile ilgili ulusal alanda yapılan bilimsel çalışmaların Bibliyometrik açıdan analiz edilmesi amaçlanmıştır. Araştırmanın amacı çerçevesinde; ulusal anlamda alanyazın taraması yapılmıştır. Literatür taramaları sonucunda, elde edilen veriler incelenmiş ve birçok farklı kriter üzerinden değerlendirilmiştir. Araştırmadan elde edilen verilerin sonuçlarına göre; Türkiye’de ulusal alanda yeni yiyecek deneme korkusu ve yeni yiyecek deneme arzusu kavramları ile ilgili yayınlanmış en eski çalışmanın 2013 yılında yayınlanan bir bildiri olduğu belirlenmiştir. Ayrıca, ilk makalenin 2014 yılında ve ilk tezin de 2018 yılında yayınlandığı tespit edilmiştir. Dolayısıyla konu ile ilgili yapılan çalışmaların çok yeni olduğu anlaşılmaktadır. Bununla birlikte; çalışmaların çok yeni olmasından dolayı, yayınlanan bilimsel çalışmaların sayı olarak azlığı da dikkat çekmektedir. Araştırmadan elde edilen en dikkat çekici verilerden bir tanesi de Yeni yiyecek deneme korkusu ve Yeni yiyecek deneme arzusu İngilizce kavramlarının Türkçeye çevrilmesinde araştırmacıların arasında bir fikir birliğinin olmadığının tespit edilmesidir. Dolayısıyla, konu ile alakalı kavramların Türkçeye farklı farklı tercüme edildiği bulgulanmıştır.
Yazar isimleri: ['Erşan YILDIZ']
Yayın Yılı: 30 Eylül 2022
Dergi ismi: Erciyes Akademi
Yayın sayfa url: https://dergipark.org.tr/tr/pub/erciyesakademi/issue/72599/1121953
Yayın pdf linki: https://dergipark.org.tr/tr/download/article-file/2449807
