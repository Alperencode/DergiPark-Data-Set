Makale Başlığı: MAKSİLLOFASİYAL KIRIĞI OLAN 374 OLGUNUN DEMOGRAFİK ÖZELLİKLERİ VE ETİYOLOİK FAKTÖRLERİ: 11 YILLIK RETROSPEKTİF ÇALIŞMA
Özet: Amaç: Bu retrospektif çalışmanın amacı, 2008-2019 yılları arasında Dicle Üniversitesi, Diş Hekimliği Fakültesi, Ağız Diş Çene Hastalıkları ve Cerrahisi Anabilim Dalı’na başvuran travmaya bağlı maksillofasiyal kırık izlenen hastaların demografik dağılımını ve tedavi yöntemlerini geriye dönük analiz edip elde edilen bulguları değerlendirmek ve tartışmaktır. Gereç-Yöntem: Kliniğimize başvuran 374 maksillofasiyal travma vakasına ait dosya dokümanları toplanarak incelendi. Elde edilen veriler cinsiyet, yaş, etiyoloji, mevsim, anatomik lokalizasyon ve tedavi seçeneklerine göre analiz edildi.Bulgular: Yapılan istatiksel analiz sonucunda 257’si erkek (% 68,7), 117’si kadın(% 31,3) olan 374 hastada 400 maksillofasiyal kırık tespit edildi. Ortalama yaş 25 (7 - 68) olarak tespit edildi. Etiyolojik nedenler sıralandığında düşme 129 hasta (% 34,5) ile ilk sırada yer aldı. Daha sonra sırasıyla 124 hasta (% 33) darp, 69 hasta (% 18,4) trafik kazası, 21 hasta (% 5,6) spor kazası, 12 hasta (% 3,2) iş kazası, 12 hasta (% 3,2) at tepmesi, 4 hasta(%1) ateşli silah yaralanması ve 3 hasta(% 0,80) diş çekim sonrası oluşan çene kırığı olarak analiz edildi. Tedavisi gerçekleştirilmiş 400 kırığın 334’dü (% 83) mandibulada, 46 (% 11) tanesi maksillada, 3 (% 1) tanesi zigomatik kemikte, 3 tanesi(% 1) orbitada ve son olarak 14 tanesi (% 4) çoklu kırık şeklinde görüldü.Sonuç: Maksillofasiyal kırıkların insidansı, etiyolojisi, hastaların demografik özellikleri bölgelere göre çeşitlilik göstermektedir. Bölgeler arasındaki farklılığın daha detaylı anlaşılabilmesi için coğrafik, sosyal ve ekonomik değişkenlere sahip sahaların katılacağı çok merkezli çalışmaların hem hastaların tedavisine hem de literatüre büyük katkı sağlayacağını düşünmekteyiz.
Yazar isimleri: ['Rıdvan GÜLER', 'Serkan AĞAÇAYAK']
Yayın Yılı: 24 Ağustos 2022
Dergi ismi: Selcuk Dental Journal
Yayın sayfa url: https://dergipark.org.tr/tr/pub/selcukdentj/issue/72290/707834
Yayın pdf linki: https://dergipark.org.tr/tr/user/project/new
