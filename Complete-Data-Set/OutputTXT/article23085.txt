Makale Başlığı: Ruh Çağırma Ritüelinin Kur’an Ayetleri Bağlamında Tartışılması
Özet: İlk çağlardan beri bilinen bir uygulama olan ruh çağırma, ölen kişilerle iletişim kurarak onlardan bazı bilgiler alma amacıyla gerçekleştirilmektedir. Oysa ölen insanların ruhları ile iletişim kurulabileceğine dair herhangi bir bilgi ne Kur’an ne de sünnette bulunmamaktadır. Bu oturumlarda iletişim kurulan varlıklar olsa olsa insanları yanlış yola sevk etmeye çalışan cin ve şeytanlardır. Pek çok kişi ölmüş insanların ruhlarıyla iletişime geçilebileceğini düşünmekte ve bu kapsamda çeşitli uygulamalarla onlardan merak edilen konularda bilgi alınabileceğine inanmaktadır. Bunun için dingin vakitler seçilerek loş ışıklar altında deruni bir hava yakalanarak gruplar halinde oturumlar düzenlemektedirler. Bu oturumlarda daha çok madeni para, fincan, mendil, sehpa gibi malzemeler kullanılmaktadır. Bu çalışmada ruh çağırma adıyla düzenlenen seanslarda geldiği söylenen ruhların, insanların gelecekle alakalı veya merak edilen sorulara karşılık verdiği şeklindeki iddiaların Kur’an ayetleri çerçevesinde geçersiz olduğu, ruhların ölüm anından itibaren dünya ile ilişiğinin tamamen kesildiği ve ruhların kıyamet gününe kadar kabir/berzah âleminde saklı tutulacağı irdelenmektedir.
Yazar isimleri: ['Mustafa TUNÇER']
Yayın Yılı: 15 Aralık 2022
Dergi ismi: İdrak Dini Araştırmalar Dergisi
Yayın sayfa url: https://dergipark.org.tr/tr/pub/idrak/issue/73882/1150464
Yayın pdf linki: https://dergipark.org.tr/tr/download/article-file/2563720
