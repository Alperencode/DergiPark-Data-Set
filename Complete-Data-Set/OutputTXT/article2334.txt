Makale Başlığı: Tavşanlarda Sekotrofun Üretimi ve Sekotrofun Kimyasal Kompozisyonu
Özet: Bu çalışmada tavşanların hayat döngüsünde önemli bir payı olan kaprofaji veya sekotrofinin anlaşılmasına yönelik bir araştırma yürütülmüştür. Sekotrof ve sert dışkının kimyasal kompozisyon özelliklerinden protein ve uçucu yağ asiti içerikleri belirlenmeye çalışılmıştır. Bu çalışmada toplam 9 adet tavşan kullanılmış, birisi kontrol kabul edilmiş diğer sekizi deneme grubunu oluşturmuş toplam 9 periyotta örnekleme yapılmıştır. Deney grubundaki tavşanlara birer gün ara ile Elizabeh yakalıkları takılmış ve sekotrofun toplanması sağlanmıştır. Deney ve kontrol grubunda farklı zamanlarda alınan dışkılar ayrı ayrı birleştirilerek örneklerin analizi yapılmıştır.  Kontrol grubunda bulunan tavşandan ise sadece sert dışkı alınarak deney gurubundaki sekotrof dışkılarla uçucu yağ asitleri ve protein içerikleri miktar olarak kıyaslanmıştır. Analiz sonuçlarına göre uçucu yağ asitlerinin kontrol grubuna göre bir farkının bulunmadığı görülmüş, ancak protein değerlerinin deney grubunda bulunan tavşanlarda önemli derecede yüksek miktarlarda %12.3’e karşın %33.9 olduğu belirlenmiştir (P<0.001). Sonuçlar değerlendirildiğinde; tavşanlar düşük proteinli diyetlerle beslenmelerine karşın, ürettikleri sekotrofu tekrar tüketmeleri sayesinde protein ihtiyaçlarını giderebildikleri kanısına varıldı. Uçucu yağ asitleri bakımında bir fark gözlenmese de sekotrof dışkının besin olarak alınmasıyla bu yağ asitlerininde tekrar metabolizmaya kazandırılabileceği de görülmüştür.
Yazar isimleri: ['Yunus ARPACI']
Yayın Yılı: 26 Haziran 2022
Dergi ismi: Bahri Dağdaş Hayvancılık Araştırma Dergisi
Yayın sayfa url: https://dergipark.org.tr/tr/pub/bdhad/issue/70153/1068049
Yayın pdf linki: https://dergipark.org.tr/tr/download/article-file/2232033
