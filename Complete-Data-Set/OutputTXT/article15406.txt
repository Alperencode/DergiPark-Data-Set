Makale Başlığı: Çukurova koşullarında yetiştirilen Origanum türlerinin uçucu yağ oranları ve bileşenlerinin belirlenmesi
Özet: Kekik uçucu yağı dünya üzerinde ticareti yapılan uçucu yağlar arasında biyolojik etkinliğinin çok yüksek olması ve çeşitli alanlarda kullanılması sebebiyle önemli bir yere sahiptir. Günümüzde dünya kekik dış ticaretinde büyük bir paya sahip olan Türkiye’ den temin edilen kekiğin yaklaşık %90’ı Origanum cinsine ait türlerdir. Bu çalışmada Çukurova koşullarında yetiştirilen farklı origanum türlerinin (O. vulgare, O. onites, O. syriacum, O. majorana, O. vogelii) uçucu yağ oranları ve bileşenleri belirlenmiştir. Biri endemik olmak üzere beş farklı Origanum türünün uçucu yağlarının incelendiği araştırma sonucunda türlerin uçucu yağ oranları O. vulgare %5.63, O. onites %5.13, O. syriacum %4.8, O.majorana %2.8, O.vogelii %1.4 olarak belirlenmiştir. Türlerin uçucu yağların ana bileşenlerini karvakrol ve/veya timol oluştururken sadece O. majorana türünün trans sabinen hydrate ve terpinen-4-ol oluşturduğu belirlenmiştir.
Yazar isimleri: ['Elif FERAHOĞLU', 'Umur ÇÜRÜK', 'Saliha KIRICI', 'Halil ÇAKAN']
Yayın Yılı: 30 Eylül 2022
Dergi ismi: Turkish Journal of Biodiversity
Yayın sayfa url: http://turkbiod.artvin.edu.tr/tr/pub/issue/72828/1116233
Yayın pdf linki: https://dergipark.org.tr/tr/download/article-file/2426047
