Makale Başlığı: Biyomedikal Uygulamalar için Çok Noktalı Çok Boyutlu İvmeölçer Veri Kayıt Sistemi
Özet: Bazı biyomedikal sinyal işleme uygulamaları, özel veri kaydı donanımı gerektirir. Diz ile ilgili non-invaziv teşhis ve çene ile ilgili elektroensefalografi (EEG) bozunum temizleme uygulamaları, eşzamanlı çok kanallı titreşim veri kaydı gerektiren iyi adaylar olacaktır. Bu çalışmada, yeni bir çok noktalı çok boyutlu ivme veri kayıt sistemi önerilmiştir. Bu sistem ivmeölçerler kullanarak aynı anda üç farklı noktadan üç boyutlu eğilim ve titreşim verilerini toplamaktadır. Çok kanallı sinyal analizi, sensör verilerini filtrelemek ve bileşenlerine ayırmak için eşzamanlı veri kayıtları gerektirir. Seçilen ivmeölçer, aynı anda üç eksen veri kaydı gerekliliğini sağlamaktadır. İvmeölçer veri kayıt sistemi, teşhis desteği için dizden ve EEG çene bozunum temizleme desteği için çeneden eğilim ve titreşim verileri elde etmek için kullanılabilir. Diz hareketlerinin titreşimlerini (vibroartrografik (VAG) sinyaller) tespit etmek için diz kapağı ve yan pozisyonlara üç ivmeölçer yerleştirilebilir. Elde edilen VAG sinyalleri, istatiksel veya zaman-frekans analiz teknikleri ile değerlendirilebilir. Ayrıca çene ve boyun hareketlerini kaydetmek için yüze üç adet ivmeölçer yerleştirilmiştir. Eş zamanlı olarak kaydedilen EEG ve çene verileri, istenmeyen boyun ve çene bozunumlarını çıkarmak için filtreleme veya istatistik yöntemler ile daha ileri bir şekilde analiz edilebilir.
Yazar isimleri: ['Taner AKKAN', 'Yavuz ŞENOL', 'Murat ÖZGÖREN']
Yayın Yılı: 19 Eylül 2022
Dergi ismi: Dokuz Eylül Üniversitesi Mühendislik Fakültesi Fen ve Mühendislik Dergisi
Yayın sayfa url: https://dergipark.org.tr/tr/pub/deumffmd/issue/72304/1130432
Yayın pdf linki: https://dergipark.org.tr/tr/download/article-file/2485263
