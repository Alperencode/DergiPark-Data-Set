Makale Başlığı: SOSYAL SORUMLULUK ÇALIŞMALARININ ÖĞRENCİLERİN SOSYAL GELİŞİMLERİNE ETKİSİNİN ÖĞRETMENLERİN GÖRÜŞLERİNE GÖRE İNCELENMESİ
Özet: Bu araştırma, sosyal sorumluluk çalışmalarının öğrencilerin sosyal gelişimlerine etkilerinin neler olduğunu öğretmen görüşleri alınarak tespit etmek amacıyla yapılmıştır. Nitel araştırma yaklaşımlarından, olgu bilim yöntemiyle desenlenmiştir. Amaçlı örnekleme yöntemlerinden ölçüt örnekleme yönteminin kullanıldığı araştırmada, araştırmanın çalışma grubunu, Düzce ilinde görev yapan daha önce sosyal sorumluluk projeleri yürütmüş farklı tür ve seviyelerde eğitim veren 6 öğretmen oluşturmuştur. Araştırmada elde edilen veriler, araştırmacılar tarafından hazırlanan yarı yapılandırılmış görüşme formu ile toplanmış ve içerik analizi yapılarak çözümlenmiştir. Araştırma sonuçlarına göre sosyal sorumluluk projelerinin öğrencilerin sosyal gelişimine etkisi, öğretmenleri en çok etkileyen sosyal sorumluluk projeleri, sosyal sorumluluk projelerinin öğrencilere faydaları, sosyal sorumluluk projelerinin topluma faydaları şeklinde üç ana tema altında toplanmıştır. Araştırma sonuçlarına göre, öğretmenleri en çok etkileyen sosyal sorumluluk projelerinden bazıları, askerlere ve şehit ailelerine yönelik yapılan sosyal sorumluluk projeleri, engellilere yönelik yapılan sosyal sorumluluk projeleri, yoksullara yönelik yapılan sosyal sorumluluk projeleridir. Sosyal sorumluluk projelerinin öğrencilere faydalarına yönelik bulgulardan bazıları da başarma duygusu, empati kurabilme, görev bilinci, iş birliği, merhamet, iletişim becerileri, aidiyet, girişimciliktir. Topluma yönelik faydalarına baktığımızda yardımlaşma, paylaşma, farkındalık, organize olma, iyi insan olma, toplumun devamı, yaşanabilir toplum gibi faydalar ortaya çıkmıştır. Bu bağlamda okullarda yürütülen sosyal sorumluluk projelerinin öğrencilerin sosyal gelişimlerine yönelik faydalarını göz önüne alarak öğretmenlerin bu tür projeleri daha sık yapmaları beklenmektedir.
Yazar isimleri: ['Hamza ÖZDEMİR', 'Taner ATMACA']
Yayın Yılı: 31 Aralık 2022
Dergi ismi: Uluslararası Liderlik Eğitimi Dergisi
Yayın sayfa url: https://dergipark.org.tr/tr/pub/ijolt/issue/72551/1144377
Yayın pdf linki: https://dergipark.org.tr/tr/download/article-file/2540656
