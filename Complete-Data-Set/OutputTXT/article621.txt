Makale Başlığı: Proje Yönetiminde Yapay Zeka: Bankacılık Sektöründe Bir Uygulama
Özet: Amaç: Bu makalenin amacı, yapay zekanın insan kaynakları fonksiyonlarında kullanımına ilişkin akademik çalışmalara yeni bir yaklaşım getirmektir. Personel seçme/yerleştirme ve ekip oluşturma süreçlerinde doğru işe doğru kişinin bulunması yapay zeka desteği ile gerçekleştirilecektir.Tasarım/Yöntem: Yapay sinir ağları (YSA), birden fazla girdi ve birden fazla çıktının elde edildiği, problemlere etkili çözümler getiren programlama tabanlı yöntemlerden biridir. YSA, ilk olarak sayısal verilerin ve matematiksel problemlerin içerik analizlerini ölçmek için kullanılsa da sonraları daha çok sosyal sorunların ve projelerin etkinliklerin ölçümlerinde uygulanmıştır. Bu çalışma ile belirlenen sözel değişkenlerin sayısal ifadelere dönüştürülmesi sağlanmıştır. Sonraki aşamada, analiz için oluşturulan YSA modeli, dönüştürülen sayısal ifadelerin girdi olarak kullanılması sayesinde, çıktı olarak en yüksek puana sahip değişken id’lerin belirlenmesi sağlanmıştır. Son aşamada yapılan veri görselleştirmeler ile çalışma tamamlanmıştır. Bulgular: Bu çalışma ile insan kaynakları fonksiyonlarında yapay zeka ile ilgili akademik çalışmalara yeni bir yaklaşım getirilmiştir. Örneğin personel seçme/yerleştirme ve ekip oluşturma süreçlerinde yapay zeka ile süreçler hızlanacaktır. Sınırlılıklar: Yapay sinir ağlarının genel yapısının belirlenmesi için belirli bir kural yoktur. Doğru ağ yapısı, deneyim ve deneme yanılma yoluyla elde edilmektedir. Bununla birlikte, YSA’lar sadece sayısal bilgiler ile çalışabilmektedir. Bundan dolayı, değişkenler sayısal değerlere dönüştürülmelidir. Özgünlük/Değer: Projelerin başarısında en önemli faktör insan olduğu için projelerde insan unsurunun yapay zeka yardımıyla seçilmesi incelenmiştir.
Yazar isimleri: ['Yavuz Selim BALCIOĞLU', 'Melike ARTAR', 'Prof. Dr. Oya ERDİL']
Yayın Yılı: 29 Kasım 2022
Dergi ismi: Akademik Araştırmalar ve Çalışmalar Dergisi (AKAD)
Yayın sayfa url: https://dergipark.org.tr/tr/pub/kilisiibfakademik/issue/73550/1159862
Yayın pdf linki: https://dergipark.org.tr/tr/download/article-file/2587644
