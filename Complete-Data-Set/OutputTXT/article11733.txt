Makale Başlığı: “KÜRTLÜKTEN KURTLUĞA” KARACAKÜRTLER: BİR KİMLİK GİRİŞİMİ
Özet: Kürt sözcüğünün bir grubu adlandırmak üzere kullanımında çeşitlilikler vardır. Bu çeşitlilik zamanın ruhuna göre şekillenmiştir. Ortaçağ’da yaşam tarzını bildirmek için kullanılmıştır. Osmanlı bürokrasisinde ise bazen konargöçerliği bazen de Alevi inancını vurgulamak için kullanılmıştır. Bunların dışında cemaatlerin şahıs namına izafeten de Kürt olarak adlandırıldıkları görülmektedir. Nevşehir ve Kırşehir’de yaşayan Karacakürt cemaatinin Kürt olarak adlandırılmasında konargöçer yaşam tarzının etkili olduğu hakikate daha uygundur. 1990’lı yıllardan itibaren Türkiye’nin önemli bir sorunu haline gelen PKK terör örgütünün terör eylemleri Kürt kimliğinin algısında olumsuz bir dönem başlatmıştır. Günümüz Karacakürt cemaati üyeleri Kürt kimliğinin bu pejoratif anlamından kurtulmak üzere cemaat ismini değiştirmiştir. Bu doğrultuda kolektif belleklerinde var olan karaca ve kurt öğelerini bir araya getirerek “icad edilmiş gelenek” örneği oluşturmuşlardır.   Kimlik müteşebbisliği diyebileceğimiz bu çaba Karacakurt Köyleri Türkmen Derneği kurularak kurumsal hale getirilmiştir. Bugün gençlerin kullanmaya özen gösterdiği bir kimlik olarak “Karacakurt” kimliği “Karacakürt”ün yerine geçmiş görünmektedir.
Yazar isimleri: ['Hulusi YILMAZ']
Yayın Yılı: 29 Haziran 2022
Dergi ismi: Milli Kültür Araştırmaları Dergisi
Yayın sayfa url: https://dergipark.org.tr/tr/pub/mikad/issue/70359/1102675
Yayın pdf linki: https://dergipark.org.tr/tr/download/article-file/2371139
