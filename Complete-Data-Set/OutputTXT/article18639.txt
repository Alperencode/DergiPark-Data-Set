Makale Başlığı: Üretimin Parçalanması ve Uluslararası Outsourcing Ticareti
Özet: Bu çalışmada üretimin uluslararası parçalanması ve yeni bir ticaret biçimi olarak uluslararası outsourcing ticaretinin ortaya çıkışı açıklanmaya çalışılmıştır. Öncelikle üretimin parçalanmasına yönelik teorik çerçeve açıklanmıştır. Üretimin parçalanması daha önce bütünleşik süreçte üretilen bir malın üretiminin parçalanarak her bir parçanın parçalar halinde üretilmesi süreci (ürün içi uzmanlaşma) olarak ifade edilebilir.  Her ülke parçalanmış üretim sürecinde farklı parçaların üretiminde uzmanlaşabilir. Fakat parçalanma maliyetsiz değildir. Hizmet köprüleri parçalanmanın firmaya yüklediği maliyetleri kapsar. Parçalanmadan (Ürün içi uzmanlaşmadan) doğan yararlar parçalanmanın firmaya yüklediği maliyetleri aştığı sürece firma parçalanmaya yönelebilecektir. Parçalanmanın neden olduğu ticaret akımlarından biri uluslararası outsourcing ticaretidir. Uluslararası outsourcing daha önce kendi bünyesinde bütünleşik süreçte üretilen malın parçasının/parçalarının ülke dışında yerleşik yabancı bir firmadan tedarik edilmesi sürecidir.
Yazar isimleri: ['Salih GENCER']
Yayın Yılı: 30 Aralık 2021
Dergi ismi: Çukurova Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/cuiibfd/issue/69907/998478
Yayın pdf linki: https://dergipark.org.tr/tr/download/article-file/1986425
