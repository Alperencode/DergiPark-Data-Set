Makale Başlığı: Batık Tırnak Tedavisinde Winograde Ve Vandenbos Cerrahi Tekniklerinin Heifetz Evresine Göre Karşılaştırılması
Özet: ÖzAmaç: Tırnak batmasında evrelemeye göre sınıflandırmalar ve tedavi yaklaşımları literatürde net olarak bildirilmiştir. Ancak evreye göre uygun cerrahi tekniğin seçimi konusunda yeterli veri bulunmamaktadır. Bu çalışmada Heifetz evre 2 ve 3 olan hastalarda iki farklı cerrahi tekniği cerrahi sonuçlar, iyileşme süresi, hasta konforu ve kozmetik açısından karşılaştırdık.Gereç ve Yöntem: Ocak 2019-21 Ocak tarihleri arasında tırnak batması şikayeti ile başvuran ve iki merkezde en az 1 yıl takipli olarak bahsedilen iki cerrahi teknikle tedavi edilen hastalar dahil edildi. Hastalar ameliyat öncesi Heifetz sınıflamasına göre değerlendirildi. Grup 1'de (n:54) Winograd matriks eksizyonu, grup 2'de (n:51) matriks koruyucu Vandenbos teknikleri kullanıldı. Bu olgularda ameliyat sonrası iyileşme süresi, komplikasyon oranları, fonksiyonel ve kozmetik hasta memnuniyeti değerlendirildi.Bulgular: Çalışmaya cerrahi olarak tedavi edilen 105 tırnak batması olgusu dahil edildi. 62 (%59) olgu Heifetz evre 2, 43 (%41) olgu Heifetz evre 3 idi. Heifetz evre 2 ile evre 3 arasında cerrahi teknik, komplikasyon, nüks, hasta fonksiyonel/kozmetik açısından istatistiksel olarak anlamlı fark bulunmadı. Memnuniyet oranları ve iyileşme süresi genel analizde Heifetz evrelemesinden bağımsız olarak Winograd yöntemi ile iyileşme süresi daha kısaydı (p:0.0001), Vandenbos yöntemi ile komplikasyon ve nüks oranları daha düşüktü (p:0.0001), Vandenbos'ta VAS kozmetik memnuniyeti daha yüksekti (p:0.002).Sonuç: Heifitz evre 2 ve 3'teki Winograd ve Vandenbos düşük komplikasyon oranlarına ve yüksek hasta memnuniyetine sahiptir. Winograd tekniği ile daha erken iyileşme sağlanırken, Vandenbos tekniği ile düşük komplikasyon/nüks oranları ve yüksek kozmetik memnuniyet sağlanabilmektedir. Cerrahi tekniğin belirlenmesinde Heifetz evrelemesi yerine erken iyileşme/yüksek kozmetik beklenti göz önünde bulundurulmalıdır.
Yazar isimleri: ['Emre KAYA', 'Tamer COŞKUN']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1175187
Yayın pdf linki: https://dergipark.org.tr/tr/download/article-file/2650422
