Makale Başlığı: ROL ÇATIŞMASI VE ROL BELİRSİZLİĞİNİN İŞ YÜKÜ FAZLALIĞI ALGISI ÜZERİNDEKİ ETKİSİNİN İNCELENMESİ
Özet: Bu araştırmanın amacı 112 Acil Sağlık Hizmetleri çalışanlarının rol çatışması ve rol belirsizliğinin iş yüküne etkisinin incelenmesidir. Araştırmanın evrenini 112 Acil Sağlık Hizmetleri çalışanları oluşturmaktadır. Covid-19 pandemisi nedeniyle kolayda örneklem yöntemi ile çevrimiçi ortamda anketler dağıtılmıştır.  112 Acil Sağlık Hizmet çalışanı olan 182 kişiden geri dönüş alınmış ve analizler bu kapsamda yapılmıştır. Araştırmada ampirik bir çalışma gerçekleştirilmiştir. Araştırma bulguları SPSS 20.0 istatistik programı yardımıyla analiz edilmiştir Araştırmada veri toplama aracı olarak anket formu kullanılmıştır. Anket formu demografik özelliklere yönelik soru formundan, Rizzo ve diğerleri (1970) tarafından geliştirilen Rol Belirsizliği ve Rol Çatışması Ölçeği ile Imoisili (1985) tarafından geliştirilen İş Yükü Algısı Ölçeği’nden oluşmaktadır. Rol çatışması ve rol belirsizliğinin iş yüküne etkisi regresyon modeli ile incelenmiştir. Buna göre çalışanların rol belirsizliği ve rol çatışması algılarının, iş yükü algısını pozitif yönde ve anlamlı şekilde etkilediği tespit edilmiştir. 112 Acil Sağlık hizmetleri çalışanlarının rol belirsizliği ve rol çatışması algılarının yükselmesi, iş yükü fazlalığı algılarını arttırmaktadır. Elde edilen araştırma bulgularının sağlık kurumlarının çalışma koşullarını anlama ve çözüm önerileri sunması nedeniyle alan yazına katkı sunması beklenmektedir.
Yazar isimleri: ['Zehra ÜRÜ ŞİMŞEK']
Yayın Yılı: 9 Temmuz 2022
Dergi ismi: İstanbul Esenyurt Üniversitesi İşletme ve Yönetim Bilimleri Fakültesi Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/iesbad/issue/71231/1115136
Yayın pdf linki: https://dergipark.org.tr/tr/download/article-file/2421563
