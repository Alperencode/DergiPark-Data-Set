Makale Başlığı: 3-4 YAŞ ÇOCUKLARI İÇİN 21. YY. BECERİLERİ ÖLÇEĞİ (DAY-1): GEÇERLİK VE GÜVENİRLİK ÇALIŞMASI
Özet: Bu araştırmanın amacı, 3-4 yaş çocuklarının 21. yy. becerilerine yönelik bir ölçme aracı geliştirmek, geçerlilik ve güvenilirlik sonuçlarını ortaya koymaktır. Ölçek geliştirme çalışmalarında izlenen süreç (alan yazın taranması, madde havuzunun oluşturulması, taslak ölçeği uzmanlara verilmesi, ön deneme, yapı geçerliliğinin belirlenmesi) dikkate alınarak taslak ölçeğe son biçimi verilmiştir. Ölçeğin yapı geçerliliğini belirlemek için 3-4 yaş grubunda 434 çocuktan elde edilen verilerle açımlayıcı faktör analizi (AFA) ve 416 çocuktan elde edilen verilerle doğrulayıcı faktör analizi (DFA) gerçekleştirilmiştir. Çalışmada verilerin analizinde SPSS, AMOS 24 ve R programı LAVAAN paketi kullanılmıştır. Açımlayıcı faktör analizi sonucunda ölçekte 31 madde kalmıştır ve bu maddeler Yaşam ve Kariyer Becerileri ile Öğrenme ve Yenilik Becerileri (4Cs) olmak üzere iki faktör altında toplanmıştır. Yapılan doğrulayıcı analizler sonucunda, ölçeğin 28 maddeden oluştuğu doğrulayıcı faktör analizinin uyum belirteçleri olan RMSEA, CFI, TLI ve WRMSR gibi değerlerden yararlanılarak, ölçeğin kuramsal ve istatistiksel olarak uygun saptanmıştır. Güvenirliğin belirlenmesine yönelik olarak Cronbach Alpha (α) değerlerine bakıldığında ise ölçeğin, Öğrenme ve Yenilik Becerileri (4Cs) boyutu için .97 ve Yaşam ve Kariyer Becerileri boyutu için .92 olarak hesaplanmıştır. Ölçeğin tek boyutlu yapısının Cronbach Alpha (α) skoru .97 gibi yüksek bir değer olarak hesaplanmıştır. DAY-1 ölçeğinin 28 maddeden ve iki boyutlu yapıda oluşan ve kuramsal ve istatiksel açıdan geçerli ve güvenilir bir ölçek olduğu ortaya konulmuştur.
Yazar isimleri: ['Hızır DİNLER']
Yayın Yılı: 15 Eylül 2022
Dergi ismi: Uluslararası Türkçe Edebiyat Kültür Eğitim (TEKE) Dergisi
Yayın sayfa url: https://dergipark.org.tr/tr/pub/teke/issue/72659/1178819
Yayın pdf linki: https://dergipark.org.tr/tr/download/article-file/2665463
