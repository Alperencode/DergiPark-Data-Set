Makale Başlığı: 20 günlük bir süt kuzusunda pulmoner aspergillozis vakası
Özet: Bu çalışmada 20 günlük bir süt kuzusunda pulmoner aspergillozis vakası tanımlanmıştır. Yüksek ateş, iştahsızlık, halsizlik ve denge problemleri yaşayan kuzu nekropsisi yapılmak üzere Kafkas Üniversitesi Veteriner Fakültesi Patoloji Anabilim Dalı’na getirildi. Hayvan sahibinden alınan anamnez bilgilerine göre hayvana yoğun ve gelişigüzel bir şekilde ilaç tedavisi yapıldığı kaydedildi. Ardından hayvanın sistemik nekropsisi yapıldı. Histopatolojik ve mikrobiyolojik incelemeler için hayvandan çeşitli doku örnekleri alındı. Makroskobik muayenede hayvanın akciğerinde sadece bir alanda 2*2 mm çapında sarımtırak beyaz renkli bir odak tespit edildi. Histopatolojik incelemelerde, akciğerde granulom yapısı saptandı. Bu granulomun merkezinde ise şiddetli nekrozun yanı sıra nötrofiller ve mantar hifalarının varlığı tespit edildi. Akciğer dokusunun PAS boyamasında bu hifaların pozitif reaksiyon verdiği ve boya aldığı kaydedildi. Akciğer ve karaciğer dokularının Ziehl-Neelsen boyamalarında bu dokuların tüberküloz yönünden negatif olduğu tespit edildi. Histopatolojik ve mikrobiyolojik incelemeler sonucunda süt kuzularında oldukça nadir olarak görülen bu vakaya pulmoner aspergillozis tanısı konuldu.
Yazar isimleri: ['Emre KURTBAŞ', 'Emin KARAKURT', 'Fatih BÜYÜK', 'Enver BEYTUT', 'Serpil DAĞ', 'Mustafa Reha COŞKUN', 'Hilmi NUHOĞLU', 'Eray BÜYÜK']
Yayın Yılı: 3 Eylül 2021
Dergi ismi: Turkish Veterinary Journal
Yayın sayfa url: http://tvj.cumhuriyet.edu.tr/tr/pub/issue/64824/910149
Yayın pdf linki: https://dergipark.org.tr/tr/download/article-file/1686335
