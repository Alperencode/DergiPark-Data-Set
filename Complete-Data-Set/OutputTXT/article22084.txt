Makale Başlığı: Doğum Yapmış Kadınlar ile hiç Doğum Yapmamış Kadınların Antropometrik Ölçümlerinin Karşılaştırılması
Özet: ÖZETGiriş: : Yetişkinlerde vücut ölçümleri, sağlık ve beslenme durumunu ve gelecekteki hastalık riskini değerlendirmeye yardımcı olabildiği için antropometrik ölçümler en sık kullanılan yöntemlerdir.Amaç: Bu çalışmanın amacı, Van’da yaşayan ve herhangi bir sosyal aktivitesi olmayan doğum yapmış kadınlar ile hiç doğum yapmamış kadınların yaş, boy, vücut ağırlığı, bel çevresi ve Beden Kitle İndeksi (BKİ)’sini karşılaştırmak ve oluşabilecek sağlık sorunları için risk faktörlerini değerlendirmektir.   Yöntem: Van’da sedanter bir yaşam tarzı olan hiç doğum yapmayan ve doğum yapmış 100  gönüllü kadından antropometrik ölçümler alındı. Katılımcıların yaş, boy, vücut ağırlığı, bel çevresi ölçüldü. Alınan bu ölçümlerden BKİ’leri hesaplandı. Veri analizlerinde SPSS 13 kullanıldı. Bulgu: Kadınların yaş ve boy uzunlukları  ortalamaları  istatistik olarak anlamlı bulunmaz iken ağırlık, bel ve BKİ için ortalamaları istatistik olarak anlamlı bulunmuştur. Sonuç:  Kadınlarda ağırlık değişiminin dağılımı (%) çok sayıda sonuç gösterse de, hamilelik doğum sonrası kilo artışı için bir risk faktörü olmaktadır. Bazı kadınlar için hamilelik, vücut ağırlığında artış ile birlikte obezite gelişimi için oldukça tetikleyici bir faktördür. Bununla birlikte ortaya çıkabilecek kronik hastalıklarında oluşmasında risk oluşturabilir.
Yazar isimleri: ['Gülüm SARĞIN', 'Canan DEMİR']
Yayın Yılı: 30 Kasım 2022
Dergi ismi: Van Sağlık Bilimleri Dergisi
Yayın sayfa url: https://dergipark.org.tr/tr/pub/vansaglik/issue/73610/1096162
Yayın pdf linki: https://dergipark.org.tr/tr/download/article-file/2343595
