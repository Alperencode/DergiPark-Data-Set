Makale Başlığı: Facebook Kullanımı ve Mental İyi Oluş Arasındaki İlişki
Özet: Günlük hayatımızın önemli unsurlarından biri haline gelen sosyal medya; kullanıcılarının kendisini ifade etmesine, sosyalleşmesine, eğlenmesine, diğer insanlarla iletişim kurmasına ve birçok farklı faaliyetlerde bulunmasına imkân sağlayan bir araç konumuna gelmiştir. Özellikle sosyal medya unsurlarından Facebook kullanımı günümüzde popüler bir sosyal aktivite haline gelmiştir. Bu araştırmada Facebook’u yoğun olarak kullanan genç yetişkinlerin Facebook kullanım yoğunluğu ile mental iyi oluş düzeyi arasındaki ilişkiler incelenmiştir. Araştırmanın örneklemi 18-35 yaş aralığında Facebook hesabı olan 341 kişiden oluşmaktadır. Ölçme aracı olarak Warwıck-Edınburgh Mental İyi Oluş Ölçeği, Facebook Yoğunluğu Ölçeği ve Kişisel Bilgi Formu kullanılmıştır. Araştırmanın yöntemi nicel araştırma yöntemidir. Araştırmada kullanılan değişkenler arasındaki ilişkiyi tespit etmek için korelasyon analizi kullanılmıştır. Yine değişkenleri cinsiyet açısından incelemek amacıyla bağımsız guruplar “t testi” kullanılmıştır. Araştırmanın sonucunda Facebook kullanım yoğunluğu ile mental iyi oluş arasında anlamlı bir ilişki bulunamamıştır. Mental iyi oluş cinsiyet açısından anlamlı bir farklılık göstermezken, Facebook kullanım yoğunluğunun kadınlar lehine anlamlı olduğu sonucuna ulaşılmıştır. Bulgular literatür ışığında tartışılarak araştırmacılara, uygulayıcılara ve eğitimcilere yönelik çeşitli önerilerde bulunulmuştur.
Yazar isimleri: ['Yasin TOPRAK', 'Abdullah KALKAN']
Yayın Yılı: 30 Haziran 2022
Dergi ismi: Uluslararası Karamanoğlu Mehmetbey Eğitim Araştırmaları Dergisi
Yayın sayfa url: https://dergipark.org.tr/tr/pub/ukmead/issue/70695/956733
Yayın pdf linki: https://dergipark.org.tr/tr/download/article-file/1840417
