Makale Başlığı: Osman Hamdi Bey’in Resimlerinde Geleneksel İzler
Özet: Geleneksel Türk sanatlarımızın gelecek nesillere aktarımında farklı sanat dallarından ve sanatın farklı ifade biçimlerinden faydalanılmıştır. Türk resim sanatının bu bağlamda önemli bir misyon üstlendiği söylenebilir. Türk resim sanatının önemli temsilcileri arasında yer alan Osman Hamdi Bey’in eserleri, geleneksel Türk sanatlarına ait özellikleri yansıtması bakımından önem teşkil etmektedir. Bu araştırmada Osman Hamdi Bey’in eserleri, geleneksel Türk sanatlarının motif, renk ve kompozisyon özellikleri bakımından incelenmiş ve değerlendirilmiştir. Araştırma kapsamında Osman Hamdi Bey’e ait olup günümüzde çeşitli müzlerde sergilenen, “İki Müzisyen Kız, “Kur’an Okuyan Adam”, “Yeşil Türbe’de Dua” ve “Halı Satıcısı” isimli dört eser, örneklem olarak seçilmiştir. Yapılan incelemeler ve betimlemeler sonucunda araştırma kapsamında incelenen eserlerde, millî, kültürel ve inanca dayanan anlatım biçimlerinin sembollerle işlendiği görülmektedir. Özellikle iç mekân betimlemelerinde, esere konu olan yapının duvar ve halılarında yer alan motif, kompozisyon ve renk örneklerinin, oldukça gerçekçi ve canlı resmedildiği dikkat çekmektedir. Dolayısıyla sanatçının tablolarında kullandığı nesne ve mekânların üzerinde bulunan geleneksel motif ve desenlerin, orjinallerine bağlı kalarak yansıtıldığı tespit edilmiştir
Yazar isimleri: ['Arzu TÜYBEK', 'Ali Fuat BAYSAL', 'Ayşe Zehra SAYIN']
Yayın Yılı: 21 Aralık 2021
Dergi ismi: Konya Sanat
Yayın sayfa url: https://dergipark.org.tr/tr/pub/ks/issue/66338/1012705
Yayın pdf linki: https://dergipark.org.tr/tr/download/article-file/2038292
