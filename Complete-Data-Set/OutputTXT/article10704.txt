Makale Başlığı: Sağlık Öğrencileri İçin Ruh Sağlığı Okuryazarlık Ölçeğinin Türkçeye Uyarlanması: Geçerlik ve Güvenirlik Çalışması
Özet: Amaç: Bu çalışmada, Sağlık Öğrencileri için Ruh Sağlığı Okuryazarlık Ölçeğinin (RSOÖ-SÖ) Türkçe uyarlaması için geçerlilik ve güvenilirlik yapılması amaçlanmıştır.Method: Çalışma örneklemi 18-27 yaş arasında İstanbul Tıp Fakültesinde öğrenim gören 275 kişiden oluşmaktadır. RSOÖ-SÖ ölçeği, Ruhsal Hastalıklara Yönelik İnanç Ölçeği  (RHYİÖ) ve Pozitif Mental Sağlık Ölçeğini (PMSÖ) veri toplamada kullanılmıştır. Dil uyarlaması için çeviri, geri çeviri, uzman görüşleri ve pilot uygulama yapılmıştır. Geçerlik için kapsam geçerlilik indeksi, doğrulayıcı faktör analizi ve güvenilirliği test etmek için Cronbach alfa analizi, test-tekrar test yöntemi kullanılmıştır.Bulgular: Ölçeğin kapsam geçerlilik indeksi 0.99 ve doğrulayıcı faktör analizine göre madde yükleri 0.38-0.94 olduğu bulunmuştur. Cronbach alfa katsayısı tüm ölçek için 0.79, beş alt boyutu için ise 0.60-0.89 arasında olduğu belirlenmiştir. Eşdeğer ölçüt geçerliliğinde RHYİÖ ile negatif yönlü zayıf korelasyon (r=-0.391, p<0.001), PMSÖ ile ise pozitif yönlü zayıf korelasyon (r=0.291, p<0.001) gösterdiği saptanmıştır. RSOÖ-SÖ ölçeğinin ayırt edicilik analizinde ruhsal hastalığı olan ve olmayanlar arasında Pozitif Ruh Sağlığını Sürdürme, Ruhsal Hastalıkları Damgalama ve Yardım arama etkinliği alt boyutlarında istatistiksel olarak anlamlı fark saptanmıştır (Sırasıyla p<0.001, p=0.029,p=0.034).Sonuç: Sağlık Öğrencileri için Ruh Sağlığı Okuryazarlığı Ölçeğinin geçerli ve güvenilir olduğu saptanmıştır. Tıp fakültesi öğrencilerinde eğitimin değerlendirilmesi ve iyileştirilmesi için kullanılabilir.
Yazar isimleri: ['Seher PALANBEK YAVAŞ', 'Caner BAYSAN', 'Ayşe Emel ÖNAL', 'Özkan AYVAZ']
Yayın Yılı: 20 Ekim 2022
Dergi ismi: Konuralp Tıp Dergisi
Yayın sayfa url: https://dergipark.org.tr/tr/pub/ktd/issue/73054/1113580
Yayın pdf linki: https://dergipark.org.tr/tr/download/article-file/2415322
