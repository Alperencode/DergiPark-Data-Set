Makale Başlığı: Türk Sineması'nda Bizans İmgesi
Özet: Anadolu’nun Batı Toplumu için önemiyle ters orantılı olarak, Dünya Sineması’nda Bizans ile ilgili hemen hiçbir unsur işlenmemiş, bin yıllık bir medeniyet, sanki denk geldiği orta çağa öykünerek, karartılmıştır. Dünya Sineması’nda Bizans ile ilgili az sayıda film çevrilmiş, bu filmlerin sayısı bir elin parmaklarını geçmezken, yalnızca, (Batı) Roma ile ilgili filmlerde, dolaylı olarak bahsedilmiştir. Bu eksikliği, Türk Sineması’nda Bizans’ı gösteren filmlerin belli bir ölçüde giderdiklerini öne sürdüğümüz çalışmamızın temel amacı, söz konusu yapıtlarda, Bizans’ın beyazperdeye nasıl yansıtıldığını araştırmaktır. Bilindiği gibi, Bizans’ın kuruluşu ve çöküşü arasında geçen 1000 yıl içinde, Anadolu’da, Selçuklular, Osmanlılar gibi birçok Türk Devleti gelmiş geçmiş, Bizans imgesi ise, Türklerin farklı bir din ve kültüre sahip rakipleri olarak şekillenmiştir. Dolayısıyla, araştırmamız boyunca ve sonuç bölümünde detaylarıyla belirttiğimiz gibi, burada, çeşitli unsurlarıyla negatif bir imge söz konusudur. Konu, Türk Sineması’nda genelde, 1960lı ve 70li yıllarda yapılan filmlerde işlendiğinden, çalışmamızda kullandığımız yöntem, bilgilerimiz ışığında bu dönem filmlerini izleyerek değerlendirmek olmuştur. Takdir edileceği gibi, kültür sanat eserlerini yorumlamak, o yönde daha sonra yapılacak çalışmalara da yön verme işlevi taşımaktadır. Bir başka deyişle, üretim, ancak yorum vasıtasıyla hedef kitlesine ulaşabilecektir.
Yazar isimleri: ['Ufuk GÜRAL']
Yayın Yılı: 30 Haziran 2022
Dergi ismi: Türkiye Film Araştırmaları Dergisi
Yayın sayfa url: https://dergipark.org.tr/tr/pub/film/issue/70713/1106550
Yayın pdf linki: https://dergipark.org.tr/tr/download/article-file/2386766
