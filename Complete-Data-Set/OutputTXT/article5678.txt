Makale Başlığı: Doğal Peyzajların Turizm Açısından Ekonomiye Katkıları: Bursa Sadağı Kanyonu Tabiat Parkı
Özet: Dünyada turizm faaliyetleri, sosyal ve ekonomik şartlara bağlı olarak turistlerin istek ve ihtiyaçları doğrultusunda zamanla değişmekte ve çeşitlenmektedir. Önceleri kıyı alanlarında yoğunlaşan turizm faaliyetleri günümüzde dağlar, kırsal alanlar, jeomorfolojik özellikleri bulunan alanlar gibi diğer doğal alanlara dönüş yaşamış ve bu alanlarda alternatif faaliyetler ve faaliyet alanları gelişmeye başlamıştır. Kanyonlar jeomorfolojik yapıdaki görsel güzellikleri ile turistleri çekerken, kanyon çevresi ve kanyon içerisinde yapılan aktivitelerden elde edilen gelirler bölge ve ülke ekonomisine katkı sağlamaktadır. Turizm açısından kanyonların önemli bir çekim gücüne sahip olması, kanyonların bu bağlamda ekonomik katkı potansiyelinin dünya örnekleriyle vurgulanması ve Bursa Sadağı Kanyonu özelinde turizmin ekonomik katkısının ortaya konulması amacıyla anket yöntemi uygulanmıştır. Bu amaçla çalışmada ziyaretçi ve yerli halkın turizme bakışları anket yöntemiyle araştırılmıştır. Çalışmada yerel halktan 50 kişi ve ziyaretçilerden 100 kişi olmak üzere rastgele seçilen toplam 150 kişiyle yüz yüze görüşülmüştür. Veriler SPSS 21.0 programında değerlendirilmiştir. Elde edilen bulgular değerlendirilerek Bursa Sadağı Kanyonu ve çevresinin turizme ekonomik katkısının artırılmasına yönelik öneriler getirilmiştir.
Yazar isimleri: ['Nurhan KOÇAN', 'Ferda Nur BUDAK ÇETİN']
Yayın Yılı: 30 Eylül 2022
Dergi ismi: Fırat Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/fufbd/issue/72741/1084246
Yayın pdf linki: https://dergipark.org.tr/tr/download/article-file/2295631
