Makale Başlığı: STAPHYLOCOCCUS AUREUS SUŞLARINDA NİKLOZAMİDİN MUPİROSİN İLE IN VİTRO SİNERJİSTİK ETKİSİNİN TARAMA TESTİ İLE ARAŞTIRILMASI
Özet: Staphylococcus aureus taşıyıcılarında kullanılan antibiyotiklere direncin artması alternatif tedavi arayışını gündeme getirmiştir. Bu araştırma ile S. aureus izolatlarında niklozamidin mupirosin ile in vitro sinerjistik etkisinin olup olmadığının incelenmesi hedeflenmiştir.2021 yılında laboratuvarımıza gönderilen örneklerden 25 metisiline duyarlı S. aureus (MSSA) ve 25 metisiline dirençli S. aureus (MRSA) izolatı toplanmıştır. İzolatlarda çift disk sinerji yöntemi uygulanarak niklozamid ile mupirosin arasında in vitro sinerjistik etki olup olmadığı incelenmiştir.Çalışmada test edilen izolatlarda iki antimikrobiyal ilaç arasında herhangi bir sinerji saptanmamıştır. İzolatların sadece MRSA grubundaki iki tanesinde mupirosine direnç gözlenmiş olup, diğer izolatların tümünün mupirosine duyarlı olduğu bulunmuştur.S. aureus izolatlarında niklozamidin mupirosin ile in vitro sinerjistik etkisinin olmadığı gözlenmiştir.
Yazar isimleri: ['Arif KAYGUSUZ']
Yayın Yılı: 31 Ağustos 2022
Dergi ismi: ANKEM Dergisi
Yayın sayfa url: https://dergipark.org.tr/tr/pub/ankemderg/issue/72177/1163272
Yayın pdf linki: https://dergipark.org.tr/tr/download/article-file/2601399
