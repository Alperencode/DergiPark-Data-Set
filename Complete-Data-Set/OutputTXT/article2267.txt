Makale Başlığı: Pandemi Sırasında Sağlık Çalışanlarının Enfeksiyon Önleme Kurallarına Uyumunun Önemi-Bir Anket Çalışması
Özet: Amaç: Sağlık çalışanları, hastaların kan, mukus, akıntı veya aerosol damlacıkları ile temas nedeniyle hayatı tehdit eden bulaşıcı hastalıklara yakalanma riski altındadır. Özellikle salgın hastalıklar sırasında, bu risk sağlık çalışanları arasında genel nüfusa göre daha yüksektir. Çalışmamızda COVID-19 salgınında konfirme vaka olarak tespit edilen sağlık çalışanlarının tanı almadan önce ve sonrasında kişisel koruyucu ekipman(KKE) kullanımları arasında ki ilişkinin belirlenmesi amaçlanmıştır.Gereç ve Yöntemler: Bu retrospektif kesitsel çalışmaya İstanbul’da üçüncü basamak bir hastanede 9 Mart 2019 ile 1 Ağustos 2021tarihleri arasında konfirme vaka olarak tespit edilen 366 sağlık çalışanı dahil edildi. Çalışmada tanımlayıcı özellikler, el hijyen uyum sıklıkları ve KKE kullanım durumlarından oluşan anket kullanılmıştır. Anket soruları, sağlık çalışanlarına çevrim içi ortamda toplanarak analiz edilmiştir.Bulgular: Çalışmamız %33.3’ü (n=122) erkek, %66.7’si (n=244) kadın üzerinde gerçekleştirilmiştir. Sağlık çalışanlarının COVID-19 öncesine göre sonrası yöneltilen KKE, el hijyen uyum sıklıkları ve aerosol üreten bir işlem sırasında KKE sorularına verdikleri yanıtlar istatistiksel olarak anlamlı farklılık göstermemektedir (p>0.05). Tartışma Çalışmamızın sonucu olarak sağlık çalışanlarında aşılamanın başlamış olması ve COVID-19 hastalığını geçirmiş olmalarına rağmen KKE kullanımında farklılık olmadığı tespit edilmiş ve sebep olarak yeni varyantlar görülmüştür.
Yazar isimleri: ['Ramazan KORKUSUZ', 'Serap BAĞÇİÇEK KOL', 'Özlem POLAT', 'Kadriye KART YAŞAR']
Yayın Yılı: 30 Ekim 2022
Dergi ismi: Aydın Sağlık Dergisi
Yayın sayfa url: https://dergipark.org.tr/tr/pub/asder/issue/73726/1129612
Yayın pdf linki: https://dergipark.org.tr/tr/download/article-file/2481745
