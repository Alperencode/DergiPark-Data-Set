Makale Başlığı: HELAL KAZANÇ, İNSAN ONURU VE ERDEMLİ TOPLUM İNŞASI: İLGİLİ HADİSLER ÜZERİNDEN İKTİSADİ BİR DEĞERLENDİRME
Özet: Bu çalışmada amaç, helal kazanç konusunu mümkün olduğunca sahih kaynaklardan derlediğimiz hadislerden hareketle incelemektir. Bunu ya-parken elbette konuyla ilgili ayetler de dikkate alınacak ve günümüze dair değerlendirmeler yapılacaktır. Böylece, günümüzde Müslümanların çok önemli bir sorunu olan temiz ve helal yollardan kazanç elde etmek suretiyle ahlaklı bir iktisadi hayatı sürdürme konusunda Hz. Peygamber’in öğretilerinin ortaya konması, çalışmanın en önemli hedefidir. Fakat, çalışmanın kapsamı oldukça geniş olduğu için, elimizdeki çalışmada sadece helal kazancın meşruiyetinin altında yatan temel dinamikler olarak insan fıtratının (tabiatının) ya da yaradılış formatının buna uygunluğu, dolayısıyla, insanın muhannete muhtaç olmayıp onurunu koruması için piyasa şartları altında tevekkül halini muhafaza ederek maişet yolunda her türlü meşakkate katlanarak rızkını temin etmesine, son olarak da bu hususta Hz. Peygamber’in hayatından örneklere dair hadisler incelenmiştir. Çalışmada ulaşılan sonucu kısaca özetlemek gerekirse, İslam’da kazancın meşruiyeti onun helal olmasıyla; yani, İslami kurallar dikkate alınarak elde edilmesiyle bir anlam ifade eder. Kişinin dindarlığının kalitesi ve onuru da önemli ölçüde kişinin kazancının helalliğine bağlıdır. Resmi düzenlemelere göre meşru olarak görülen bazı faaliyet alanlarının, gelir kaynaklarının, iş yapma biçimlerinin İslami bir hayat tarzında meşru/helal olarak addedilmesi söz konusu olmayabilir. Kaldı ki, cari hukuk ve düzenlemeler ya da örf ve adetler bakımından meşru kabul edilen her şey İslami açıdan makbul olmayabilir. Çalışmanın İslami iktisat alanında çalışanların dikkate alabilecekleri bir kaynak olma potansiyeli taşımasını ümit ediyoruz.
Yazar isimleri: ['Ekrem ERDEM']
Yayın Yılı: 23 Haziran 2022
Dergi ismi: Helal ve Etik Araştırmalar Dergisi
Yayın sayfa url: https://dergipark.org.tr/tr/pub/head/issue/70488/1111960
Yayın pdf linki: https://dergipark.org.tr/tr/download/article-file/2408840
