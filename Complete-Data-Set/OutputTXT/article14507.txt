Makale Başlığı: TOP u TÜFENGE KARŞI SİHR ü VEFK: III. MUSTAFA'NIN AK BÜYÜLERİ ve PADİŞAHI BÜYÜYE SEVK EDEN PSİKOLOJİK SEBEPLER
Özet: XVIII. yüzyıl ortalarında Osmanlı tahtında bulunan III. Mustafa, özellikle Avrupa askerî bilgi ve teknolojisini Osmanlı ordusuna kazandırma adına yaptığı düzenlemelerle dikkat çeken bir padişahtır. Ancak şehzadeliği ve saltanatı boyunca metafizik çarelere başvurması, pozitif bilim ve teknolojiye gösterdiği itibarın aslında kökten çözüme değil, günü kurtarmaya yönelik olduğunu gösterir. Araştırmamızda, III. Mustafa'nın 1768-1774 Osmanlı-Rus savaşı sırasında Fokşan 'daki barış görüşmelerine hangi amaçla büyüler gönderdiği ve madde dünyası ile madde ötesi âlemi kendi gerçekliğinde neden birlikte var etme çabasında olduğu sorularının cevabı aranmıştır. Bu bağlamda, öncelikle barış müzakerelerine katılan Rus elçileri Osmanlı Devleti lehine barışa ikna edebilmek için padişahın Osmanlı temsilcilerinden Yasinîzâde Osman Efendi'ye gönderdiği vefklerin çözümlemesi yapılarak, büyülerin muhatapları ve hazırlanma amacı ortaya konulmuştur. Daha sonra III. Mustafa'nın siyaset ve diplomasi yöntemleri yerine fizik ötesi âlemin gizemli güçlerinden medet uman büyü müdahalesinin sebepleri, onun karakter özelliklerine dayanan psikolojik bir analizle açıklanmaya çalışılmıştır.
Yazar isimleri: ['Hakan YILDIZ']
Yayın Yılı: 31 Ağustos 2022
Dergi ismi: Süleyman Demirel Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/sbe/issue/72400/935551
Yayın pdf linki: https://dergipark.org.tr/tr/download/article-file/1761765
