Makale Başlığı: ENDÜSTRİYEL AHŞAP MALZEMENİN YAPIDA KULLANIMI: CAMBRİDGE MERKEZ CAMİSİ
Özet: Ahşap, geçmişten günümüze gelişerek kullanılan bir malzemedir.  Ahşap malzeme yenilebilir olmasının yanında biyofilik, ekolojik ve depreme karşı dayanıklıdır. Ahşabın doğal, fiziksel, kimyasal yapısı gelişen teknoloji ile entegre edildiğinde yapı strüktürü ve malzeme açısından yüksek performans elde edilmektedir. Çalışmanın amacı yapıda ahşap kullanım olanaklarının incelenerek ahşap yapı sisteminin nasıl kullanıldığının açıklanması ve endüstriyel ahşap malzeme kullanımına dikkat çekmektir. Araştırma kapsamında ahşabın genel özelliklerinden bahsedilmiş ve endüstriyel ahşap malzemeler içerisinde taşıyıcı strüktürde sıklıkla tercih edilen CLT ve Glulam malzemenin özellikleri literatür taramasıyla açıklanmıştır. Ayrıca bu malzemelerin kolon ve kiriş gibi strüktür sistemde kullanım olanakları araştırılmıştır. Bu bilgilerle Cambridge Merkez Cami’nin malzeme özellikleri ele alınmıştır. Çalışılan yapının strüktürel kurgusu endüstriyel ahşap malzemeyle birlikte incelenmiştir. Yapıda kullanılan malzemenin cinsi, kullanılan mühendislik yöntemleri ve yapının tasarımsal yaklaşımı hakkında bilgi verilmiştir.  Yapıda birçok çağdaş yöntem kullanıldığı ve dini bir yapının mimari ve mühendislik yapım teknikleri kullanılarak Dünya üzerinde dikkat çektiği görülmüştür. Cami farklı yapım teknolojisinin yanında, Avrupa’nın ilk ekolojik cami olma özelliğini de taşımaktadır
Yazar isimleri: ['Büşra COŞKUN', 'Seyhan YARDIMLI']
Yayın Yılı: 30 Haziran 2022
Dergi ismi: KAPU Trakya Mimarlık ve Tasarım Dergisi
Yayın sayfa url: https://dergipark.org.tr/tr/pub/kapu/issue/70930/1115054
Yayın pdf linki: https://dergipark.org.tr/tr/download/article-file/2421240
