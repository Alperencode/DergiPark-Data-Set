Makale Başlığı: Görüntü-Metre ile görüntü işleme tabanlı mesafe ölçümü
Özet: Günümüzde görüntü sensörleri (kameralar), görüntü analizi (sınıflandırma, segmentasyon vb.) ve sentezi (nesne tespit, takip, mesafe tespiti vb.) için yaygın olarak kullanılmaktadır. Çalışmada lazer-metre, lidar-metre, radar ve benzeri endüstriyel amaçlar için kullanılabilecek, görüntü işleme tabanlı bir ölçüm cihazının (Image-meter) geliştirilmesi için teorik temellerin atılması amaçlanmaktadır. Bu amaçla literatürdeki görüntü işleme tabanlı mesafe tespit yöntemleri incelenmiştir. Bu yöntemlerin başarımını olumsuz etkileyen temel etkenler tespit edilmiş, bu etkenlerden etkilenmeyen yeni bir yöntem geliştirilmiştir. Geliştirilmesi planlanan ölçüm cihazı teorik temellere oturtulmuştur. Bu teorik temellerin işletilmesi donanımsal ve yazılımsal bileşenlere dayandırılmıştır. Çalışmada bu teorik temeller verilmiş, donanımsal ve yazılımsal bileşenlerin tasarımları gerçekleştirilmiştir. 1-1000m için yapılan hesaplamalar sonucunda %0.2’nin altında başarı oranına ulaşılabileceği belirlenmiştir. Donanımsal ve yazılımsal bileşenlerin bu hata oranını artıracağı aşikardır. Bu hatalar standart ve random hatalardan oluşacaktır. Çalışmada bu hatalar öngörülmüş ve mesafe ölçüm denklemine ilave edilmiştir. Öngörülen hataların tespiti donanımsal prototipin ve yazılım bileşenlerin geliştirilmesi ile gelecek çalışmada belirlenecektir.
Yazar isimleri: ['Haydar YANIK', 'Bülent TURAN']
Yayın Yılı: 7 Ekim 2022
Dergi ismi: Gazi Üniversitesi Mühendislik Mimarlık Fakültesi Dergisi
Yayın sayfa url: https://dergipark.org.tr/tr/pub/gazimmfd/issue/72928/979121
Yayın pdf linki: https://dergipark.org.tr/tr/download/article-file/1910153
