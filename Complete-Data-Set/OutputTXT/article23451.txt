Makale Başlığı: Studies in Conservation’ın Yedi Dekatı: 1952’den 2021’e Bibliyometrik Bir Analiz
Özet: Studies in Conservation, sanatsal ve tarihi eserlerin korunmasına ilişkin özgün araştırma ve inceleme makaleleri yayınlayan, hakemli ve uluslararası bir dergidir. Çalışma, bu dergide yayınlanan belgelerin kapsamlı bir bibliyometrik analizini sunmaktadır. Scopus very tabanından 3000'e yakın belgeyle ilgili veriler toplanmıştır. Bu çalışma, Scopus’ta indekslenen Studies in Conservation dergisinde 1952-2021 yılları arasındaki yedi dekatlık bir sürede yayınlanan belgelerin istatistiksel ve bütüncül analizinden oluşmaktadır. Analiz, 75 ülkeden 187 yazar tarafından yazılan 2883 yayını kapsamaktadır. Studies in Conservation'ın belirtilen yıllar arasındaki yayın sayılarına bakıldığında, 665 belge ile en fazla yayına sahip Birleşik Krallık dünya yayınlarının %23,07'sini üretmiştir ve onu Amerika Birleşik Devletleri, İtalya, Almanya ve Fransa izlemektedir. En çok katkı sağlayan ülkeler Avrupa'da bulunmaktadır. Birleşik Krallık’taki British Museum, 96 belge ile 1952-2021 yılları arasında Studies in Conservation'a en çok katkı sağlayan kurumdur. Studies in Conservation dergisinin az gelişmiş ve gelişmekte olan ülkelerde desteklenmesi önerilmektedir. Bu çalışmanın, araştırmacıları dergide daha fazla çalışma yayınlamaya teşvik etmesi amaçlanmaktadır.
Yazar isimleri: ['Fatma Sezin DOĞRUER']
Yayın Yılı: 2 Temmuz 2022
Dergi ismi: Library Archive and Museum Research Journal
Yayın sayfa url: https://dergipark.org.tr/tr/pub/lamre/issue/71108/1098844
Yayın pdf linki: https://dergipark.org.tr/tr/download/article-file/2354812
