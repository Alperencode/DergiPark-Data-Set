Makale Başlığı: Sağlık İletişimi Kampanyaları:  Obezite Temalı Kampanya Afişlerinin Göstergebilimsel Çözümlemesi
Özet: Sağlık alanında yürütülen iletişim kampanyaları farkındalık oluşturma, önleyicilik, riskleri azaltma, mevcut sorunları çözme bağlamında dikkat çekmektedir. Sağlık iletişiminin dikkat çekme, farkındalık oluşturma, tutumları etkileme gibi temel işlevleri halkla ilişkiler alanını da yakından ilgilendirmektedir. Bu bağlamda iletişim dilini, söylemini ve içeriğini kamu yararı odağında tasarlayan sağlık iletişimi kampanyaları, obezite gibi gündelik yaşamı doğrudan etkileyen sorunlar söz konusu olduğunda göstergebilimsel belleği harekete geçirebilmektedir. Obeziteyi resmeden, çerçeveleyen sağlık iletişim kampanyaları sorunun toplumsal arka planını, görsel ve sosyal algıya yönelik etkisini çözümlemek açısından büyük değer taşımaktadır. Bu doğrultuda çalışmayla bir “işaret sistemi” ve “anlamın birlikte üretimi” olan göstergebilimsel çözümleme çerçevesinde dijital ortamda yer alan obezite konulu afişler değerlendirilmeye tabi tutulmaktadır. Araştırma sonuçlarına göre obeziteyi ve obez bireyleri stereotipler üzerinden çerçeveleyen göstergeler, çocukları ve onların ebeveynini hedeflemekte olup göstergeler minimalist tasarım, metaforik kodlar ve olumsuz duygu gösterilenleriyle öne çıkmaktadır. Obeziteyi beden merkezli konumlandıran ve bunu metalar aracılığıyla anlatmaya çalışan göstergeler, kamu dikkatini çekme veya farkındalık oluşturma çabasını kültürel arka planla desteklemektedir.
Yazar isimleri: ['Ali ARICI', 'Özgür KILINÇ']
Yayın Yılı: 7 Aralık 2022
Dergi ismi: Akdeniz Üniversitesi İletişim Fakültesi Dergisi
Yayın sayfa url: https://dergipark.org.tr/tr/pub/akil/issue/73746/1144612
Yayın pdf linki: https://dergipark.org.tr/tr/download/article-file/2541484
