Makale Başlığı: Yeni Anlama-Yorumlama Yöntemleri Çerçevesinde Cihad Ayetleri: Mahmud Şeltut ve Modern Cihad Yorumu
Özet: İslâm’da cihâdın mahiyeti modern dönemde hakkında en çok tartışma yürütülen mevzulardandır. Gayr-ı müslim devletlerle Müslümanlar arasındaki ilişkilerin temelini savaş ahkâmının teşkil ettiğini vurgulayarak İslam’ın cihad anlayışını tenkit eden oryantalist fikir adamlarına karşı modern dönem Müslüman aydınlarının büyük çoğunluğu, Müslümanların gayr-ı müslim dünya ile ilişkilerinin barışçıl bir karakter arz ettiğini iddia etmişlerdir. Mahmud Şeltut cihad hakkındaki oryantalist iddialara cevap vermek için İslâm’da cihadın mahiyetine dair müstakil eser yazmış Mısır merkezli modern selefi hareketin önemli isimlerindendir. Sırf müdafaa savaşından ibaret bir cihad yorumunu benimsemiş gözüken Şeltut’un bu yönelişinin temelinde klasik anlama-yorumlama yöntemlerine yönelik muhalefet ve onlardan farklı yeni veya modern olarak isimlendirebileceğimiz bir metodolojik yaklaşım söz konusudur. Biz bu makale çerçevesinde Şeltut’un yeni anlama-yorumla yöntemini cihad ayetleri özelinde tetkike ve bu yeni metodolojik yaklaşımın nasları anlamak noktasındaki muhtemel problemlerine işaret etmeye gayret sarf edeceğiz.
Yazar isimleri: ['Şule ERASLAN']
Yayın Yılı: 30 Haziran 2022
Dergi ismi: Pamukkale Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/pauifd/issue/68928/1068405
Yayın pdf linki: https://dergipark.org.tr/tr/download/article-file/2233430
