Makale Başlığı: Cihâd Risalelerine İlave Bir Kaynak: Ali Galib’in Kitâb-ı Fezâ’il-i Gazâ (Menâkıb-ı Cihâd) Adlı Eseri
Özet: İslam kaide ve düzenini bütün âleme egemen kılma ve bu nizamı müdafaa etmek amacıyla İslâm dîni uğrunda ve Allah yolunda yapılan cenk olan cihat üzerine birçok hadisin mevcudiyeti bilinmektedir. Cihat ve faziletinin aktarıldığı, cihadın nasıl yapılacağına dair usullerin verildiği bu hadisler, İslam kültüründe mühim bir yeri işgal etmektedir. Hadis ve fıkıh eserlerindeki muhtelif başlıklar altında incelenen cihat meselesi sonrasında “kitâbü’l-cihâd” veya “fezâ’ilü’l-cihâd” isminde risalelere ve müstakil eserlere konu olmuştur. Hicrî II. asırdan başlayarak kitap haline getirilen cihat risale ve eserleri, İslam kültürü çerçevesinde inkişaf ederek büyük bir literatürü beslemiş ve Osmanlı döneminde XV. yüzyıldan başlayarak XX. yüzyıla kadar tedvin faaliyeti daimî olarak devam etmiştir.İtalya’nın Trablusgarp taarruzu ve peşinden gelen I. ve II. Balkan Harbi’nin yaşandığı bir dönemde Ali Galip tarafından kaleme alınan Kitâb-ı Fezâ’il-i Gazâ (Menâkıb-ı Cihâd) adlı eser, önce h. 1320/ m. 1902-1903 yılında rika hattıyla tahrir edilmiş, birkaç yıl sonra ise h. 1330/1911-12 yılında İstanbul’da Tevsî-i Tabâ’at matbaasında tab olunmuştur. Cihat hakkında ayet ve hadislerin yer verildiği eserde, İslam tarihinde yer alan meşhur menkıbelerin anlatımıyla bir Müslümanın cihat arzusu canlı tutulmak istenmiştir. Bu makale çerçevesinde, Ali Galip’in hayatı ve eserlerine dair bilgiler verildikten sonra Kitâb-ı Fezâ’il-i Gazâ (Menâkıb-ı Cihâd) adlı eserin muhtevası tetkik edilecektir. Akabinde eserin tam metni verilerek konu üzerinde çalışma gerçekleştirecek araştırmacıların istifadesine sunulacaktır.
Yazar isimleri: ['Ermiş DANDAN']
Yayın Yılı: 27 Haziran 2022
Dergi ismi: Bitig Edebiyat Fakültesi Dergisi
Yayın sayfa url: https://dergipark.org.tr/tr/pub/bitigefd/issue/70352/1109763
Yayın pdf linki: https://dergipark.org.tr/tr/download/article-file/2400352
