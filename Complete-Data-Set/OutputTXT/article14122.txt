Makale Başlığı: ORTA ÇAĞ’DA PAPA-İMPARATOR ÇATIŞMASINA BİR ÖRNEK: IV. LUDWİG VE XXII. JOHANNES
Özet: 1314 yılında boşalan imparatorluk tahtı için Alman seçmenlerin çoğunluğu tarafından kral seçilen Bavyera Dükü Ludwig, papalık makamının onayını beklemeksizin Aachen’de Kutsal Roma-Germen (Alman) İmparatoru tacını takmıştır. Bu durum karşısında Papa XXII. Johannes, Ludwig’i imparatorluk iddiasından vazgeçmesi konusunda uyarmış, onun bu uyarıyı dikkate almaması üzerine de onu aforoz etmiştir. Ludwig’in buna cevabı ise geri adım atmak yerine İtalya’ya sefer düzenlemek ve burada imparatorluk iktidarını hâkim kılmaya çalışmak olmuştur. Ayrıca Ludwig çıkardığı yasalarla imparatorluğun papanın onayına değil seçime dayandığını ilan ederek papalığın dünyevi alana müdahalesini yok etmeye çalışmıştır. Makale, Orta Çağ’da papa-imparator çatışmasına örnek teşkil eden Kutsal Roma-Germen İmparatoru IV. Ludwig ve Papa XXII. Johannes’in iktidar mücadelesini, sebepleri ve sonuçlarıyla birlikte ele almaya, dönemin kaynakları ve modern çalışmaların ışığında bu mücadelenin tüm yönlerine ışık tutmaya çalışmıştır.
Yazar isimleri: ['Seda ÖZMEN']
Yayın Yılı: 30 Haziran 2022
Dergi ismi: Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/gopsbad/issue/71153/1100384
Yayın pdf linki: https://dergipark.org.tr/tr/download/article-file/2361562
