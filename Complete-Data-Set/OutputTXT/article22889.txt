Makale Başlığı: Eş zamanlı karotis endarterektomi ve koroner arter baypas greftleme operasyonu yapılan hastalarda otolog perikard alternatif bir karotis yama materyali olabilir.
Özet: Amaç: Dakron, politetrafloroetilen, büyük safen damarı ve sığır perikardı yaygın olarak yama malzemeleri olarak kullanılır. Ancak karotis endarterektomi cerrahisinde yama materyali olarak otolog perikardiyal ile ilgili bir çalışma bulunmamaktadır. Eş zamanlı karotis endarterektomi ve koroner arter baypas greft cerrahisi uygulanan hastalarda otolog perikardiyal yama kullanımının sonuçlarını değerlendirmeyi amaçladık. Gereç ve Yöntem: Çalışmaya Ocak 2016 ile Şubat 2020 arasında yama anjiyoplasti ve koroner arter baypas greftleme cerrahisi ile birlikte karotis endarterektomi uygulanan 30 hasta dahil edildi. Karotis endarterektomi sırasında 13 hastada otolog perikard ve 17 hastada dakron yama ile patchplasti yapıldı. Bulgular: Gruplar arasında reoperasyon, arter tıkanıklığı, restenoz, operasyon süresi ve nörolojik olaylar açısından istatistiksel fark bulunmadı. Postoperatif takipte otolog perikard kullanılanlarda karotis cerrahisi uygulanan bölgeden drenaj miktarının Dacron yama uygulananlara göre daha az olduğu belirlendi. (p=0,001) Sonuç: Karotis arter yaması olarak otolog perikardın kullanımının karotid arter ve koroner bypass cerrahisi uygulanan hastalarda güvenli, uygulanabilir ve etkili bir yöntem olduğu sonucuna vardık.
Yazar isimleri: ['Veysel BAŞAR', 'Emre KUBAT', 'Ferit CİCEKCİOGLU', 'Mehmed YANARTAŞ', 'Hasan SUNAR']
Yayın Yılı: 29 Ekim 2022
Dergi ismi: Genel Tıp Dergisi
Yayın sayfa url: https://dergipark.org.tr/tr/pub/geneltip/issue/73146/1147590
Yayın pdf linki: https://dergipark.org.tr/tr/download/article-file/2553171
