Makale Başlığı: YETENEK YÖNETİMİNDE YETENEKLİ ÇALIŞANLARIN ÖZELLİKLERİNİN DEĞERLENDİRİLMESİ
Özet: Yetenek yönetimi, yetenekli çalışanların işletme tarafından fark edilmeleri ile başlayan bir yönetim biçimidir. Yetenek yönetimi temelde işletmenin ihtiyaç duyduğu ve duyacağı yetenekleri belirlemesi, bu yeteneklere sahip olan çalışanları belirlemesi, bu çalışanların örgüte bağlılıklarının artırılması ile işletmeye yeni yetenekli çalışan çekebilmesini kapsamaktadır. Bu bağlamda çalışma, yetenek yönetimi kavramına odaklanmakta, yetenek yönetimi uygulamalarının sağlık sektöründe nasıl uygulandığını belirlemeyi amaçlamaktadır. Bu doğrultuda T.C. Sağlık Bakanlığına bağlı Giresun'da faaliyet gösteren özel hastanelerde görev yapan idari personel ile yüz yüze anket uygulaması yapılmıştır. Elde edilen bulgulara göre yetenek yönetimi ile yaş (r=0,089) arasında pozitif yönlü ilişki ve eğitim (r=-0,085) ile negatif yönlü ilişki olduğu tespit edilmiştir. Ayrıca yetenek yönetimi sürecinde demografik özelliklerin önemli bir etkiye sahip olmadığı görülmektedir. Çalışma süresi, toplam iş deneyimi ve unvanın yetenek yönetimi üzerinde önemli bir etkiye sahip olmadığı, değişkenler arasında yetenek yönetimi ile olan ilişkinin istatistiksel olarak anlamsız olduğu söylenebilmektedir
Yazar isimleri: ['Cansu GALAŞ', 'Esra G. KAYGISIZ']
Yayın Yılı: 30 Haziran 2022
Dergi ismi: Giresun Üniversitesi İktisadi ve İdari Bilimler Dergisi
Yayın sayfa url: https://dergipark.org.tr/tr/pub/guiibd/issue/70507/1112712
Yayın pdf linki: https://dergipark.org.tr/tr/download/article-file/2411684
