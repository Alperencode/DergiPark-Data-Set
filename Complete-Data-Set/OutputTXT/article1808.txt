Makale Başlığı: SÜRDÜRÜLEBİLİR YAŞAM VE SÜRDÜRÜLEBİLİR TÜKETİM ODAKLI GRAFİK TASARIM ÖRNEKLERİ
Özet: Sürdürülebilirlik, insanların ihtiyaçlarının, çevreye zarar vermeyecek ve doğal kaynakların korunarak, sonraki kuşaklara aktarılmasının sağlanacağı biçimde karşılandığı bir sistemi ifade etmektedir. İnsanların günlük yaşamlarını sürdürürken yaşam kalitelerinden ödün vermeden sürdürülebilir tüketim alışkanlıklarını geliştirebilmeleri çok önemlidir. Bu çalışmada, kısa vadede sürdürülebilir bir yaşamın önündeki engeller, "sıfır atık" hareketini yaygınlaştırmak ve günlük yaşamda insanların yaşam kalitelerinden ödün vermeden, sürdürülebilirlik kavramını yaşam biçimi haline getirebilmeleri için yapılabilecekler üzerinde durulacaktır. Bu konuya grafik tasarımcının, tasarımcı kimliğiyle yüklendiği sorumluluk çerçevesinden yaklaşılacak ve bu bilinçle yola çıkmış tasarım örnekleri değerlendirilecektir. Başta ambalajlar olmak üzere, farklı ürün çeşitleri üzerinden yapılan incelemeler, dönüştürülebilir atıklar konusunda bilinçlenme, dönüştürülemez atıkların azaltılması ve farklı işlevler kazandırılması gibi konularda grafik tasarımcıların rolü üzerinden genel bir değerlendirme ile sonuçlandırılacaktır.
Yazar isimleri: ['Müge Burcu ŞEN']
Yayın Yılı: 30 Haziran 2022
Dergi ismi: Art-e Sanat Dergisi
Yayın sayfa url: https://dergipark.org.tr/tr/pub/sduarte/issue/70476/1080125
Yayın pdf linki: https://dergipark.org.tr/tr/download/article-file/2279082
