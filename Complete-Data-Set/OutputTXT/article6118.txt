Makale Başlığı: Covid-19 Pandemisinde Uzaktan Eğitim: Okul Öncesi Öğretmenlerinin Sürece İlişkin Görüşleri
Özet: Araştırmanın amacı, Covid-19 pandemi sürecinde okul öncesi öğretmenlerinin uzaktan eğitime ilişkin görüşlerini incelemektir. Araştırma, nitel desende tasarlanmıştır ve nitel araştırma desenlerinden görüşme yöntemi kullanılmıştır. Araştırmanın çalışma grubu, amaçlı örnekleme yöntemlerinden ölçüt örnekleme yöntemine göre belirlenmiştir ve Denizli il merkezinde görev yapan 28 okul öncesi öğretmeni ile görüşülmüştür. Veriler öğretmenlerle internet ortamda yapılan görüşmeler sonucunda toplanmıştır. Araştırmada veri toplama aracı olarak, “Okul Öncesi Öğretmenlerinin Uzaktan Eğitime İlişkin Görüşlerini Değerlendirme Formu" kullanılmıştır. Verilerin analizinde içerik analizi ve betimsel istatistik yapılmıştır. Araştırma sonucunda 6 farklı tema ve 22 kategori yer almaktadır. Birinci temada uzaktan eğitimin tanımınailişkin olumlu, olumsuz ve karşılaştırmalı kategoriler şeklinde tanımlar yapılırken ikinci temada uzaktan eğitim sürecinde kullanılan iletişim araçları senkron ve asenkron şeklinde kategorileştirilmiştir. Üçüncü temada öğretmenlerin bu süreçte çocukların dikkatini çekmek içinetkileşim odaklı, sözel anlatım odaklı ve aile katılımı odaklı ve diğer türde etkinlere yer verdikleri görülmüştür. Dördüncü temada uzaktan eğitim sürecinin olumlu yönleri olarak teknoloji, çocuk, öğretmen ve aile açısından kategoriler yer alırken; beşinci tema olan uzaktan eğitim sürecinin olumsuz yönleri olarak teknoloji, öğretmen, çocuk, aile ve mekân açısından kategoriler yer almaktadır. Son olarak altıncı temada ise uzaktan eğitim sürecine ilişkin öneriler yer almaktadır. Bu temada sistem, ebeveyn, öğretmen desteği ve diğer türde önerilere yer verilmiştir.
Yazar isimleri: ['Elçin YAZICI', 'Elçin YAZICI', 'Hasan Kağan KESKİN', 'Yücel GELİŞLİ']
Yayın Yılı: 29 Ağustos 2022
Dergi ismi: Gazi Üniversitesi Gazi Eğitim Fakültesi Dergisi
Yayın sayfa url: https://dergipark.org.tr/tr/pub/gefad/issue/72357/1120321
Yayın pdf linki: https://dergipark.org.tr/tr/download/article-file/2443218
