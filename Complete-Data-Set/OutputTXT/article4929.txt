Makale Başlığı: Derin Öğrenme ile Beton Yapılarda Otonom Çatlak Tespiti
Özet: Bu çalışma beton yapılarda çatlak tespitinin bilgisayarlı görü ve derin öğrenme kullanılarak otonom gerçekleştirilmesi konusundadır. Çatlakların hızlı ve başarılı şekilde tespit edilmesi yapısal hasar tespitinin erken ve etkili yapılabilmesi için oldukça önemlidir. Bu kapsamda çevrim içi kaynaklardan elde edilen, içerisinde çatlak fotoğrafları bulunan 3 farklı veri seti ve içerisinde çatlak fotoğrafı bulunmayan farklı yapıların farklı bölgelerine ait fotoğraflar bulunan bir veri seti kullanılmıştır. Derin öğrenme mimarisinin eğitimi ve testi için veri setlerinin farklı kombinasyonlarda kullanımı ile elde edilen sonuçlar tartışılmıştır. Derin öğrenme mimarisi olarak görüntü bölütlemesi (image segmentation) için tasarlanmış olan U-Net kullanılmıştır. Elde edilen bulgular betonarme yapılarda çatlak tespiti için eğitilen evrişimli sinir ağlarında eğitim verisi içerisinde yapıların farklı bölgelerine ait çatlak içermeyen fotoğrafların kullanılması ile çatlak tespiti konusundaki başarı oranının arttığını göstermiştir. Ayrıca evrişimli sinir ağının eğitimi ve testi için birbirinden farklı veri setlerinin kullanılması ile elde edilen sonuçlar U-Net mimarisinin gerçek dünyadaki çatlak tespit problemlerinde kullanılabilir olduğu konusunda ciddi bir öngörü kazandırmıştır. Yapılan bu çalışmanın yapısal çatlak tespiti konusunda araştırma yapmak veya proje geliştirmek isteyen araştırmacılar için faydalı olması ve araştırmacıların yararlanabilecekleri noktaları tanıtması umulmaktadır.
Yazar isimleri: ['Tarkan KARAÇAY']
Yayın Yılı: 31 Mayıs 2022
Dergi ismi: El-Cezeri
Yayın sayfa url: https://dergipark.org.tr/tr/pub/ecjse/issue/70108/983908
Yayın pdf linki: https://dergipark.org.tr/tr/download/article-file/1929611
