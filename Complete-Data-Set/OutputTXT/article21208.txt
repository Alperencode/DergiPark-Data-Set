Makale Başlığı: Carob Flour Addition to Sourdough: Effect of Sourdough Fermentation, Dough Rheology and Bread Quality
Özet: Keçiboynuzu unu, çeşitli biyoaktif bileşikler, yüksek oranda lif, protein, vitamin ve mineral içerdiğinden fırıncılık ürünleri formülasyonlarında yaygın olarak kullanılmaktadır. Ekşi hamur fermantasyonu, fırıncılık ürünlerinin duyusal, tekstürel ve besinsel özelliklerini geliştirmede iyi bir araç olarak kabul edilmektedir. Bu çalışmanın amacı, keçiboynuzu unu ilave edilmiş Tip I ekşi hamurunun, ekmek yapımında kullanım potansiyelinin araştırılmasıdır. Keçiboynuzu unu ile karıştırılmış unlarda (%0, %2, %4, %6, %8 ve %12) ampirik reolojik ölçümler de yapılmıştır. Keçiboynuzu ununun artmasıyla su absorbsiyonu ve hamur gelişme süresi önemli ölçüde artmıştır (P ≤ 0.05). Numunelerin enerji ve uzayabilirlik değeri kontrol numunesine göre azalmıştır (P ≤ 0.05). Ekşi hamura keçiboynuzu unu ilavesinin artmasıyla ekşi hamurun maya sayısı azalmıştır (P ≤ 0.05). Keçiboynuzu unu ilavesi ile ekşi hamurda, kontrole (%0 keçiboynuzu) göre Laktik asit bakterilerinin gelişiminin teşvik edildiği belirlenmiştir (P ≤ 0.05). Fakat, artan keçiboynuzu ilavesi ile ekşi hamurlar arasında istatistiksel olarak bir fark gözlemlenmemiştir (P>0.05). Ekşi hamur fermentasyonu yolu ile keçiboynuzu unu kullanımı, aynı oranda keçiboynuzu unu içeren ticari mayalı ekmeğe göre ekmeğin kalite özelliklerini artırmıştır. Formülasyondaki en yüksek keçiboynuzu unu konsantrasyonu (%8 ve %12) sertliğin artmasına (P ≤ 0.05) neden olmuştur. Bu durum aynı zamanda ekmeğin spesifik hacmindeki azalma ile ilişkilendirilmiştir. Ticari mayalı ekmeğe, keçiboynuzu unu ilavesi, ekmeklerin parlaklık (L*) değerini azaltmıştır (P ≤ 0.05). Ekşi hamur fermantasyonu, keçiboynuzu unu katkılı ekmeklerin duyusal özelliklerini de geliştirmiştir. Ekşi hamur yapımında düşük seviyede keçiboynuzu unu kullanımı (%2-%6), bu çalışmadaki duyusal parametrelerin hiçbirini olumsuz yönde etkilememiştir.
Yazar isimleri: ['Senem KARLIDAĞ', 'Muhammet ARICI', 'Görkem ÖZÜLKÜ']
Yayın Yılı: 13 Eylül 2022
Dergi ismi: Tekirdağ Ziraat Fakültesi Dergisi
Yayın sayfa url: https://dergipark.org.tr/tr/pub/jotaf/issue/72560/1022834
Yayın pdf linki: https://dergipark.org.tr/tr/download/article-file/2078535
