Makale Başlığı: Twitter’da Çocuklara Covid-19 Aşılarının Uygulanmasına Yönelik Ahlaki Paniğin İnşa Edilmesi: “#DenekDegilBebek” Örneği
Özet: Ahlaki panik (moral panic) iktidar/güç ilişkileri-halk ve medya üçgeninde toplumda ortaya çıkan/çıkarılan bir olaya karşı duyulan korku ve buna verilen tepkiyi anlama ve açıklama açısından kullanışlı bir kavramdır. Bu çalışma Ege Üniversitesi Tıp Fakültesi Öğretim Üyesi Prof. Dr. Zafer Kurugöl’ün 22 Eylül 2021 tarihinde NTV haber bültenine yaptığı, “Bebeklere ‘yanlışlıkla’ Covid-19 aşısı yapıldığı”na yönelik açıklamasının ardından, 23 Eylül 2021 tarihinde Twitter gündeminde kısa sürede trend topics (TT) olan #DenekDegilBebek hashtagi bağlamında, Türkiye’de ailelerin çocuklara Covid-19 aşıları uygulanmasına yönelik korkularını ve hassasiyetlerini arttıran ve bir tür ahlaki panik yaratan sürecin inşasını anlamayı amaçlamıştır. Bu amaçla Twitter arama motorunda popüler gönderiler sıralamasında yer alan #DenekDegilBebek etiketi ve bu etikete yer veren 150 tweet içerik analizi ile incelenmiştir. Çalışmada ahlaki paniğin oluşmasında ailelerde aşılara karşı zaten var olan bir korku ve endişenin ahlaki paniğin oluşmasını kolaylaştıran bir rol oynadığı ancak kısa süre içerisinde ailelerin bu tepkisinin Twitter’da aşı karşıtı hesaplar tarafından bir ahlaki paniğe dönüştürüldüğü sonucuna ulaşılmıştır.
Yazar isimleri: ['Aslıhan ARDIÇ ÇOBANER', 'Pelin KILINÇ ÖZÜÖLMEZ', 'Nermin ALKAN']
Yayın Yılı: 22 Temmuz 2022
Dergi ismi: Erciyes İletişim Dergisi
Yayın sayfa url: https://dergipark.org.tr/tr/pub/erciyesiletisim/issue/71307/1076621
Yayın pdf linki: https://dergipark.org.tr/tr/download/article-file/2265668
