Makale Başlığı: Non-obstruktif Koroner Arter Hasta Grubunda Miyokardiyal İskeminin Miyokard Perfüzyon Sintigrafisi ve Speckle Tracking Ekokardiyografi ile Değerlendirilmesi
Özet: Giriş: 2D speckle tracking ekokardiyografi ile yapılan strain analizinin ciddi koroner arter hastalığı tanısında kullanılabileceği diğer çalışmalarla gösterilmiştir. Bu çalışmada amaç, miyokard Perfüzyon Sintigrafisi (MPS) pozitif olan fakat ciddi koroner arter hastalığı (KAH) olmayan hasta grubunda, 2D speckle tracking ekokardiyografinin etkinliği değerlendirmektir. Yöntemler: Çalışmaya kararlı anjina pektoris ön tanısıyla tetkik edilip MPS‟de iskemi saptanan ve yapılan koroner anjiografide non-obsrüktif KAH (<%50 darlık) izlenen 40 (25‟i kadın, yaş:58,85±9,73) hasta dahil edildi. Tüm hastalarda 2D speckle tracking ekokardiyografi yöntemiyle strain analizi yapıldı. 17 LV miyokard segmenti için longitudinal strain ölçüldü. Sol ventrikül segmentleri MPS sonuçlarına göre iskemik ve iskemik olmayan segmentler olarak gruplandırıldı ve elde edilen 680 segmentin strain parametreleri karşılaştırıldı. Bulgular: İskemi saptanan segmentlerin ortalama longitudinal strain değerleri % -20,24±6,00, iskemi saptanmayan segmentlerin ise %-20,11±6,46 olarak bulundu ve istatistiksel olarak anlamlı fark gözlenmedi (p>0,05). Cinsiyet, hipertansiyon, diabetes mellitus, hiperlipidemi, hipertrigliseridemiye göre yapılan alt grup analizlerinde de iskemik olan ve olmayan segmentler arasında longitudinal strain açısından fark olmadığı izlendi. Sonuç: Ciddi koroner arter hastalığı olmayan hasta grubunda MPS pozitif olan segmentler ile MPS negatif olan segmentler açısından sol ventrikül 2D longitudinal strain analizinde stain parametreleri arasında fark olmadığı izlendi. Daha önceki çalışmalar da göz önüne alındığında 2D strain analizi MPS ile kombine olarak kullanılarak böbrek yetmezliği, şüpheli MPS pozitifliği, gibi özel durumlarda gereksiz koroner anjiografiden kaçınılmasını sağlayabiliriz.
Yazar isimleri: ['Mehmet ARSLAN', 'Ahmet BARUTÇU', 'Şeyda Ferah ARSLAN', 'Ali DUYGU']
Yayın Yılı: 30 Kasım 2022
Dergi ismi: Eskisehir Medical Journal
Yayın sayfa url: https://dergipark.org.tr/tr/pub/eskisehirmedj/issue/72297/1099710
Yayın pdf linki: https://dergipark.org.tr/tr/download/article-file/2358721
