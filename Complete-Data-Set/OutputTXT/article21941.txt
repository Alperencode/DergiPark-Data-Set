Makale Başlığı: Cross-fused Ektopik Böbrekte Radikal Nefrektomi Ve Sonrası Gelişen Dev Batın İçi Ürinom; Olgu Sunumu
Özet: 49 yaşında erkek hasta dış merkezde, mevcut akciğer malign epitelyal tümöre yönelik yapılan tetkiklerinde, sağ böbrekte cross-fused ektopi ve sağ renal kitle saptanması üzerine tarafımıza yönlendirildi. Ultrasonografisinde(USG); sağ böbrekte cross-fused ektopi ve alt lobdan kaynaklanan 55*40*83 mm boyutlu heterojen kitle lezyon saptandı. Manyetik rezonans görüntüleme(MRI)’de; sağ böbrek cross ektopik batın sol kısmında izlendi ayrıca ektopik böbrek alt polünden, batın sol alt yarısına ve pelvik bölgeye uzanan 94*61 mm T1A sekanslarda hipointens, T2A sekanslarda heterojen kontrastlanan kitle lezyon izlendi. Hastaya radikal nefrektomi operasyonu uygulandı. Postoperatif 1. ayda batın sol kısmında hassasiyet ve şişlik nedeniyle tarafımıza başvuran hastanın Bilgisayarlı tomografide(BT); yaklaşık 10 cm çaplı ürinom saptanması üzerine hastanın ürinom alanına perkütan dren yerleştirildi. Takiplerinde drenden gelen sıvının azaldığı ve 20 gün sonrasında kesildiğinin izlenmesi üzerine dreni alınarak taburcu edildi.
Yazar isimleri: []
Yayın Yılı: 12 Temmuz 2016
Dergi ismi: Uluslararası Klinik Araştırmalar Dergisi
Yayın sayfa url: https://dergipark.org.tr/tr/pub/ukad/issue/22385/239657
Yayın pdf linki: https://dergipark.org.tr/tr/download/article-file/208120
