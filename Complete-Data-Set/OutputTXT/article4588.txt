Makale Başlığı: Bir Bektaşi Abdest ve Namaz Risalesi: Risâle-i Vudû' ve Namaz Alâ Erkân-ı On İki İmâm
Özet: Milli Kütüphane Yazmalar Koleksiyonunda 06 Mil Yz A 4697/9 numarasıyla kayıtlı olan Risâle-i Vudû’ ve Namaz alâ Erkân-ı Oniki İmâm başlıklı el yazması eser, bu çalışmada konu edilmiştir. Çalışmada öncelikle risalenin yer aldığı mecmuanın fiziksel özellikleri ve risale hakkında genel bilgiler verilmiş, ardından Bektaşilikte namaz olmadığına ve Bektaşilerin namaz kılmadığına dair Türk toplumunda yaygın olan genel kanı üzerinde durulmuştur. Bu genel kanının aksine gerek Bektaşiliğin yazılı kaynakları ve gerekse günümüz Bektaşi tarikatı mensuplarının eserlerinde verilen bilgiler namazın ön hazırlığı abdest ve namazın Bektaşi ibadetleri arasında yer aldığı konusunda şüpheye yer bırakmamaktadır. Bu konu ile ilgili pek çok yazılı kaynak mevcut olmasına rağmen bu kaynakların tamamına değinilmemiş, bunlardan bir kısım örnekler verilmek suretiyle değerlendirme yapılmıştır. Bu aşamadan sonra Risâle-i Vudû’ ve Namaz alâ Erkân-ı Oniki İmâm adlı eserin içerik analizine geçilmiştir. Risalede abdest ve namaz konusu ile ilgili verilen bilgiler değerlendirilmiş, abdest ve namaz hakkında söz konusu risalede verilen bilgiler, namazın tarifini yapan diğer Bektaşi eserleri ve Caferi mezhebine ait ilmihal ile karşılaştırılmıştır. Çalışmamızda eserin çeviri yazısı ve günümüz Türkçesine anlam odaklı aktarımı da yapılmıştır.
Yazar isimleri: ['Mustafa ÖĞE', 'Kenan Ziya TAŞ']
Yayın Yılı: 30 Haziran 2022
Dergi ismi: e-Makalat Mezhep Araştırmaları Dergisi
Yayın sayfa url: http://www.emakalat.com/tr/pub/issue/70553/1079470
Yayın pdf linki: https://dergipark.org.tr/tr/download/article-file/2276520
