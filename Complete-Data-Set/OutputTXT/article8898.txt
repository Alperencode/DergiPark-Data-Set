Makale Başlığı: Iğdır’da Yetiştirilen Yerli Kara Erik (Prunus domestica L.) Genotiplerinin Fenolojik ve Pomolojik Özelliklerinin Belirlenmesi
Özet: Bu çalışma 2017-2018 yılları arasında Iğdır ilinde gerçekleştirilmiştir. Çalışmada ilde yetiştirilen 54 adet kara erik genotipi fenolojik, morfolojik ve pomolojik olarak incelenmiş ve bunlar arasından tartılı derecelendirme metoduna göre 15 genotip ümitvar olarak seçilmiştir.  Seçilen siyah erik genotiplerinde tomurcuk patlaması, ilk çiçeklenme ve tam çiçeklenme tarihi sırasıyla 7-18 Mart, 14-23 Mart, 20-28 Mart arasında değişmiş ve genotipler 30 Temmuz-10 Ağustos tarihleri arasında hasat edilmiştir. Tartılı derecelendirme metoduna göre ümitvar olarak seçilen 15 genotipte meyve ağırlığı, meyve eni, meyve boyu, meyve yüksekliği, çekirdek ağırlığı, meyve eti/çekirdek oranı, meyve hacmi, meyve yoğunluğu, meyve eti sertliği, titre edilebilir asitlik, SÇKM ve pH sırasıyla 56.69-80.31 g, 44.28-50.40 mm, 40.37-48.41 mm, 47.13-53.19 mm, 0.58-1.14 g, 60.87-99.87, 52-82 ml, 0.88-1.38 g ml-1, 3.32-5.66 kg cm-2, %0.83-1.44, %11.90-15.60 ve 3.02-3.27 arasında belirlenmiştir. Çalışmada özellikle meyve ağırlığı ve meyve eti/çekirdek oranı bakımından standart çeşitlerle yarışabilecek ölçüde veriler elde edilmiştir.  Sonuç olarak, Iğdır ilinde yaygın olarak yetiştirilen bu genotiplerin ıslah çalışmaları için önemli birer gen kaynağı olduğu belirlenmiştir.
Yazar isimleri: ['Ersin GÜLSOY', 'Rafet ASLANTAŞ', 'Mikdat ŞİMŞEK']
Yayın Yılı: 30 Haziran 2022
Dergi ismi: Journal of Agriculture
Yayın sayfa url: https://dergipark.org.tr/tr/pub/ja/issue/70409/1077456
Yayın pdf linki: https://dergipark.org.tr/tr/download/article-file/2268880
