Makale Başlığı: Kulaksızlar Kazısı Tanıklığında Kilya Tipi İdoller
Özet: Şematik mermer Kilya tipi idolleri son dönemlerde Anadolu arkeolojisinin en gündemde olan eserleri arasında yer almaktadır. 1990’lı yılların ortasında Manisa İli, Akhisar İlçesi Kulaksızlar köyü yakınında bulunan bir Kalkolitik dönem yerleşimde yapılan yüzey araştırmaları söz konusu Kilya tipi idollerinin bazı mermer kap tipleriyle beraber burada üretildiğini ortaya koymuştu. Bu yüzey araştırmaları Kulaksızlar’ı M.Ö. 5. binin ikinci yarısında ürünleri Batı Anadolu’nun birçok yöresine yayılmış mermer idoller ve kaplar üreten eşine az rastlanır bir arkeolojik yerleşim olarak arkeoloji dünyasına tanıtmıştı. 2018 ve 2019 yıllarında Kulaksızlar’da gerçekleştirilen arkeolojik kazılar ise bu ilgi çekici yerleşim hakkında somut kontekst bilgiler sunmuştur. Yapılan radyokarbon tarihleme çalışması Kulaksızlar yerleşiminin sanıldığından çok daha önce, Orta Kalkolitik dönem içinde M.Ö. 4500-4250 tarihleri arasında iskân gördüğünü göstermiştir.
Yazar isimleri: ['Turan TAKAOĞLU']
Yayın Yılı: 1 Temmuz 2022
Dergi ismi: Türk Arkeoloji ve Etnografya Dergisi
Yayın sayfa url: https://dergipark.org.tr/tr/pub/arkeolojiveetnografya/issue/71062/1061401
Yayın pdf linki: https://dergipark.org.tr/tr/download/article-file/2206371
