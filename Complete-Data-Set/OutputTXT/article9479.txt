Makale Başlığı: Polikistik over sendromlu hastalarda anti müllerian hormon düzeyi ile endometrial polip sıklığı arasındaki ilişki
Özet: Amaç: Bu çalışmada polikistik over sendromlu (PKOS) kadınlarda serum anti mullerian hormon (AMH) düzeyleri ile endometrial polip sıklığı arasındaki ilişkiyi belirlemeyi amaçladık.Gereç ve Yöntem: Çalışma grubuna endometrial polipli hastalar (n=55) dahil edildi. Kontrol grubu endometrial polip olmayan kadınlardan (n=49) seçildi. Olgu ve kontrol grupları arasındaki ilişki, AMH düzeylerini ve endometriyal polipleri kontrol etmek için ki-kare testi kullanılarak araştırıldı.Bulgular: Katılımcıların yaş ve vücut kitle indeksi (VKİ) sırasıyla 28,20±3,08 ve 25,45±2,25 idi. AMH seviyeleri ile endometrial polip arasında istatistiksel olarak anlamlı bir ilişki saptandı (p değeri <0,001). Endometriyal polip grubu ile kontrol grubu arasında yaş, VKI, prolaktin, folikül uyarıcı hormon (FSH), luteinize edici hormon (LH), dehidroepiandrosteron sülfat (DHEA-SO4), total testosteron, östradiol, tiroid uyarıcı hormon (TSH) ve tiroksin (T4) değerleri açısından anlamlı farklılık saptanmadı (p değeri >0,05).Sonuç: Bu araştırma, PKOS hastalarında yüksek AMH seviyeleri ile endometrial polip sıklığının arttığını göstermiştir.
Yazar isimleri: ['Asena AYAR MADENLİ', 'İnci ÖZ', 'Tuğba GÜRBÜZ']
Yayın Yılı: 26 Eylül 2022
Dergi ismi: Journal of Medicine and Palliative Care
Yayın sayfa url: https://dergipark.org.tr/tr/pub/jompac/issue/72702/1148111
Yayın pdf linki: https://dergipark.org.tr/tr/download/article-file/2554780
