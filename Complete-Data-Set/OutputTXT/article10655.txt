Makale Başlığı: ERİŞKİN YOĞUN BAKIM ÜNİTESİNDE FLEKSİBL FİBEROPTİK BRONKOSKOPİ KULLANIMI / YARARLARI
Özet: AMAÇ: Fleksibl fiberoptik bronkoskopi (FOB); yoğun bakım ünitesinde hem tanı ve hem de tedavi amaçlı olarak yaygın kullanılmaktadır. Bu çalışmada; yoğun bakım ünitemizde yapılan FOB’ların endikasyonları, tanı ve tedaviye katkılarının değerlendirilmesi amaçlanmıştır.GEREÇ VE YÖNTEM: Bu prospektif çalışmya Afyonkarahisar Sağlık Bilimleri Üniversitesi Tıp Fakültesi yoğun bakım ünitesinde, Ekim 2021 ve Mart 2022 tarihleri arasında, yatırılarak FOB işlemi yapılan 30 hasta dahil edildi. Tüm hastaların yaş, cinsiyet, FOB endikasyonları, FOB işlemine ait komplikasyonlar, işlem öncesi ve işlem sonrası oksijen satürasyonları ve PaO2 verileri değerlendirildi.BULGULAR: Çalışmaya alınan hastaların 23‘ü (%76,7) erkekti. Bronskopi endikasyonları incelendiğinde hastaların %83,3'ünün hastada mukus sekresyon temizlenmesi, %10’unun atelektazi ve %6,7’sinin ise kanama odağı belirlenmesi için yapıldığı görüldü. İşlem sırasında 11 (%36,7) hastada satürasyon düşüklüğü vardı. FOB sonrası, arteryel kan gazında PaO2 değerlerinde istatistiksel olarak anlamlı artış saptandı.SONUÇ: Fiberoptik fleksibl bronkoskopi, yoğun bakım ünitelerinde çeşitli endikasyonlar için uygulanan bir işlemdir. Çalışmamızda bronkoskopinin komplikasyon oranının düşük olduğunu ve hastaların tanı ve tedavisine katkı sağladığını gözlemledik.
Yazar isimleri: ['Semiha ORHAN', 'Aydın BALCI', 'Bilge Banu TAŞDEMİR MECİT', 'Kemal Yetiş GÜLSOY']
Yayın Yılı: 17 Ekim 2022
Dergi ismi: Kocatepe Tıp Dergisi
Yayın sayfa url: https://dergipark.org.tr/tr/pub/kocatepetip/issue/72939/1098961
Yayın pdf linki: https://dergipark.org.tr/tr/download/article-file/2355345
