Makale Başlığı: Güçlü Yönler/Karakter Güçleri Temelli Okul Müdahale Programı
Özet: Güçlü yönler veya karakter güçleri pozitif psikolojinin önemli çalışma alanlarından birisini oluşturmaktadır.Alanyazında da, güçlü yönlere ilişkin araştırmaların çoğu pozitif psikoloji kapsamındadır. Okulda güçlü yönlerin desteklenmesi ve işlevsel olarak kullanılması önemlidir.Bu nedenle Milli Eğitim Bakanlığı da sınıf rehberlik programlarında güçlü yönlere yer vermiştir. Özellikle psikolojik danışma ve rehberlik hizmetlerinde güçlü yönlerden faydalanılabilir. Bu çalışmada, güçlü yönler temelli psikoeğitim programı hazırlanmıştır. Böylece, öğrencilerin güçlü yönlerini keşfetmesi ve işlevsel olarak kullanması hedeflenmiştir. Bu açıdan program, koruyucu ve önleyici psikolojik danışma ve rehberlik hizmetleri kapsamında değerlendirilebilir.  Programın alt amaçları; güçlü yönleri anlama, karakter güçlerini sınıflama, güçlü yönlerini keşfetme, başkalarının gözünden güçlü yönlerini tanıma, güçlü yönlerini kullanabileceği alanları belirleme, okul başarısında ve günlük yaşamda güçlü yönleri kullanmadır. Program ergenlere yöneliktir ve 7. sınıftan 12. sınıfa kadar öğrenciler yararlanabilir. Her oturum 40 dakika ve toplamda 6 oturumdur. Program, deneysel olarak sınanmamış olup varsayımsal bir program türündedir. Bu nedenle, araştırmacıların bilimsel olarak programı sınaması ve etkililiğini paylaşması alanyazına katkı sağlayacaktır.
Yazar isimleri: ['Ramazan DEMİR', 'Murat AYDOĞAN', 'Mehmet MURAT']
Yayın Yılı: 31 Ekim 2022
Dergi ismi: Humanistic Perspective
Yayın sayfa url: https://dergipark.org.tr/tr/pub/hp/issue/73001/1164833
Yayın pdf linki: https://dergipark.org.tr/tr/download/article-file/2607557
