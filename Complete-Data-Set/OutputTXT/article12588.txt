Makale Başlığı: Modern ve Postmodern Tüketici Davranışları Üzerine Karşılaştırmalı Bir Teorik Tartışma
Özet: Post-modern dönemin en önemli etkenlerinden biri olan post-modern tüketimi doğru anlamak için onu modern tüketim ile karşılaştırmalı olarak incelemek gerekmektedir. Çünkü Modernizme bir tepki olarak doğan Postmodernizmi anlamanın yöntemi onu Modernizmle karşılaştırmaktır. Bu çalışmada modern tüketim anlayışı post-modern tüketim anlayışıyla karşılaştırmalı bir şekilde incelenmiştir. Her ne kadar post-modern tüketim literatürde sıklıkla çalışılsa da modern tüketim yeterince çalışılmamıştır. Post-modern tüketimin modern tüketimle karşılaştırılarak doğru bir şekilde anlaşılabileceği göz önünde bulundurulduğunda bu çalışmanın önemi de ortaya çıkmaktadır. Sonuç olarak modern tüketim fonksiyonel tüketim, toplumculuk, sürdürülebilir ekonomi, rasyonalite ve arz çekişli ekonomi alt boyutlarına ayrılmıştır. Bu boyutların post-modern tüketimdeki karşılıkları ise sembolik tüketim, haz arayıcılığı, meta uyumu, deneyimcilik, iletişimcilik, aktivizm, bireyci tüketim, asosyal bireycilik, farklılıkların kabulü, kimlik yaratıcılığı, merkezsiz özne, zıtlıkların paradoksal yakınlığı, sürdürülebilir tüketim, üretimin yerini alan tüketim, açgözlülük, hiper-gerçeklik, alışveriş odaklılık, anlık satın alma ve talep çekişli ekonomi olarak belirlenmiştir.  Sonuç bölümünde bu tespitler sınıflandırılmış ve karşılaştırmalı bir şekilde incelenmiştir.
Yazar isimleri: ['Hüseyin Çağatay KARABIYIK', 'Mahmut Nevfel ELGÜN']
Yayın Yılı: 1 Temmuz 2022
Dergi ismi: Optimum Ekonomi ve Yönetim Bilimleri Dergisi
Yayın sayfa url: https://dergipark.org.tr/tr/pub/optimum/issue/70270/1105437
Yayın pdf linki: https://dergipark.org.tr/tr/download/article-file/2382234
