Makale Başlığı: Sosyal Medya ve Nefret Söylemiyle İlgili Çalışmaların Bibliyometrik Analiz İle İncelenmesi
Özet: Sosyal medyanın insanların hayatına girmesi ile birlikte birçok alışkanlık olumlu ya da olumsuz yönde değişikliğe uğramıştır. Sosyal medya araçları, insanların daha fazla etkileşim içinde olmasına, bilgilerini, fikirlerini, düşüncelerini ve duygularını diğer insanlarla daha rahat paylaşmalarına pozitif yönde katkı sağlayan platformlar olarak görülmektedir. Ancak insanların hayatlarına pozitif yönde katkı sağlayan bu platformların negatif yönleri de vardır. Bu iki yön, toplum değerleri başta olmak üzere insanların hayatlarını birçok yönden etkilemektedir. İnsanlar düşüncelerini, duygularını ve fikirlerini sosyal medya araçları üzerinden rahatça söyleyebilseler de bu durum bazen (ya sözlü ifadelerle bazen de sözsüz iletişimle (simge, işaret, emoji vb.)) ifade özgürlüğünün sınırları aşılarak nefret söylemine dönüşmektedir. Bu çalışmada, 6 Nisan 2022 tarihinde sosyal medya ve nefret söylemi ile ilgili Web of Science veri tabanı indeksleri taranmış ve bilimsel çalışmalar bibliyometrik yöntem ile analiz edilmiştir. Analizler sonucunda, araştırmacıların 2013 yılından sonra sosyal medya ve nefret söylemi ile ilgili çalışmalara yöneldiklerini, 2018 yılından sonra ise bu konunun araştırmacılar tarafından daha fazla çalışıldığı, bu konuda en fazla çalışmanın ise Amerika Birleşik Devletleri’ndeki akademisyenler tarafından yapıldığı görülmüştür. Sosyal medya ve nefret söylemi ile ilgili en fazla çalışmanın yapıldığı üniversitenin İspanya’da bulunan Valencia Politecn Üniversitesi olduğu belirlenmiştir. Sosyal medya ve nefret söylemi üzerine yapılan incelemelerde; Twitter’ın, makine öğrenmenin, derinlemesine öğrenmenin, Facebook’un, sosyal networkün, duygusallık analizinin ve nefret söylemi algısının bu konular ile güçlü ilişki içinde olduğu tespit edilmiştir.
Yazar isimleri: ['Murat TOKSARI']
Yayın Yılı: 28 Haziran 2022
Dergi ismi: Kastamonu İletişim Araştırmaları Dergisi
Yayın sayfa url: https://dergipark.org.tr/tr/pub/kiad/issue/70627/1108144
Yayın pdf linki: https://dergipark.org.tr/tr/download/article-file/2393353
