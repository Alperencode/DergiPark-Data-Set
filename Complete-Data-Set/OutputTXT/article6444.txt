Makale Başlığı: Kentsel dönüşümün mağdurları Suriyeli mülteciler: Ankara’da Önder ve Ulubey mahalleleri örneği
Özet: Suriye İç Savaşı, çok sayıda sivili ülkesinden ayrılmaya zorlamış ve 2011-2015 yılları arasında Türkiye’nin açık kapı politikasından yararlanan milyonlarca Suriye vatandaşı sınırı geçerek sığınma arayışına girmiştir. Türkiye’nin Suriyelilere uyguladığı geçici koruma politikasının niteliği, insan hakları çerçevesinden kapsamlı sosyo-mekansal politikaların geliştirilememesine neden olmuştur. Barınma hakkı bağlamında da politika üretilememiş olması, Suriyeli mültecileri Türkiye’deki gecekondu ve kentsel dönüşüm gibi mevcut sorunlu barınma süreçlerinin bir parçası haline getirmiştir. Bu çalışma, zayıf barınma koşulları, sosyo-mekânsal izolasyon, pahalılık ve zoraki yer değişiklikleri gibi Suriyeli mültecilerin karşılaştığı konut sorunlarının farklı boyutlarını Ankara örneği üzerinden ortaya koymaktadır. Kentsel dönüşüm sürecindeki bir bölgede yaşamanın bu sorunları derinleştirdiği ileri sürülmektedir. Araştırma, nicel verilerin analizi, Suriyeli mültecilerle yapılan anket çalışması, Suriyeli mülteciler ve diğer önemli aktörlerle yapılan yarı yapılandırılmış derinlemesine görüşmeler ve katılımcı gözlemleri içeren karma bir yönteme dayanmaktadır. Saha çalışması, Önder ve Ulubey mahallelerinde 2017-2019 yılları arasında gerçekleştirilmiştir. Sonuç bölümünde bulgular, gelecekteki planlama ve politika oluşturma süreçlerine girdi sağlayacak biçimde tartışmaya açılmıştır.
Yazar isimleri: ['Sezen SAVRAN PENBECİOĞLU']
Yayın Yılı: 29 Temmuz 2022
Dergi ismi: GRID - Mimarlık Planlama ve Tasarım Dergisi
Yayın sayfa url: https://dergipark.org.tr/tr/pub/grid/issue/71505/1026611
Yayın pdf linki: https://dergipark.org.tr/tr/download/article-file/2092608
