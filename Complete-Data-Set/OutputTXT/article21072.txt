Makale Başlığı: Çevirim içi Stresle Baş Etme Dersinin Öğrenci Hemşirelerin Algıladıkları Stres ve Otomatik Düşüncelerine Etkisi
Özet: Hemşirelik öğrencilerinin stresi etkin yönetmesi, yaşanan stresin bireysel sorunlara sebep olması ve hasta ile etkileşime yansıyan olumsuz sonuçlarından dolayı oldukça önemlidir. Bu çalışma ile çevirim içi stresle baş etme dersinin öğrenci hemşirelerin kişilik tiplerine (A veya B) göre algıladıkları stres ve otomatik düşüncelerine etkisi incelenmiştir. Ön test, son test ölçümlü, yarı deneysel desende olan bu araştırma stresle baş etme dersine kayıtlı olan ve araştırmaya katılmayı kabul eden 90 öğrenci hemşire ile yapılmıştır. Veriler Tanıtıcı Bilgi Formu, Kişilik Tipi Ölçeği, Algılanan Stres Ölçeği-10 ve Otomatik Düşünceler Ölçeği ile çevirim içi olarak toplanmıştır. Veri analizinde tanımlayıcı istatistikler ve bağımlı örneklem t testi kullanılmıştır. Araştırmaya katılan öğrencilerin %53,3’ü A tipi, %46,7’si B tipidir. Stresle baş etme dersi sonunda A tipi olan ve tüm öğrencilerin algıladıkları stres puanları, B tipi olan ve tüm öğrencilerin otomatik düşünce puanları önemli düzeyde azalmıştır (p<0.05). Çevirimiçi eğitimin stresle başa çıkma gibi kişisel gelişimi destekleyen dersler için uygun bir yöntem olduğu söylenebilir.
Yazar isimleri: ['Hilal SEKİ ÖZ', 'Didem AYHAN']
Yayın Yılı: 29 Ağustos 2022
Dergi ismi: Selçuk Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/susbed/issue/72364/1096964
Yayın pdf linki: https://dergipark.org.tr/tr/download/article-file/2346742
