Makale Başlığı: SARAYDAN ÇIKAN BİR JÖNTÜRK: PRENS SABAHATTİN
Özet: Sultan II. Abdülhamid’in yeğeni olan Prens Sabahattin, liberal düşüncelere sahip bir fikir adamıdır. Sabahattin Bey, kardeşi Lütfullah Bey ile Abdülhamid’e muhalif olan Jön Türklere katılmıştır. Fikirleriyle özgürlükçü hareketlere öncülük etmiş, II. Abdülhamid iktidarını bitirmek için mücadele vermiştir. II. Meşrutiyet’in ilanından sonra İstanbul’a dönmüş ve aktif bir politikaya girmemiştir. 31 Mart Vak‘ası’na adı karıştığı ileri sürülerek bir süre hapsedildiyse de annesinin ricası ile serbest bırakılmıştır. İttihat ve Terakki yönetiminin siyasî ve iktisadî görüşlerini eleştirmeye devam etmiştir. Türkiye Cumhuriyeti kurulduktan sonra Osmanlı hanedanı mensuplarını sınır dışı eden kanunun yürürlüğe girmesiyle 1924’te yurt dışına çıkmak zorunda kalmıştır. Hayatının son yıllarını İsviçre’de yoksulluk içinde geçiren Prens Sabahattin, 30 Haziran 1948'de İsviçre'nin Neuchâtel kasabası yakınlarındaki bir köyde vefat etmiştir.
Yazar isimleri: ['Ayşenur KARABAY']
Yayın Yılı: 30 Kasım 2022
Dergi ismi: Sinop Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/sinopusd/issue/73612/1119935
Yayın pdf linki: https://dergipark.org.tr/tr/download/article-file/2441639
