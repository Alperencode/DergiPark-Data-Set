Makale Başlığı: Gelişmekte Olan Ülkelerde Okul Öncesi Eğitim ve Ekonomik Büyüme Arasındaki İlişkinin Test Edilmesi
Özet: Amaç: Mevcut araştırmanın amacı, 1997-2019 dönemi için gelişmekte olan ülkelerde okul öncesi/ilköğretim eğitimi ile ekonomik büyüme arasındaki ilişkinin incelenmesidir.Tasarım/Yöntem: Bu çalışmada, ilgili literatürden yararlanılarak Mankiw vd. (1992) neoklasik büyüme modeline iki bağımsız değişken eklenmiş ve genişletilmiş model kullanılmıştır. Elde edilen model Genelleştirilmiş Momentler Yöntemiyle tahmin edilmiştir.Bulgular: Sonuçlar, beşeri sermayenin ekonomik büyümeyi olumlu etkilediğini ortaya koymuştur. İlaveten okul öncesi eğitim ekonomik büyüme üzerinde ilköğretimden daha etkilidir. Ayrıca sonuçlar beşeri sermaye yatırımının esnekliğinin fiziksel sermaye yatırımından daha yüksek olduğunu göstermiştir. Dolayısıyla beşeri sermayenin ekonomik büyümeyi fiziksel sermayeden daha fazla desteklediği sonucuna varılmıştır.Sınırlılıklar: Çalışmada kullanılan veriler sadece 40 gelişmekte olan ülke için mevcut olduğundan model tahminin yapılmasında geriye kalan gelişmekte olan ülkelere yer verilmemiştir ve yine veri eksikliğinden dolayı yalnızca okul öncesi ve ilköğretim basamaklarının modelde dikkate alınması araştırmanın sınırlılıklarıdır.Özgünlük/Değer: Eğitimin diğer basamakları ve ekonomik büyüme arasındaki ilişki literatürde yoğun bir şekilde incelenmiş olmasına karşın, okul öncesi eğitim ve ekonomik büyüme arasında sınırlı sayıda ampirik çalışma mevcuttur. Bu nedenle çalışmada gelişmekte olan ülkelerin eğitim politikalarına katkı sağlayabilecek sonuçlara ulaşması araştırmanın özgün değerini oluşturmaktadır.
Yazar isimleri: ['Sinem EYÜBOĞLU', 'Simge YILMAZ UYSAL']
Yayın Yılı: 29 Kasım 2022
Dergi ismi: Akademik Araştırmalar ve Çalışmalar Dergisi (AKAD)
Yayın sayfa url: https://dergipark.org.tr/tr/pub/kilisiibfakademik/issue/73550/1151440
Yayın pdf linki: https://dergipark.org.tr/tr/download/article-file/2567163
