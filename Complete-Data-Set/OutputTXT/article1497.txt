Makale Başlığı: KAZANÇ PAYLAŞMA YASAĞINI İHLALİN SENDİKALAR BAKIMINDAN HÜKÜM VE SONUÇLARI
Özet: İdeal amaç izleyen tüzel kişiler kategorisinde yer alan sendikalar bakımından kazanç paylaşma yasağı 6356 sayılı Sendikalar ve Toplu İş Sözleşmesi Kanununda açıkça düzenlenmektedir. Kazanç paylaşma yasağının varlığına rağmen, bir sendikanın bu yasağa aykırı faaliyetlerde bulunması mümkündür. Ancak mevzuatta, bu yasağın ihlaline özgü bir yaptırım öngörülmemiştir. Bu durum kazanç paylaşma yasağını ihlalin hüküm ve sonuçlarının tespit edilmesini gerekli kılmaktadır. Bu çalışmada kazanç paylaşma yasağının ihlalinin sendikalar bakımından hüküm ve sonuçlarının tespiti amaçlanmıştır. Bu amaç doğrultusunda öncelikle kazanç paylaşmadan anlaşılması gerekenin ne olduğu ortaya konulduktan sonra bu yasak, sendikanın amaç unsuruna aykırılık ile kolektif sendika özgürlüğünün güvencesi altında olan üye kazanma faaliyetinin bir sınırı olarak yorumlanmıştır. Netice olarak çalışmada kazanç paylaşma yasağını ihlalin, sendikalar hukukuna, kişiler hukukuna ve sorumluluk hukukuna ilişkin önemli sonuçlarının bulunduğu tespit edilmiştir.
Yazar isimleri: ['Gökhan TÜRE']
Yayın Yılı: 26 Kasım 2022
Dergi ismi: Ankara Hacı Bayram Veli Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/ahbvuhfd/issue/73342/1166571
Yayın pdf linki: https://dergipark.org.tr/tr/download/article-file/2614315
