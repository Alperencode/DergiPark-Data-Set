Makale Başlığı: Roman ve Film Arasındaki Metinsel ve Görsel Yazışma: Love, Simon Filminde Mektuplaşma Anlatısı
Özet: Love, Simon (2018), Greg Berlanti'nin yönettiği ve Becky Albertalli'nin Simon vs. the Homo Sapiens Agenda (2015) adlı romanından uyarlanan, Simon ile lisesinden bir başka erkek öğrenci arasındaki e-posta yazışmalarını konu alan bir Amerikan komedi-drama filmidir. Dijital yazışmalar ve Simon'ın seslendirmeleri olay örgüsünün merkezinde yer almaktadır. Kitap ve film karşılaştırıldığında, özellikle yazılı iletişim biçimine ve anlatıcının iç sesine odaklanıldığında ve anlatı çizgisi göz önüne alındığında, metinsel ve görsel biçimler arasındaki farklılıklar gözlemlenebilmektedir. Bu çalışma, dijital yazışmaları merkeze alan bir romanın film uyarlamasına nasıl dönüştüğünü incelemektedir. Makale, Platon'un mimesis ve diegesis kavramları bağlamında anlatıcının rolünün romandan filme nasıl değiştiğini ortaya koymayı amaçlamaktadır. Uyarlama kuramı ve postyapısalcı metin analizi kapsamında metnin anlatısının kullanımı ile mimetik ve diegetik epistolar hikaye anlatımının film evreninde diegetik ve diegetik olmayan konuşmalara, seslere ve görsellere dönüşümü arasındaki benzerlikler ve farklılıklar analiz edilmektedir. Sonuç olarak, filmin, uyarlama ve mektuplaşma bağlamında mega metinsel özellikler taşıdığı, metinlerarasılık aracılığıyla hikayeyi, özelliğini kaybetmeden filme uyarlayarak aktarımsal bir noktada durduğu, yazışmadaki anonimliği başarıyla görselleştirerek olay örgüsünü ve karakterlerin kimliğini görsel boyuta taşıdığı ortaya konmaktadır.
Yazar isimleri: ['Özgür ÇALIŞKAN']
Yayın Yılı: 15 Ekim 2022
Dergi ismi: Selçuk İletişim
Yayın sayfa url: https://dergipark.org.tr/tr/pub/josc/issue/72992/1105515
Yayın pdf linki: https://dergipark.org.tr/tr/download/article-file/2382546
