Makale Başlığı: TOPLUMSAL KAYGI BOZUKLUĞU OLAN YETİŞKİN BİREYLERDE BİLİŞSEL DAVRANIŞÇI GRUP TERAPİLERİNİN ETKİLİLİĞİ: BİR SİSTEMATİK GÖZDEN GEÇİRME
Özet: Bu çalışma toplumsal kaygı bozukluğu olan yetişkinlerin tedavi sürecinde uygulanan bilişsel davranışçı grup terapi programlarının etkililiklerini araştıran çalışmaların incelenerek sistematik bir derleme oluşturulması amacıyla yapılmıştır. Bilişsel davranışçı grup terapi (BDGT) programlarının etkililiğini değerlendiren çalışmalara ulaşmak amacıyla belirlenen veri tabanlarında 2002-2022 yılları arasında yayımlanan etkililik araştırmaları taranmış ve incelenmiştir. Toplamda 20 makaleye ulaşılmıştır. Dışlama kriterleri kapsamında ilgili makalelerin taranması ve değerlendirilmesi sonucunda sadece bireysel yaklaşımı inceleyen çalışmalar, tarihi belirlenen yıllarda olmayan çalışmalar, etkililik çalışması olmayan makaleler, toplumsal kaygı bozukluğu dışında kalan çalışmalar olmak üzere sekiz makale dışlanmış ve değerlendirmeye alınmamıştır. Bu ayrımı takiben elde kalan 12 makale incelenmiştir. Değerlendirilen makaleler sonucunda BDGT uygulamaları sonrasında katılımcıların kaygı seviyelerinde azalma görülmüştür. Sonuç olarak toplumsal kaygı bozukluğu olan bireylere uygulanan bilişsel davranışçı grup terapi yöntemlerinin etkili olduğu gözlemlenmiştir.
Yazar isimleri: []
Yayın Yılı: 30 Haziran 2022
Dergi ismi: LAÜ Sosyal Bilimler Dergisi
Yayın sayfa url: https://dergipark.org.tr/tr/pub/euljss/issue/71244/1143320
Yayın pdf linki: https://dergipark.org.tr/tr/download/article-file/2536494
