Makale Başlığı: Farklı Ayçiçeği Çeşitlerine Ait Tohumların Bazı  Fiziksel Ve Renk Karakteristikleri İle Mekanik  Davranışlarının Belirlenmesi
Özet: Bu çalışmada, Tunca, Tarsan-1018 ve Reyna ayçiçeği çeşitlerine ait tohumların bazı fiziksel ve renk karakteristikleri ile mekanik davranışları incelenmiştir. Çalışmada kullanılan Tunca, Tarsan-1018 ve Reyna ayçiçeği çeşitlerinin nem içerikleri sırasıyla %5.92, %6.58 ve %6.05 (k.b) olarak belirlenmiştir. Ayçiçeği çeşitlerinin fiziksel özellikleri içinde geometrik, hacimsel  karakteristikleri ile renk karakteristikleri ile beraber farklı hızlar ve eksenlerdeki mekanik davranışları incelenmiştir. L* parlaklık değerlerinin Tunca çeşidinde daha yüksek olduğu belirlenmiştir. Ayçiçeği çeşitlerine ait tohumların sıkıştırma testleri kapsamında kırılma kuvveti, deformasyon, kırılma enerjisi, sertlik ve kırılma gücü; 30, 60 ve 90 mm dk-1 yükleme hızları ve uzunluk ve genişlik yükleme eksenleri için incelenmiştir. Tunca çeşidinde 30 mm dk-1 hızındaki kırılma kuvveti değerleri diğer çeşitlere göre daha yüksek, Tunca ve Tarsan-1018 çeşitleri için ise genişlik ekseni boyunca kırılma kuvveti değerleri daha yüksek bulunmuştur. Ayçiçeğinin işlenmesi, son ürün kalitesi ve tüketici istekleri açısından tohumların hasat sonrası teknolojileri için bazı fiziksel ve renk karakteristikleri ile mekanik davranışlarının göz önünde bulundurulması gereklidir.
Yazar isimleri: ['Esra Nur GÜL', 'Ebubekir ALTUNTAŞ', 'Hüsne GÖK']
Yayın Yılı: 30 Haziran 2022
Dergi ismi: Anadolu Tarım Bilimleri Dergisi
Yayın sayfa url: https://dergipark.org.tr/tr/pub/omuanajas/issue/70533/975045
Yayın pdf linki: https://dergipark.org.tr/tr/download/article-file/1894203
