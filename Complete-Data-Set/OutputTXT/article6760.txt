Makale Başlığı: Chris Van Allsburg’ın 'Jumanji' ve 'Zathura' Başlıklı Eserlerindeki Kahramanları
Özet: Hayal dünyasında okuyucu için her şey gerçek ve mümkündür. Hayal gücünün huşu ve mucizesi, çocukların zihinlerini ve ufkunu genişletmek için bir araç görevi görür. Hayali dünyalar, çocuk okurların aşina oldukları ve olmadıkları yerlere, bildiklerinden farklı zaman dilimlerine ve daha önce hiç tecrübe etmedikleri fantastik dünyalara seyahat etmelerini mümkün kılar. Yirminin üzerinde kitap yazan ve resimleyen çağdaş Amerikan Çocuk Edebiyatı yazarlarından Chris Van Allsburg, fantezi türüne olan düşkünlüğü ile tanınır. Van Allsburg’ın kitaplarının çoğu, gerçeklik ve fantezi arasındaki belirsiz sınırlar içinde yer alır. Yirmi yıl arayla yazılan hem Jumanji: Bir Orman Macerası Oyunu hem de Zathura: Bir Uzay Macerası isimli eserler bir oyun tahtası aracılığı ile fantezi arasındaki sınırları bulanıklaştırarak çocuk okuyucuyu hayal dünyasına götürür. Her iki eser de merak, hayranlık ve heyecan uyandırarak bu hayali dünyanın gerçek dünyayı nasıl işgal ettiğini gösterir. Van Allsburg'un öykülerinde, kahramanlar onları iyi yönde değiştiren ve onlara öykü boyunca önemli bir şey öğreten bir maceraya çıkarlar. Yazarın mesajı genellikle satır aralarının okunmasıyla bulunur; bu nedenle, hikayeleri okuyucuyu ipuçlarını bulmak ve ekip çalışması ile işbirliğinin gücü ve/veya azim ile sebatın önemi gibi gizli dersleri ortaya çıkarmak için gerçeküstü bir dünyaya davet eder. Bu çalışma, yakın okuma tekniği uygulanarak, Jumanji: Bir Orman Macerası Oyunu ve Zathura: Bir Uzay Macerası isimli eserlerde Chris Van Allsburg'un gizli mesajlarını ve bu mesajların her iki hikayenin kahramanlarını, ve dolayısıyla çocuk okuyucuları, iyi yönde nasıl değişim göstermeye yönelttiğini keşfetmeyi amaçlamaktadır.
Yazar isimleri: ['Olgahan BAKŞİ YALCİN']
Yayın Yılı: 30 Haziran 2022
Dergi ismi: Hacettepe Üniversitesi Edebiyat Fakültesi Dergisi
Yayın sayfa url: https://dergipark.org.tr/tr/pub/huefd/issue/67946/894867
Yayın pdf linki: https://dergipark.org.tr/tr/download/article-file/1631422
