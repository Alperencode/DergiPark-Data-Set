Makale Başlığı: Covid-19 ve Otopsi Özelinde Bir Bibliometrik Çalışma
Özet: Amaç Çalışmamızın amacı, yüksek morbidite ve mortaliteye neden olan ve tüm dünyayı etkisi altına alan Covid-19 pandemisinde meydana gelen ölülere yapılan otopsi çalışmalarından Web of Science veritabanında taranan dergilerde yayınlanan makalelerin bibliometrik analizini yapmaktır.Çalışma planı Dünyada Covid-19 hastalığının ilk olarak tespit edildiği Aralık 2019 ile Eylül 2022 arasında yayınlanan makalelerin yayınlanma yılı, yayınlandığı ülke, makalelerdeki yazar isimleri, yazarların kurumları, makalelerin yayınlandığı dergiler ve WoS veritabanındaki kategorilerine göre yayın sayısı geriye dönük olarak incelendi. Elde edilen verilerin bibliometrik analizi yapıldı.Bulgular Çalışma kapsamında covid ve autopsy anahtar sözcüklerini içere 543 makale saptandı. Bu eserlere toplamda 25.318 atıf yapıldığı ve H indeksinin 66 olduğu belirlendi. Makalelerin en sık (n=290, %53.4) 2021 yılında yayınlandığı, büyük çoğunluğunun (n=522, %96.1) İngilizce dili kullanılarak yazıldığı, yayınlanan ülkeler arasında ilk sırada Amerika’nın (n=175, %22.9) geldiği tespit edildi.Sonuç Bu çalışmada; başta ülkeler, dergiler ve yazarlar olmak üzere bilimsel araştırma faaliyetlerinde yer alan tüm öğelerin bilimsel verimliliğinin ortaya koyulduğu bibliometrik bir analiz yapılmıştır. Elde edilen veriler ışığında Covid-19 hastalığına bağlı ölüm olgularına yapılan otopsilere yönelik yayınlanan makalelere ilişkin farkındalığın artacağı kanaatindeyiz.
Yazar isimleri: ['Orhan MERAL', 'Ahsen KAYA', 'Ekin AKTAŞ']
Yayın Yılı: 15 Aralık 2022
Dergi ismi: Hipokrat Tıp Dergisi
Yayın sayfa url: https://dergipark.org.tr/tr/pub/hmj/issue/73780/1211505
Yayın pdf linki: https://dergipark.org.tr/tr/download/article-file/2800538
