Makale Başlığı: Sosyal Medyada Gerçek Zamanlı Pazarlama: Turizm Endüstrisinde Yer Alan İşletmelerin Sosyal Medya Paylaşımları Üzerine Bir İnceleme
Özet: Dijitalleşme ve teknolojik ilerlemeler, tüketicinin tüketim davranışını ve işletmelerin iş yapış biçimlerini kökten değiştirmiştir. Değişime adapte olabilen işletmeler geleneksel pazarlama uygulamalarından dijital pazarlama uygulamalarına hızlı bir geçiş yaparak gerçek zamanlı pazarlama uygulamaları ile tüketicileriyle güçlü bağlar kurmuşlar ve böylece rekabet avantajı elde etmişlerdir. Bu bakımdan bu çalışma esprili, doğal, yaratıcı, özgün ve samimi bir pazarlama yöntemi olan gerçek zamanlı pazarlama stratejisi ile tüketicinin gündeminde olmanın önemine işaret etmektedir. Bu noktadan hareketle çalışmada öncelikle gerçek zamanlı pazarlama stratejisi teorik olarak değerlendirilmiştir, sonrasında ise sosyal medyada gerçek zamanlı pazarlama süreçleri ele alınmış ve turizm endüstrisinde yer alan (oteller, hava yolu işletmeleri, yiyecek-içecek işletmeleri, eğlence merkezleri, rekreasyon tesisleri vb.) işletmelerin sosyal medyadaki güncel gerçek zamanlı pazarlama uygulamalarına yer verilmiştir. Nitel bir çalışma olarak planlanan bu çalışmada ikincil veriler kullanılmış ve turizm endüstrisinde yer alan işletmelerin sosyal medyada gerçek zamanlı pazarlama paylaşımları incelenmiştir. Bu paylaşımların hangi stratejik amaçla kullanıldığı; paylaşımlardaki içerik öğelerinin neler olduğu, kullanılan yazılı ve görsel unsurların nitelikleri ve gündem ile paylaşımlar arasındaki uyum değerlendirilmiştir.
Yazar isimleri: ['Çiğdem UNURLU']
Yayın Yılı: 25 Ağustos 2022
Dergi ismi: Seyahat ve Otel İşletmeciliği Dergisi
Yayın sayfa url: https://dergipark.org.tr/tr/pub/soid/issue/72226/1008478
Yayın pdf linki: https://dergipark.org.tr/tr/download/article-file/2022133
