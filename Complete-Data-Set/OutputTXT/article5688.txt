Makale Başlığı: Ultrason Tabanlı Meme Kanseri Görüntülerinin Derin Öğrenme Yaklaşımları ile Sınıflandırılması
Özet: Meme kanseri bayanlar arasında en sık görülen kanser türlerinden biridir. Diğer kanser türlerinde olduğu gibi meme kanseri hastalarının tedavisinde erken tanı önemlidir. Son zamanlarda yapay zekâ birçok alanda adını duyurmuştur. Sağlık alanında da yapay zekâ tanı ve tedavi süreçlerinde teknolojik alt yapı olarak kullanılmaya başlamıştır. Bu çalışma da ultrason tabanlı görüntüler kullanılarak meme kanseri teşhisini gerçekleştirebilecek yapay zeka tabanlı bir yaklaşım önerilmektedir. Önerilen yaklaşım önceden eğitilmiş evrişimsel sinir ağlarından oluşmaktadır. Her bir evrişimsel sinir ağının son katmanına yeni bir tam bağlantılı katman eklenmiştir. Tam bağlantılı katmanı önceki tam bağlantılı katmanlardan ayırt eden özelliği girdi türü sayısı kadar öznitelik vermesidir. Ardından evrişimsel sinir ağlarının tam bağlantılı katmanları birleştirilerek sınıflandırma işlemi gerçekleşmiştir. Bu çalışmada iyi huylu, kötü huylu ve normal olmak üzere üçlü bir sınıflandırma işlemi gerçekleşmiştir. Deneysel analiz sonucunda önerilen yaklaşım ile %99,57 genel doğruluk başarısı elde edilmiştir. Önerilen yaklaşım deneyde kullanılan evrişimsel sinir ağı modellerinden daha iyi performans göstermiştir.
Yazar isimleri: ['Feyzi Ferat ATEŞ', 'Abidin ÇALIŞKAN', 'Mesut TOĞAÇAR']
Yayın Yılı: 30 Eylül 2022
Dergi ismi: Fırat Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/fufbd/issue/72741/1170793
Yayın pdf linki: https://dergipark.org.tr/tr/download/article-file/2631644
