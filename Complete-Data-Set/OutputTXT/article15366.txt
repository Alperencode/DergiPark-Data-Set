Makale Başlığı: GARİP ŞİİRİNDE İSTANBUL
Özet: Garip şiiri (I. Yeni), Türk edebiyatında şiir alanında önemli dönüm noktalarından birini oluşturmaktadır. Orhan Veli Kanık, Melih Cevdet Anday ve Oktay Rifat’ın temsilciliğini yaptığı Garip hareketi, şiire getirdikleri yeniliklerle Türk şiir dünyasını önemli ölçüde etkilemiştir. Türk şiiri Garip akımı ile yeni biçim ve söyleyiş olanaklarıyla zenginleşmiş, sokaktaki insanın duyarlılığına açılmıştır. Doğu’nun görkemli başkenti kabul edilen İstanbul, tarih boyunca birçok şair tarafından ele alınmış, tarih boyunca Türk şiirinin vazgeçilmez konularından biri olmuştur. Garip şairleri İstanbul’a ayrı bir ilgi göstermiş, bazen bir ressam edasıyla semtlerini, sokaklarını anlatmış, bazen kendisiyle dertleşilen, konuşulan bir dost olmuş, bazen de kadınlarıyla, balıkçılarıyla, işçileriyle yaşayan İstanbul şiirin merkezine alınmıştır. Garip şiirinde İstanbul, gerçekçi bir bakış açısıyla kaleme alınmasının yanı sıra yalnızlığın, kimsesizliğin, aşkın kalbi olan şehir olarak da karşımıza çıkar.
Yazar isimleri: ['Eyyüp GÜNEŞ']
Yayın Yılı: 27 Aralık 2021
Dergi ismi: Turkish Academic Studies - TURAS
Yayın sayfa url: https://dergipark.org.tr/tr/pub/turas/issue/67245/1018508
Yayın pdf linki: https://dergipark.org.tr/tr/download/article-file/2061283
