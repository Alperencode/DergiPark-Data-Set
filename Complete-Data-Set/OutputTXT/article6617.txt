Makale Başlığı: SAĞLIK PROGRAMLARI ALGISI İLE SAĞLIKLI YAŞAMA BİÇİMİ DAVRANIŞI ARASINDAKİ İLİŞKİSİNİN İNCELENMESİ
Özet: Amaç: Bu çalışmanın temel amacı sağlık programları algısı ile sağlıklı yaşama biçimi davranışı arasında ilişkinin olup olmadığını incelemektir. Ayrıca katılımcıların sağlık programları algısına ve sağlıklı yaşama biçimi davranışına yönelik algılarının demografik gruplara göre farklılık gösterip göstermediği de incelenecektir. Gereç ve Yöntem: Anket tekniği ile Ankara İli evreninde 312 ev hanımından veriler toplanmıştır. Toplanan verilere faktör, regresyon ve farklılık analizleri uygulanmıştır. Bulgular: Yapılan regresyon analizi sonuçlarına göre sağlık programları algısı faktörlerinden sağlık programlarına duyulan güvenin, sağlık hizmetlerine yönelimin ve sağlık durumunu olumsuz algılamanın sağlıklı yaşama biçimi davranışı üzerinde etkili olduğu ortaya çıkmıştır. Ticari kaygı ve reklam boyutunun sağlıklı yaşama biçimi davranışı üzerinde herhangi bir etkisi ortaya çıkmamıştır. Yapılan farklılık analizi sonuçlarına göre genel olarak düşük gelir grubunun, üniversite mezunlarının ve 18-25 yaş grubunun diğer gruplara göre hem sağlık programları algısı hem de sağlıklı yaşama biçimi davranışı algısı ortalaması düşüktür. Fakat diğer grupların algı ortalaması daha yüksek ortaya çıkmıştır. Sonuç: Araştırma da öncelikle sağlık programları ölçeğinin boyutları “sağlık programlarına duyulan güven”, “sağlık hizmetlerine yönelim” , “ticari kaygı ve reklam” ,“sağlık durumunu olumsuz algılama” olarak ortaya çıkarılmıştır. Yapılan regresyon analizi sonucunda sağlık program algısı alt boyutları ile sağlıklı yaşam biçimi davranışı boyutları arasında anlamlı bir ilişki olduğu sonucuna ulaşılmıştır. Ayrıca “ticari kaygı ve reklam” ın “sağlığı geliştirme “üzerine ve “sağlık hizmetlerine yönelim” ile “ticari kaygı ve reklam” boyutlarının fiziksel aktivite üzerine etkisi tespit edilmemiştir.
Yazar isimleri: ['Hasan Saltuk DURAK']
Yayın Yılı: 30 Temmuz 2022
Dergi ismi: Güncel Pazarlama Yaklaşımları ve Araştırmaları Dergisi
Yayın sayfa url: https://dergipark.org.tr/tr/pub/gupayad/issue/68959/1125508
Yayın pdf linki: https://dergipark.org.tr/tr/download/article-file/2464419
