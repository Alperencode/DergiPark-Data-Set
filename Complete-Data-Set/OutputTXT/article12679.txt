Makale Başlığı: Türkçe ve İspanyolca ’da Duygu Durumu Bildiren Eylemlerin Karşılaştırmalı Analizi
Özet: Bu çalışma Türkçedeki ve İspanyolcadaki duygu durumu bildiren eylemleri incelemeyi amaçlar. Duygu durumu bildiren eylemler birçok dilde analiz edilmişlerdir çünkü bu eylemler diğer eylemlerle karşılaştırıldığında farklı özellik gösterirler. Bu çalışmanın amacı Türkçe ve İspanyolca duygu durumu bildiren eylem sınıflandırmalarını karşılaştırmak ve aralarındaki benzerlik ve farklılıkları tanımlamaktır. Bunu yaparak, tipolojik olarak farklı bu iki dilde, bu yapıların onları diğer yapılardan farklı kılan benzer özelliklere sahip olup olmadıklarına karar vermek mümkündür. Eğer iki dilin yapıları arasında benzerlikler mevcutsa, bu durum duygu durumu bildiren eylemlerin farklı dillerde belli bir yapısı olduğu anlamına gelebilir ve dillerdeki evrensellik üzerine olan alanyazına katkıda bulunabilir. Derecelendirme açısından, eyleyen rollerine bakıldığında duygu durumu bildiren eylemlerin sınıflandırılması benzerdir. Fakat iki dildeki tematik rollere ve durum ilgeci atamalarına bağlı olarak sınıf sayıları farklılık göstermektedir. Türe bağlı olarak, İspanyolca Türkçenin aksine duygu durumu bildiren yapılarda ayrılma ve yönelme konu rollerine sahip değildir. Fakat geleneksel durumun aksine konu rolünün fiil ile uyumunu gerektiren gustar-tipi yapılar her iki dilde de benzer yapıya sahiptirler.
Yazar isimleri: ['Buse ŞEN ERDOĞAN']
Yayın Yılı: 30 Kasım 2022
Dergi ismi: Ordu Üniversitesi Sosyal Bilimler Enstitüsü Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/odusobiad/issue/73138/1109255
Yayın pdf linki: https://dergipark.org.tr/tr/download/article-file/2398160
