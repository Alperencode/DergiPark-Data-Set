Makale Başlığı: COVİD 19 PANDEMİSİ DÖNEMİNDE SAĞLIK ÇALIŞANLARINDA MERHAMET YORGUNLUĞUNUN İŞ TATMİNİ ÜZERİNDEKİ ETKİSİ
Özet: Bu çalışmanın amacı; Covid 19 pandemisi döneminde sağlık çalışanlarında merhamet yorgunluğunun iş tatmini üzerinde etkisi olup olmadığını incelemektir. Araştırma Elazığ Fırat Üniversitesi Hastanesi’nde görev yapan farklı mesleklerden 210 sağlık çalışanı ile gerçekleştirilmiştir. Veriler yüz yüze anket yöntemiyle elde edilmiştir. Araştırmada veri toplanırken Pommier (2011) tarafından geliştirilen ve Akdeniz ve Deniz (2016) tarafından Türkçe geçerlik ve güvenirlik çalışması yapılan 24 ifadeden oluşan “Merhamet Ölçeği” ile Schaufeli ve meslektaşlarının (2016), 17 ifadeden oluşan “İşe Tutkunluk Ölçeği” kullanılmıştır. Merhamet yorgunluğu ve iş tatmini arasındaki ilişki ve merhamet yorgunluğunun iş tatminine etkisi korelasyon ve regresyon analizleri ile incelenmiştir. Araştırmanın sonuçlarına göre sağlık çalışanları orta düzeyde merhamet yorgunluğu yaşamakta olup iş tatmini düzeyleri de orta seviyededir. Ayrıca sağlık çalışanlarında merhamet yorgunluğu düzeyinin iş tatmini üzerinde anlamlı bir etkisi olduğu saptanmıştır.
Yazar isimleri: ['Arzu KARACA', 'Esra EMÜL']
Yayın Yılı: 4 Nisan 2022
Dergi ismi: Sosyal Araştırmalar ve Yönetim Dergisi
Yayın sayfa url: https://dergipark.org.tr/tr/pub/sayod/issue/69284/1073836
Yayın pdf linki: https://dergipark.org.tr/tr/download/article-file/2254620
