Makale Başlığı: Kalp Yetmezlikli Hastalarda CHA2DS2-VASc Skoru ve Sol Ventrikül Apikal Trombozu  İlişkisi
Özet: Amaç: Sol ventrikül apikal trombüsü (LVAT), akut miyokard enfarktüsü sonrası hastalarda artmış morbidite ve mortalite ile ilişkilidir. Bu çalışmada sol ventrikül apikal trombozu ile CHA2DS2-VASc skorlama sistemi arasındaki ilişkiyi değerlendirmek amaçlandı.Materyal ve Metot: Bu çalışmaya Ocak 2010 ile Ocak 2020 arasında kliniğimizde takip edilen 456 (LVAT'li 146, kontrol grubu ile benzer demografik özelliklere sahip ventriküler trombozu olmayan 300) hasta dahil edildi.Bulgular: Tüm çalışma popülasyonunda tanı sırasında ortalama CHA2DS2-VASc skoru 3,05±1,34 olarak hesaplandı ve CHA2DS2-VASc skoru LVAT'de istatistiksel olarak daha yüksekti (p= 0,029). LVAT grubunda CHA2DS2-VASc skoru 2'nin üzerinde olan hasta sayısı %79 iken kontrol grubunda %55 idi (p <0,001). Ejeksiyon fraksiyonu gruplar arasında benzerdi, ancak LVAT grubundaki hastalarda sol ventrikül diyastolik/sistolik çapları ve sol atriyum çapı daha büyüktü (sırasıyla; p=0,793, p=0,001). CHA2DS2-VASc skoru, koroner arter hastalığı varlığı LVAT için bağımsız risk faktörleriydi (sırasıyla; β= 0,385, p= 0,001, β= 0,265, p= 0,045).Sonuç: LVAT'li hastalarda CHA2DS2-VASc skoru daha yüksek olma eğilimindeydi ve daha yüksek bir CHA2DS2-VASc skoru, LVAT insidansının bağımsız bir öngördürücüsü olarak bulundu. İdiyopatik sistemik emboli öyküsü olan ve yüksek CHA2DS2-VASc skoru (≥2) olan kalp yetmezliği hastalarında sol ventrikül trombüsü akılda tutulmalıdır. 
Yazar isimleri: ['Yakup ALSANCAK', 'Ahmet SERTDEMİR', 'Mustafa DURAN', 'Hasan SARI', 'Ahmet Seyfeddin GÜRBÜZ', 'Muhammed Fatih KALELİ']
Yayın Yılı: 10 Aralık 2022
Dergi ismi: Online Türk Sağlık Bilimleri Dergisi
Yayın sayfa url: https://dergipark.org.tr/tr/pub/otjhs/issue/73567/1087972
Yayın pdf linki: https://dergipark.org.tr/tr/download/article-file/2310167
