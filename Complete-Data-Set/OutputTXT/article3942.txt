Makale Başlığı: Önemli Bir Arpa Patojeni: Ramularia collo-cygni
Özet: Ramularia collo-cygni, arpada (Hordeum vulgare) Ramularia yaprak lekesi hastalığına neden olan fungal bir etmendir. Nekrotik lekelenmeye ve erken yaprak yaşlanmasına neden olarak arpada yeşil yaprak alanı kaybına yol açmakta ve epidemi yapması durumunda %70’e varan verim kaybına neden olmaktadır. Hastalığın geç dönemde ortaya çıkması ve etmenin tanısının zorluğu nedeni ile yüz yıldan fazla süre önce tanımlanmış olmasına rağmen son yıllarda, arpanın önemli bir patojeni olarak kabul edilmiştir. Günümüzde dünya çapında meydana getirdiği epidemiler nedeni ile araştırmacılar tarafından oldukça ilgi görmektedir. Bu derleme, ülkemizde henüz tespiti yapılmamış olan bu fungal etmenin detaylı olarak biyolojisi, epidemiyolojisi, konukçu patojen ilişkilerini tanımlamakta ve mevcut kontrol stratejilerini özetlemektedir.
Yazar isimleri: ['Zeynep ASLAN', 'Arzu ÇELİK OĞUZ', 'Aziz KARAKAYA']
Yayın Yılı: 10 Haziran 2022
Dergi ismi: Dicle Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/dufed/issue/68454/1076555
Yayın pdf linki: https://dergipark.org.tr/tr/download/article-file/2265412
