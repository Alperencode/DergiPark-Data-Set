Makale Başlığı: 20. Yüzyılın Başında Osmanlı Hukukçularının Avukatlık Mesleğine Bakışı
Özet: Avukatlık kurumu Osmanlı hukuk sistemine 1875 tarihinden sonra girmiştir. Bu makalede, Osmanlı hukukçularının avukatlık mesleğine bakışı hukuk literatüründe yer alan makaleler çerçevesinde incelenecektir. Osmanlı Devleti’nin son döneminden, Cumhuriyet döneminde Muhamat Kanunu’nun çıkarılmasına kadar olan zaman dilimini içeren bu çalışmada, ilk olarak Tanzimat Dönemi öncesinde ve Tanzimat Döneminde dava vekâleti kurumunun gelişimine kısaca yer verilmiştir. 1910-1928 yılları arasında Muhamat ve Mizan’ül-Hukuk dergilerinde dava vekilliği konusunda yazılmış makaleler incelenerek dönem hukukçularının avukatlık mesleği konusundaki düşünceleri ortaya konmaya çalışılmıştır. Makalelerde avukatlarda olması gereken nitelikler, ruhsatnameli ve ruhsatnamesiz dava vekâleti, mesleğe kabul şartları, vekâlet ücreti gibi konuların öne çıktığı görülmektedir. Bu araştırma ile Osmanlı hukukçuları tarafından avukatlık mesleğinin profesyonel şekilde yapılanması için yapılan özverili çalışmaların cumhuriyete yansımalarını göstermek hedeflenmiştir.
Yazar isimleri: ['Belkıs KONAN']
Yayın Yılı: 30 Haziran 2022
Dergi ismi: Necmettin Erbakan Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/neuhfd/issue/67892/1071191
Yayın pdf linki: https://dergipark.org.tr/tr/download/article-file/2244684
