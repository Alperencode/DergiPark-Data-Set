Makale Başlığı: Pierre Bourdieu’nün Sosyolojik Yaklaşımı ve Siyaset
Özet: Pierre Bourdieu, 20. yüzyılın en etkili entelektüellerinden birisidir. Bu makale iki boyutu içeren bir amaca ulaşmayı hedeflemektedir. Bunlardan ilki, Bourdieu’nün ortaya koymuş olduğu sosyolojik yaklaşımın ana hatlarının ilgililer için toparlayıcı bir tanıtımını ve sunumunu yapmaktır. İkinci amaç ise ilkiyle bağlantılı bir biçimde özgül olarak Bourdieu’nün sosyolojik yaklaşımının siyaseti anlama ve çözümlemeye ilişkin imkânlarına işaret etmek ve siyaset sosyolojisi ve bilimi araştırmaları için onun yaklaşımının kullanımında teşvik edici bir zemin sağlayabilmektir. Bu amaçlar doğrultusunda yöntemsel bakımdan, Pierre Bourdieu’nün kendi özgün çalışmaları başta olmak üzere, onun çalışmaları üzerine üretilmiş literatürün kapsamlı bir değerlendirilmesi yapılmıştır. Çalışmanın ulaştığı genel sonuç, Bourdieu’nün ortaya koyduğu kavram ve teorilerin, siyasal alanı anlamak ve siyasal çözümlemede göz ardı edilemeyecek imkânlar sunduğu ve bu imkânların gerek teorik gerekse de uygulama düzeyinde siyasal araştırmalar için elverişli bir çerçeve sunduğu yönündedir.
Yazar isimleri: ['Yaşar SUVEREN']
Yayın Yılı: 30 Haziran 2022
Dergi ismi: Muhakeme Dergisi
Yayın sayfa url: https://dergipark.org.tr/tr/pub/muhakeme/issue/70826/1117557
Yayın pdf linki: https://dergipark.org.tr/tr/download/article-file/2431575
