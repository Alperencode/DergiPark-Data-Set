Makale Başlığı: ORTAOKUL BRANŞ ÖĞRETMENLERİNİN BİLGİSAYAR DESTEKLİ EĞİTİME İLİŞKİN GÖRÜŞ VE TUTUMLARI
Özet: Bugünün ve yarının mimarı olan teknoloji çağının öğretmenlerinin, günümüzde oynadıkları roller de değişmiş olup öğrencilere yalnızca klasik yöntemlerle ders veren bir öğretmen yerine kendilerinden iyi bir eğitim uzmanı, güdüleyici bir lider ve öncü bir öğretim teknoloğu olmaları beklenmektedir. Bu kapsamda öğretmenlerin teknolojiyi kullanabilmesi, zengin öğrenme ortamları oluşturmaları günümüzün teknolojik eğitim ortamları ihtiyacına cevap vermekte ve etkili eğitim imkânı sağlamaktadır. Bilgisayar ve bilgisayar sistemlerinin eğitim öğretim faaliyetlerinin başlangıç ve bitiş süreçlerinin her aşamasında kullanılması bilgisayar destekli eğitim olarak tanımlanmaktadır. Bilgisayar destekli eğitimin istenilen nitelikte sürdürülebilmesi yönündeki en önemli etmenlerden birisi bilgisayar destekli eğitimin uygulayıcısı olan öğretmenlerin bilgisayar destekli eğitime (BDE) ilişkin tutumlarıdır. Bu çalışmanın amacı ortaokul branş öğretmenlerin bilgisayar destekli eğitime ilişkin tutumlarının yaş, cinsiyet, mesleki kıdem, branş, öğrenim düzeyi ve evinde bilgisayarı olup olmaması değişkenlerine göre incelenmesidir. Çalışmanın araştırma grubunu İstanbul İli; Çekmeköy İlçe Mili Eğitim Müdürlüğü’ne bağlı ortaokullarda görev yapmakta olan ve araştırmaya tesadüfî olarak katılan 183 branş öğretmeni oluşturmaktadır. Araştırmaya katılan  öğretmenlerin yaş, cinsiyet, mesleki kıdem, branş, öğrenim düzeyi ve evinde bilgisayarı olup olmaması değişkenlerine göre bilgisyar destekli eğitime ilişkin tutumlarında anlamlı farklılıklar bulunmamıştır.
Yazar isimleri: ['Ayşe AKEKİN BAŞKAYA']
Yayın Yılı: 1 Haziran 2022
Dergi ismi: Uluslararası Temel Eğitim Çalışmaları Dergisi
Yayın sayfa url: https://dergipark.org.tr/tr/pub/ijpes/issue/70020/1095853
Yayın pdf linki: https://dergipark.org.tr/tr/download/article-file/2342383
