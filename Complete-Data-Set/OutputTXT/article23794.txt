Makale Başlığı: ÇOCUK ALANINDA ÇALIŞAN BAKIM ELEMANLARININ SORUNLARI ÜZERİNE NİTEL BİR ÇALIŞMA
Özet: Aile ve Sosyal Hizmetler Bakanlığı tarafından korunmaya ihtiyacı olduğu tespit edilerek koruma altına alınmış olan çocuklara sağlanmakta olan birtakım hizmetler bulunmaktadır. Bu hizmet türleri, aile temelli ve kurum bakımı temelli olarak iki ayrı başlıkta değerlendirilebilecek olup koruma altında bulunan çocuklar adına uygulanmakta olan en yaygın hizmet modelleri kurum bakımı temelli hizmet modelleridir. Kurum bakımı modellerinde gün boyunca çocukların kuruluş içerisindeki yaşamlarına eşlik eden, onları günlük ihtiyaçlarını gidermek ve yaşamlarını idame ettirmek gibi temel ihtiyaçlarından, toplumsal kuralların öğretilmesi ve yaşam becerileri kazanılması gibi ihtiyaçlarına cevap verme görevi bulunan bakım elemanları bu tür hizmetlerde kilit bir rol üstlenmektedirler. Her çalışma deneyiminin beraberinde getirdiği birtakım problemlerin varlığı göz önünde bulundurularak gerçekleştirilen bu çalışma, çocuk alanında görev almakta olan bakım elemanlarının sorunlarını ortaya koymak üzerine gerçekleştirilmiş nitel bir çalışmadır. Gerçekleştirilen çalışmada durum çalışması deseni uygulanmış; Türkiye genelinde görev yapan bakım elemanlarına kartopu yöntemi ile ulaşılarak çalışma grubu oluşturulmuş ve yarı yapılandırılmış soru formu uygulanmıştır. Yapılan araştırma neticesinde elde edilen veriler analiz edilmiş; çocuklar ile ilgili talep ve problemler, idari personel – bakım elemanı ayrımı gibi katılımcıların bahsettiği sorunlar alıntılanarak konuya dair açıklama, yorum ve tespitler getirilmiştir. Çalışma sonucunda tespit edilen sorunların girift yapılarına dikkat çekilmiş ve sorun çözümlerine dair üzerinde durulması gereken perspektif ve atılması gereken somut adımlar gibi önerilerde bulunulmuştur.
Yazar isimleri: ['Mehmet AYKUL', 'Osman CEYHAN', 'Osman Furkan ŞEKER', 'Sevde AYTAÇ']
Yayın Yılı: 30 Eylül 2022
Dergi ismi: Sosyal Sağlık Dergisi
Yayın sayfa url: https://dergipark.org.tr/tr/pub/sosyalsaglik/issue/72868/1166993
Yayın pdf linki: https://dergipark.org.tr/tr/download/article-file/2615994
