Makale Başlığı: Küresel Aktörlerin Döngüsel Ekonomiye Yönelik Uyarlanabilir Değişim Eğilimleri Üzerine Yapısal Bir Analiz
Özet: Bu çalışma, iklim krizine karşı küresel aktörlerin döngüsel ekonomiye (DE) yönelik uyarlanabilir değişim eğilimlerinin yapısal bir analizini yapmaya adanmıştır. Karşılaştırmalı vaka çalışması yöntemi ile Çin, Japonya, AB ve ABD'nin temel yapısal özellikleri ve DE politikaları arasındaki ilişkiye odaklanılmıştır. Mevcut kurumsal yapılarına uygun olarak Çin yukarıdan aşağıya parçalı bir sosyal mühendislik yaklaşımı, Japonya işbirlikçi bir yaklaşım, AB işlevselci bir yaklaşım ve ABD piyasa merkezli bir yaklaşım izlemektedir. Tüm bu yaklaşımlar, uyarlanabilir değişiklikleri hedeflemektedir ve bahsi geçen aktörlerin kurumsal rasyonelliği, bu eğilimin ana nedeni olarak ortaya çıkmaktadır. Sonuç olarak, küresel aktörlerin kötüleşen iklim krizine yönelik tepkilerinde kurumsal yapıları oldukça etkili olmaktadır ve DE'ye doğru kademeli bir paradigma değişimi tek uygun seçenek gibi görünmektedir. Ancak, aktörlerin kurumsal yapılarından kaynaklı mevcut doğrusal sistemin işlevselliğini uyarlamalı değişiklikler yoluyla güçlendirme eğilimleri bahsi geçen paradigma değişikliğini engelleyebilir. Bu nedenle, parçalı bir şekilde uygulanan uyarlanabilir değişiklikler, hedeflenen döngüsel sisteme doğru ilerici bir şekilde koordine edilmelidir.
Yazar isimleri: ['Yılmaz KAPLAN']
Yayın Yılı: 15 Ekim 2022
Dergi ismi: BİLTÜRK Ekonomi ve İlişkili Çalışmalar Dergisi
Yayın sayfa url: https://dergipark.org.tr/tr/pub/bilturk/issue/73023/1170116
Yayın pdf linki: https://dergipark.org.tr/tr/download/article-file/2628841
