Makale Başlığı: Adıyaman Adli Tıp Şube Müdürlüğü'nde Düzenlenen Adli Travmatolojiyi İlgilendiren Raporların Değerlendirilmesi
Özet: Amaç: Bu çalışmada Adıyaman ilinde adli rapor düzenlenen olguların verilerinin elde edilmesi, aralarındaki ilişkilerin değerlendirilmesi, sonuçların ülkemizde ve bölgemizde yapılmış benzer çalışmalarla karşılaştırılarak tartışılması amaçlandı.Yöntem: Çalışmada Adıyaman Adli Tıp Şube Müdürlüğü’nde 01.06.2015-01.06.2020 tarihleri arasında düzenlenen 764 adli rapor retrospektif olarak sosyodemografik özellikleri, yaralanma bölgesi, rapor sonucu ve ildeki adli olay çeşitliliği gibi değişkenler açısından incelendi.Bulgular: Olguların 633'ü (%82,9) erkek, 131'i (%17,1) kadındı. Olay türleri arasında; darp eyleminin %58,5 oranı ile (n = 447) en sık olduğu gözlendi. Erkek olgularda kesici delici alet yaralanması, ateşli silah yaralanması ve birden çok nedenli yaralanmalar; kadın olgularda ise darp ve araç içi trafik kazası olay türleri daha sık görüldü. Çocukluk ve yaşlılık dönemlerinde kaza nedenli yaralanmalar, yetişkin dönemde ise kasıtlı yaralanmalar daha sık saptandı. Darp kaynaklı olaylarda yaşamsal tehlike olması, belirgin düşük orandaydı. Erkeklerin kadınlara göre yaralanmalarının daha ciddi sonuçlandığı anlaşıldı.Sonuç: Benzer çalışmalar ile uyumlu şekilde, çalışmadaki olguların genellikle erkek, genç yetişkin dönemde oldukları ve adli olayların genellikle darp ve trafik kazaları olduğu gözlendi. Dünya genelinde, bireyler arası ilişkilerin ve karşılıklı hoşgörünün zayıflaması, özellikle genç bireyler arasında, şiddet ve suç davranışlarının artmasına yol açmaktadır. Şiddet olaylarının önlenmesi ve azaltılması için, kurumlar arası iş birliği ve disiplinler arası çalışmalar arttırılarak devam etmelidir.
Yazar isimleri: ['Kerem SEHLİKOĞLU']
Yayın Yılı: 14 Aralık 2022
Dergi ismi: Adli Tıp Dergisi
Yayın sayfa url: http://www.adlitipdergisi.com/tr/pub/issue/73759/1171427
Yayın pdf linki: https://dergipark.org.tr/tr/download/article-file/2634325
