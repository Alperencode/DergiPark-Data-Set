Makale Başlığı: Eirenopolis (Isauria) Kırsalından Bir Şarap Atölyesi ve Bir Üzüm Presi
Özet: Isauria Bölgesi kentlerinden biri olan Eirenopolis, günümüzde Karaman ili Ermenek ilçesi Kazancı beldesi Çatalbadem mahallesi sınırları içerisinde yer almaktadır. Antik kentin kalıntıları Topraktepe ile tepenin güney ve güneybatısına doğru uzanan alanlara yayılmış durumdadır. Bu çalışmada Eirenopolis kırsalından bir atölye ve bir üzüm presi ele alınmaktadır. Atölye, kentin kuş uçumu 3,5 km kadar güneyinde yer alır ve oldukça büyük bir kaya bloğu içerisine oyulmuş bir mekân ve içindeki üzüm presinden meydana gelmektedir. Bölgede anakaya içerisine oyulmuş tek atölye olması nedeniyle önem taşımaktadır. Kentin 2,5 km güneyinde bulunan üzüm presi ise bölgede sıklıkla karşılaşılan açık alanda anakayaya oyulmuş baskı kollu preslerin güzel bir örneğidir. Bununla birlikte atölye duvarlarında ve üzüm presinde karşılaşılan haç motifl eri tarihleme konusunda bilgi sunmaktadır. Bu makale kapsamında atölye ve üzüm presi hakkında bilgilere yer verilecektir. Ayrıca tarihsel ve bazı arkeolojik verilerden hareketle tarihleme önerisinde bulunulacaktır.
Yazar isimleri: []
Yayın Yılı: 25 Mayıs 2022
Dergi ismi: Seleucia
Yayın sayfa url: https://dergipark.org.tr/tr/pub/seleucia/issue/70519/1135717
Yayın pdf linki: https://dergipark.org.tr/tr/download/article-file/2506873
