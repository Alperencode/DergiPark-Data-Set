Makale Başlığı: 59 Tuboovaryan Abse Olgusunun Klı̇nı̇k Yönetı̇mı̇
Özet: Amaç: Retrospektif olarak, tubo-ovaryan abse (TOA) olgularının insidansını, risk faktörlerini, klinik ve laboratuvar sonuçlarını, komplikasyonlarını ve yönetim stratejilerini değerlendirmek.Yöntem: Ocak 2016- Ocak 2021 yılları arasında, klinik ve sonografik olarak TOA tanısı ile kliniğimize yatışı yapılan 59 hastanın dosyası retrospektif olarak incelendi. Hastaların demografik verileri ve sonografik bulguları raporlandı. Hastaların klinik ve laboratuar sonuçları, uygulanan operasyon yöntemleri ve gelişen komplikasyonlar kaydedildi. Bulgular: Hastaların ortalama yaşı 36.53 ∓ 9.26 idi. En sık pelvik ağrı (100%), vajinal akıntı (42,4%), ateş yüksekliği (35,6%) ve adet düzensizliği (30,5%) şikayetiyle başvuruldu. Ortalama abse boyutu 6.81 ∓ 2.08 [3-12] cm idi. Hastalar operasyon olanlar ve olmayanlar olarak iki gruba ayrıldı. Yirmi sekiz (47,5%) hastada sadece medikal tedavi yeterli olurken, 31 (52,5%) hastaya cerrahi tedavi uygulandı. Hastaların gravide, parite, BMI, evlilik süresi, PIH (pelvik inflamuar hastalık) öyküsü, geçirilmiş operasyon öyküsü ve ek sistemik hastalık açısından istatistiksel fark görülmedi. Rahim içi araç (RİA) varlığı ve kullanım süresi, TOA boyutu cerrahi yapılan grupta anlamlı olarak daha fazla bulundu. Sadece medikal tedavi uygulanan hastaların abse boyutları, operasyon gereken hastalara göre istatistiksel anlamlı olarak daha düşük saptandı (4.22 ∓ 1.94cm, 8.15 ∓ 2.28cm; p<0.001). Hastanede kalma süresi de medikal tedavi edilen grupta daha kısa idi (p:0.629). En sık cerrahi komplikasyon sırasıyla; mesane hasarı (12,9%), barsak perforasyonu (9,6%) ve üreter hasarı (9,6%) olarak gözlendi. Sadece bir hastanın patoloji sonucu malign olarak tespit edildi (3,2%). Sonuç: TOA’nın erken tanı ve tedavisi, morbidite ve mortalite gibi hayatı tehdit eden ciddi sonuçları olmasından dolayı önemlidir. Operatör deneyimi, hastanın yaşı, fertilite arzusu, abse boyutu ve yayılımı, hastanın risk faktörleri, klinik ve laboratuvar sonuçlarına göre uygun tedavi yöntemi seçilmelidir.
Yazar isimleri: ['Feyza BAYRAM', 'Mehmet Musa ASLAN']
Yayın Yılı: 30 Ağustos 2022
Dergi ismi: Journal of Biotechnology and Strategic Health Research
Yayın sayfa url: https://dergipark.org.tr/tr/pub/bshr/issue/72769/1113655
Yayın pdf linki: https://dergipark.org.tr/tr/download/article-file/2415616
