Makale Başlığı: Aksaray Ekolojik Koşullarında Bazı Kuru Fasulye (Phaseolus vulgaris L.) Genotiplerinin Morfo-Agronomik Özelliklerinin Belirlenmesi
Özet: Bazı kuru fasulye materyallerine ait tarımsal parametrelerin Aksaray ekolojisinde belirlenmesi amacıyla 2020 ile 2021 yıllarında yürütülen araştırma, Aksaray ilinin 20 km uzaklığında bulunan Koçaş Tarım İşletmesi Müdürlüğünün deneme parsellerinde kurulmuştur. Çalışmada beş kuru fasulye çeşidi ile Orta Kızılırmak Vadisi kapsamında 2016-2019 yılları arasında gerçekleştirilen TAGEM projesi kapsamında seçilmiş yirmibeş yerel materyal olmak üzere toplam otuz genotipin kullanıldığı araştırma tesadüf blokları deneme deseninde dört tekrarlamalı olarak kurulmuştur. Çalışma süresince tüm genotiplerde bitki boyu, ilk bakla yüksekliği, biyolojik verim, bitkide bakla ve tane sayısı ile tane verimi, yüz tane ağırlığı, baklada tane sayısı, biyolojik verim ve hasat indeksi gibi verim unsurları değerlendirilmiştir. Yürütülen araştırmada genotiplerin ele alınan agronomik parametelerden önemli yada çok önemli derecede etkilendikleri görülmüştür. 41.06 g ile G-076 nolu genotipte en yüksek bitkide tane verimi görülürken, G-080/5 nolu genotipte ise 5.71 g ile en düşük tane veriminin elde edildiği belirlenmiştir.
Yazar isimleri: ['Ömer SÖZEN', 'Tolga KARAKÖY', 'Meryem ÖCAL']
Yayın Yılı: 18 Ekim 2022
Dergi ismi: Türk Tarım ve Doğa Bilimleri Dergisi
Yayın sayfa url: https://dergipark.org.tr/tr/pub/turkjans/issue/73036/1178046
Yayın pdf linki: https://dergipark.org.tr/tr/download/article-file/2662231
