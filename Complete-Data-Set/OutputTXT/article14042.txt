Makale Başlığı: Taekwondo Sporcuların Başa Çıkma Yeterliliklerinin İncelenmesi
Özet: Amaç; bu araştırmanın amacı elit düzeyde Taekwondocuların stresle başa çıkma yeterlilik düzeylerinin farklı değişkenlere göre incelenmesidir. Araştırmanın evreni, Türkiye’de elit düzeyde taekwondo sporu ile uğraşan kadın ve erkek sporcular oluşturmuştur. Yöntem; Örneklem grubunu ise 101 kadın, 138 erkek olmak üzere toplam 239 sporcu tarafından oluşturulmuştur.  Veriler, araştırmacılar tarafından belirlenen bireysel veri formu ile Akın ve arkadaşları (2014) tarafından geliştirilen “Başa çıkma Yeterliği Ölçeği” kullanılarak toplanmıştır. Veriler, bilgisayar ortamında analiz edilmiştir. İkili karşılaştırmalarda bağımsız değişkenlerde t testi kullanılmıştır. İkiden fazla olan değişkenlerde ise tek yönlü varyans analizi ANOVA testi kullanılmıştır.  Oluşan farklılığın kaynağını tespiti için yapılan LSD testi uygulanmıştır. Bulgular ve Sonuç; Sonuç olarak,  elit düzeyde Taekwondocuların stresle başa çıkma yeterlilik ölçeği toplam puan ortalamalarına bakıldığında orta düzeyde yer aldıkları, sporcu yaşı ve haftalık antrenman sıklığı değişkenlerinin stresle başa çıkma yeterliliklerine etkisinin olduğu bulunmuştur. Bu bağlamda profesyonel olarak ulusal ve uluslararası müsabakalarda mücadele eden Taekwondo sporcularının spor yaşlarının ve haftalık antrenman sayıları ile stresle başa çıkma düzeyleri arasında anlamlı farklılık olduğu görülmektedir. Bu durumda taekwondo sporcularının yoğun antrenman ve müsabaka dönemlerinde üzerlerinde oluşabilecek psikolojik durumlara cevap verememelerinden kaynaklı daha fazla sosyal desteğe ihtiyaç duydukları düşünülmektedir.
Yazar isimleri: ['Berat KOÇYİĞİT', 'Erkan ÇİMEN', 'Osman PEPE']
Yayın Yılı: 28 Ekim 2022
Dergi ismi: Sivas Cumhuriyet Üniversitesi Spor Bilimleri Dergisi
Yayın sayfa url: http://cuspor.cumhuriyet.edu.tr/tr/pub/issue/73251/1166583
Yayın pdf linki: https://dergipark.org.tr/tr/download/article-file/2614365
