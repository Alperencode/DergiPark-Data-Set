Makale Başlığı: COVID-19’UN BORSA İSTANBUL'DA İŞLEM GÖREN OTOMOTİV FİRMALARININ FİNANSAL BAŞARISINA ETKİSİ
Özet: Bu çalışmada, Borsa İstanbul’da (BİST) işlem gören 8 otomotiv ana sanayi firmasının 2017–2021 yılları arası verileri kullanılarak COVID–19 dönemindeki finansal başarıları analiz edilmektedir. Bu bağlamda çalışmada, literatürde yaygın olarak kullanılan Altman Z-Skor (1968), Springate S-Skor (1978), Taffler T-Skor (1982) ve Zmijewski X-Skor (1984) modelleri kullanılarak firmaların finansal başarı skorları belirlenip karşılaştırılmaktadır. Çalışma sonuçlarına göre, otomotiv firmaları için Altman Z-Skor ve Springate S-Skor modelleri birbirine benzer sonuçlar raporlamaktadır. Ayrıca genel olarak otomotiv firmalarının COVID–19 döneminden çok etkilenmediği görülmektedir. Ancak Anadolu Isuzu Otomotiv Sanayi ve Ticaret A.Ş.’nin (ASUZU) Zmijewski X-Skor modeli hariç diğer üç modelde finansal durumunun sağlıklı olmadığı sonucuna ulaşılmaktadır. Ford Otomotiv Ana Sanayi A.Ş.’nin (FROTO) ise 2017–2021 yılları arasında sadece Taffler T-Skor modeline göre sağlıksız alanda yer aldığı görülmektedir. COVID-19’un yarattığı olumsuz koşullar nedeniyle otomotiv firmalarının bundan finansal anlamda negatif etkilenmesi beklenirken, araştırmada elde edilen bulgular bu beklentiyi çok fazla desteklememektedir.
Yazar isimleri: ['Tuğçe ŞAHİN', 'Nasıf ÖZKAN']
Yayın Yılı: 30 Eylül 2022
Dergi ismi: Finans Ekonomi ve Sosyal Araştırmalar Dergisi
Yayın sayfa url: https://dergipark.org.tr/tr/pub/fesa/issue/72711/1152427
Yayın pdf linki: https://dergipark.org.tr/tr/download/article-file/2570056
