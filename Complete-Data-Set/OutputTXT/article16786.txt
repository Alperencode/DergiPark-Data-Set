Makale Başlığı: Moda Olgusu ile Harlem Rönesansı Dönemindeki Afro-Amerikan Kadınların Giyim Kültürleri Üzerine İnceleme
Özet: Kültür ve geleneğin görsel bir temsilcisi olan moda, toplumların ve özellikle azınlıkların konuşmasında bir araç görevi görmüştür. Azınlık bir toplum olan kadınların ve özellikle Afrikan Amerikan kadınların, toplumun geri kalanı ile iletişim kurmak ve anlaşmak için başvurdukları yöntemlerden birisi dönemin giyim alışkanlıklarıdır. Araştırmada, bu alışkanlıklar giyim modası kapsamınca ele alınmıştır. Harlem Rönesansı Döneminde, Afrikan Amerikan halkın sosyal bir araç haline gelen edebiyat; müzik ve resim ile iletişim kurduğu ve kültürel bir aktarım yaptığı bilinmektedir. Bu araştırma ile, dönemin giyim kültürü üzerinde durularak, giyim alışkanlıklarının oluşturduğu ifade biçimleri yorumlanarak sorgulanmıştır. Bu yorumlama yapılırken, literatür taramasının ardından görsel arşiv taraması yapılmıştır.Araştırma kapsamınca, Harlem Rönesansı Döneminde fotoğraflanan Afrikan Amerikan kadınlarının, farklı ortamlarda tercih ettikleri giyim biçimleri incelenmiştir. Afrikan Amerikan kadınları günlük yaşam giyim pratiklerindeki yerel öğeler ve kültürel miras üzerinde durulmuştur. Afrikan Amerikan kadınların giyim alışkanlıklarında bulunan alt metin ve mesajlar, literatür araştırmasının sonuçlarıyla birlikte ele alınmıştır. Bu metinler aranırken, geleneksel Afrikan Amerikan giyim kültürüne örnekler verilmiş ve sonrasında veri toplama yöntemi olarak seçilen görsel dokümantasyonla Harlem Rönesansı Dönemi fotoğrafları üzerinde durulmuş, böylece dönemin kadın giyimi verilerle incelenmiştir. Harlem Rönesansı ile ilgili kısıtlı Türkçe kaynak olması ve Afrikan Amerikan kültürün moda ile karşılaştırmalı olarak incelenmemesi bu araştırmanın çıkış noktası olmuştur. Yapılan karşılaştırmalı incelemenin diğer araştırmacılara ışık tutması hedeflenmiştir.
Yazar isimleri: ['Feyza KURAN']
Yayın Yılı: 30 Haziran 2022
Dergi ismi: Uluslararası İnsan Çalışmaları Dergisi
Yayın sayfa url: https://dergipark.org.tr/tr/pub/uicd/issue/70572/1054767
Yayın pdf linki: https://dergipark.org.tr/tr/download/article-file/2180242
