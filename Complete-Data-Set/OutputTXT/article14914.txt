Makale Başlığı: Çin Halk Cumhuriyeti Dış Politikası Çerçevesinde Birleşmiş Milletler Barışı Koruma Operasyonlarına Katılım
Özet: Yarı sömürge tarihi ve uzun süren bağımsızlık mücadelesi, Çin’in dış politikasını belirleyen en önemli unsurlardandır. Çin Halk Cumhuriyeti kuruluşunun ardından uluslararası ilişkilerin eşit ve egemen bir üyesi olarak tanınma çabasına girmiş ve müdahale karşıtı bir dış politika çizgisi benimsemiştir. Bu çerçevede Çin, başlangıçta Birleşmiş Milletler barışı koruma operasyonlarına şüpheyle yaklaşmıştır. Fakat Soğuk Savaş’ın ardından bu temkinli yaklaşım değişmiş ve ülke barışı koruma operasyonlarına katılımını önemli ölçüde genişletmiştir. Çalışma Çin’in BM barışı koruma operasyonlarına yönelik değişen yaklaşımını dış politika stratejileri bağlamında analiz etmeyi hedeflemektedir. Bu çerçevede dış politika; Soğuk Savaş dönemi ve Soğuk Savaş sonrası dönem olmak üzere iki ana bölüm altında incelenmiştir. Çalışma, Çin’in Birleşmiş Milletler barışı koruma operasyonlarına son dönemdeki artan katılımı ile  barışçıl gelişim stratejisi arasında bir ilişki kurmaktadır. Bu çerçevede çalışma, Çin’in operasyonlara dahiliyetini, ülkenin barışsever ve sorumlu devlet imajı ile ilişkilendirmektedir. Çalışma ayrıca, egemenlik ilkesinin, Çin Halk Cumhuriyeti dış politikası ve barışı koruma konsepti üzerinde hâlâ belirleyici bir etkiye sahip olduğunu ortaya koymaktadır. Bu çalışma, Çin’in rıza, tarafsızlık ve güç kullanmamayı kapsayan Birleşmiş Milletler barışı korumanın kutsal üçlüsüne bağlılığının, müdahale karşıtı dış politikasıyla ilgili olduğunu göstermektedir.
Yazar isimleri: ['Zeynep ARIÖZ']
Yayın Yılı: 19 Ağustos 2022
Dergi ismi: TESAM Akademi Dergisi
Yayın sayfa url: https://dergipark.org.tr/tr/pub/tesamakademi/issue/72221/990211
Yayın pdf linki: https://dergipark.org.tr/tr/download/article-file/1953927
