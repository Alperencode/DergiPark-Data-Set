Makale Başlığı: Herbert George Wells’in Körler Ülkesi Adlı Eserinde ‘Ahlaki Kötülük’
Özet: Hayatın olumsuzluklarının gölgesinde sıkı-şan insan, bilinmeyen yerlere ulaşma özlemi içerisinde olmuş, mevcut hayatta olmayana ve kusursuz olana duyulan özlemini bilinmeyen ütopik yerlere sığınarak ortaya koymuştur. Bu yerler yazarların kalemiyle haritalarda yer almayan sitelerle, kentlerle, ülkelerle ve topluluklarla şekil almıştır. 20. yüzyılda ise yazarların kalemleriyle yarattıkları bu ideal yerler, devrimler, çatışmalar, savaşlar, sosyal eşitsizlikler sonucunda distopya yazınına dönüşmüştür. Toplum sorunlarının ileride daha büyük sorunlara neden olabileceğini ön gören yazarlar, eserlerinde daha karamsar ve karanlık bir tablo çizme yoluna gitmişlerdir. Bu çalışmada kusursuz bir ülkenin kapıla-rını açan ancak dış etkenlerden dolayı distopik bir niteliğe evrilen Herbert George Wells’in Körler Ülkesi adlı ütopyası ‘körlük’ ve ‘görmek’ üzerinden ele alına-caktır. Bu bağlamda önce ‘ütopya’ ile ‘distopya’ kavramları üzerinde durulacak, ardından ‘körlük’, ‘görmek’ ve ‘ahlaki körlük’ kavramlarına açıklık getirilecek, daha sonra ise çalışmanın ana gövdesini oluşturan eser bu ifadeler ekseninde metne dayalı inceleme yöntemiyle ele alınacaktır.
Yazar isimleri: ['Fesun KOŞMAK']
Yayın Yılı: 15 Aralık 2022
Dergi ismi: Disiplinler Arası Dil Araştırmaları
Yayın sayfa url: https://dergipark.org.tr/tr/pub/dada/issue/73777/1205147
Yayın pdf linki: https://dergipark.org.tr/tr/download/article-file/2774287
