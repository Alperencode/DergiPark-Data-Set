Makale Başlığı: Öğretmenlerin Okul Dışı Öğrenme Faaliyetlerine Yönelik Tutumları
Özet: Okul dışı öğrenme ortamlarında gerçekleştirilen öğrenme faaliyetleri öğrenciler için farklı bir öğrenme deneyimi sunarken, öğretmenlere de farklı öğretim yaklaşımlarını tanıma, uygulama ve değerlendirme imkânı tanımaktadır. Okul dışı öğrenme faaliyetlerine yönelik öğretmen tutumları, bu faaliyetlerin gerçekleştirilmesi açısından oldukça önemli görülmektedir. Bu araştırmanın amacı öğretmenlerin okul dışı öğrenme faaliyetlerine yönelik tutumlarının belirlenmesidir. Araştırma tarama modelindedir. Araştırmanın örneklemini 325 öğretmen oluşturmaktadır. Araştırmanın verilerinin elde edilmesinde “Okul Dışı Öğrenme Faaliyetlerine Yönelik ÖğretmenTutum Ölçeği” kullanılmıştır. Veri analizinde ise parametrik test istatistiklerinden yararlanılmıştır. Araştırma sonucunda öğretmenlerin okul dışı öğrenme faaliyetlerine yöneliktutum puanlarının yüksek düzeyde olduğu tespit edilmiştir. Bununla birlikte eğitim fakültesi mezunu olmayan öğretmenler okul dışı öğrenme faaliyetlerine yönelik daha olumlu inançlara sahiptirler. Öğretmenlerin okul dışı öğrenme faaliyetlerine yönelik tutumlarının cinsiyet, mesleki deneyim ve okul kademesine göre farklılaşmadığı tespit edilmiştir. Elde edilen sonuçlar doğrultusunda eğitim fakültelerinde okul dışı öğrenme faaliyetlerine teorik ve uygulamalı olarak daha fazla yer verilmesi önerilmiştir. Ayrıca öğretmen ve okul dışı öğrenme temalı daha fazlaçalışmanın gerekli olduğu ifade edilmiştir.
Yazar isimleri: ['Engin DEMİR', 'Filiz ÇETİN']
Yayın Yılı: 29 Ağustos 2022
Dergi ismi: Gazi Üniversitesi Gazi Eğitim Fakültesi Dergisi
Yayın sayfa url: https://dergipark.org.tr/tr/pub/gefad/issue/72357/1053412
Yayın pdf linki: https://dergipark.org.tr/tr/download/article-file/2174805
