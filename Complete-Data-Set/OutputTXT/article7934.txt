Makale Başlığı: KETOJENİK BESLENME VE SAĞLIK
Özet: Ketojenik diyet (KD), keton cisimlerinin üretimini teşvik etmek amacıyla açlık durumunun metabolizmasını taklit eden yüksek yağlı, yeterli proteinli ve çok düşük karbonhidratlı bir diyet rejimidir. KD, epilepsi tedavisi için uzun süredir oldukça başarılı bir diyet yaklaşımı olarak öne çıkmaktadır. Son verilere göre KD’nin teröpotik etkisi, epilepsinin yanısıra kanser, diyabet, obezite gibi birçok hastalık için umut vadedici görünmektedir. Hatta kilo vermeye ihtiyacı olmayan bireyler arasında bile bu diyetin popüler olarak uygulanması göz önüne alındığında, nüfusun geniş kesimleri tarafından bu diyetin geniş bir şekilde benimsenmesinin potansiyel uzun vadeli sonuçlarıyla ilgili bazı endişeler oluşmaktadır. Bu derlemede, KD ve KD ile ilgili olarak öne çıkan kavramlara yer verilmiş olup, farklı hastalıklarda KD'nin etkililiği ve güvenilirliğine ilişkin deneysel ve/veya klinik veriler özetlenmiştir. KD'nin hücresel ve moleküler düzeydeki anlaşılan etkilerinin olası mekanizmaları tartışılarak, daha fazla açıklığa kavuşturulması gereken çoklu mekanizmaların olabileceği vurgulanmıştır. KD’nin terapötik etkileri ve etki mekanizmalarına dair bilimsel veriler yetersiz olup, KD'nin klinik uygulamasının yaygınlaştırılabilmesi için daha fazla çalışmaya ihtiyaç duyulmaktadır.
Yazar isimleri: ['Ceren FİLİZ', 'Elif YILDIZ', 'Ozan GÜRBÜZ']
Yayın Yılı: 30 Eylül 2022
Dergi ismi: Izmir Democracy University Health Sciences Journal
Yayın sayfa url: https://dergipark.org.tr/tr/pub/iduhes/issue/72852/1093564
Yayın pdf linki: https://dergipark.org.tr/tr/download/article-file/2333181
