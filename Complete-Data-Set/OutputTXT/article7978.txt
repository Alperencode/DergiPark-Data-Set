Makale Başlığı: The French Revolution: The Marxist Interpretation and the Revisionist Critic
Özet: Bu çalışmada Fransız Devrimi’nin Marksist yorumu ve buna getirilen Revizyonist eleştiri karşılaştırılacaktır. Bunun için nitel araştırma yönteminde kategorik ve sistematik içerik analizine başvurulacaktır. Çalışmada Fransız Devrimi, tarihin belirli bir zamanında meydana gelmiş tek bir vaka olma özelliği taşımaktadır. Marx ve takipçileri sosyalizmin kökenini Fransız Devrimi’nde aramışlardır. Bu da onları devrimin iktisadi dinamiklerine götürmüştür. Bu dinamikler içerisinde burjuvazi baskın bir unsurdur. 1950’li yıllarda revizyonistler bu yaklaşıma itiraz etmişlerdir. Revizyonist yazar ve düşünürlerin önde gelen şahsiyetlerinden Cobban, “Genel Meclis” (États Généraux)’te burjuvaziyi temsil ettiği iddia edilen “Üçüncü Sınıf”’ın burjuva bir karaktere sahip olmadığını öne sürmektedir. Bir diğer Revizyonist yazar, Furet, devrimle birlikte ortaya siyasal kültürün olayın doğru bir şekilde incelenmesini zorlaştırdığına dikkat çekmiştir. Marksistlerin iddia ettiğinin aksine feodal düzenin monarşi yargısının varlığı nedeni ile devrim öncesinde işlevini yitirdiğine inanmaktadır. 1789 yılına gelindiğinde feodal toprakların iktisadi mekanizması sürdürülebilir bir özellik arz etmemektedir. Devrimin, bu açıdan bakıldığında etkisi feodal dünyanın geriye kalan unsurlarını ortadan kaldırmakla sınırlı kalmıştır.
Yazar isimleri: ['Onur DÜNDAR', 'Mustafa İSLAMOĞLU']
Yayın Yılı: 30 Kasım 2022
Dergi ismi: İçtimaiyat
Yayın sayfa url: https://dergipark.org.tr/tr/pub/ictimaiyat/issue/72966/1187707
Yayın pdf linki: https://dergipark.org.tr/tr/download/article-file/2702856
