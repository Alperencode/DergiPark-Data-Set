Makale Başlığı: “JULIOPOLIS’İN YÜZLERİ” SERGİSİNİN KÜRATÖRLERİ ALİ METİN BÜYÜKKARAKAYA ve EVREN SERTALP İLE SÖYLEŞİ
Özet: JULIOPOLIS, Ankara’nın yaklaşık 122 km kuzeybatısında, Nallıhan İlçesi Çayırhan Mahallesi’nde konumlanan bir antik kenttir. Antik kente ilişkin çalışmalar 2009 yılından günümüze dek Anadolu Medeniyetleri Müzesi başkanlığı tarafından yürütülen kurtarma kazılarıyla sürmüştür. 2017 yılında Hacettepe Üniversitesi Antropoloji Bölümü’nden Doç. Dr. Ali Metin Büyükkarakaya yürütücülüğünde, Koç Üniversitesi VEKAM desteği ve Anadolu Medeniyetleri Müzesi iş birliğiyle Juliopolis Antropolojik Araştırma Projesi başlatılmıştır. Juliopolis’in Yüzleri sergisi de bu projenin bir çıktısıdır. Sergi ana bileşenlerin yanında ABD Ankara Büyükelçiliği, Nallıhan Belediyesi, Ankara Büyükşehir Belediyesi, Akdeniz Kültürel Miras Araştırmaları Derneği ve Accademia Jaufré Rudel di Studi Medievali katkılarıyla hayata geçirilmiştir. Günümüzden yaklaşık 2 bin yıl önce Roma döneminde yaşamış olan Juliopolisliler’in mezar alanlarından çıkarılan eser ve iskelet kalıntılarını içeren sergi, izleyenleri Juliopolisliler’in holografik, üç boyutlu ve animasyon yüzleriyle de karşılaştırıyor. Sergi, 7-25 Aralık 2021 tarihlerinde Anadolu Medeniyetleri Müzesi’nde, 3-7 Ocak 2022 tarihlerinde Hacettepe Üniversitesi Beytepe Sanat Galerisi’nde, 8-9 Şubat tarihlerinde Nallıhan Ayhan Sümer Kültür Merkezi’nde ve 10-11 Şubat 2022 tarihlerinde ise Çayırhan 23 Nisan Parkı & Düğün Salonu’nda ziyaretçilerle buluştu.
Yazar isimleri: ['Gülay ACAR GÖKTEPE']
Yayın Yılı: 27 Haziran 2022
Dergi ismi: Moment Dergi
Yayın sayfa url: https://dergipark.org.tr/tr/pub/moment/issue/70570/1094037
Yayın pdf linki: https://dergipark.org.tr/tr/download/article-file/2335102
