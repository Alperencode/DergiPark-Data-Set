Makale Başlığı: Çoklu Ortam Materyallerinin İlkokuma ve Yazma Sürecine Etkilerine İlişkin Öğretmen Görüşleri
Özet: Yaşadığımız zaman içinde hem salgın süreci hem teknolojik gelişmeler öğrenmede dijital araçların yerini daha da güçlendirilmiştir. Bu gelişmeler, öğrenme süreçlerinde bilişim araçlarının ve çoklu ortam materyallerinin kullanım sıklığını arttırmıştır. İlkokul öğrencilerinin yaşları, öğrenme tecrübelerinin az olması, hazırbulunuşluk düzeyleri gibi birçok değişken okuma yazma öğrenme sürecini etkilediği gibi çoklu ortam kullanımının da etkilediği görülmektedir. Bu araştırmanın amacı, eş zamanlı e-öğrenme ortamlarında kullanılan çoklu ortam materyallerinin ilk okuma ve yazma sürecine etkilerine ilişkin öğretmen görüşlerini belirlemektir. Nitel araştırmanın esas alındığı çalışmada durum çalışması yöntemi kullanılmıştır. Araştırmanın çalışma grubu 2020-2021 eğitim öğretim yılında ilkokul 1. sınıf okutan 12 sınıf öğretmenidir. Görüşme tekniğinin kullanıldığı çalışmada, araştırma amacına uygun açık uçlu soruların yer aldığı soru havuzu oluşturulmuş ve bu sorularla ilgili alan uzmanlarından fikir alınmıştır. 8 demografik ve 6 açık uçlu olmak üzere 14 soruluk yarı yapılandırılmış görüşme formu oluşturulmuştur. Yapılan görüşmelerden elde edilen veriler içerik analiz ile değerlendirilmiştir. Sınıf öğretmenlerinin; çoklu ortam materyalleri kullanma amaçları, seçme/hazırlama ölçütleri, çoklu ortam materyallerinin taşıması gereken özellikler ve bu materyallerin kullanımına ilişkin öğretmen davranışları konusunda elde edilen bulgular araştırma kapsamında değerlendirilmiştir.
Yazar isimleri: ['Yusuf ALTUNHAN', 'Dilek KIRNIK', 'Ramazan ÖZKUL']
Yayın Yılı: 15 Eylül 2022
Dergi ismi: İnönü Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/inuefd/issue/72592/1080867
Yayın pdf linki: https://dergipark.org.tr/tr/download/article-file/2281972
