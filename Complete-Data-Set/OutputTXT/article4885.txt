Makale Başlığı: Kurumsal Yönetim, Muhafazakâr Muhasebe ve Şirket Büyüklüğünün Kazanç Kalitesi Üzerine Etkisi
Özet: Doğru kazançların raporlara yansıtılmasını ifade eden kazanç kalitesini pek çok faktör etkileyebilmektedir. Çalışma bu doğrultuda kurumsal yönetim, şirket büyüklüğü ve muhafazakâr muhasebenin kazanç kalitesine etkisini belirlemeyi amaçlamaktadır. Çalışma bu amaçla 2012-2021 yıllarında Borsa İstanbul’da mali kuruluşlar sektöründe işlem gören 26 holding ve yatırım şirketini incelemektedir. Çalışma kapsamında gelir kalitesi oranı, şirket yaşı, yönetim kurulu büyüklüğü, yönetim kurulu bağımsızlığı, şirket büyüklüğü ve tahakkuk esasına göre belirlenen muhafazakâr muhasebe değişkeni kullanılmıştır. Çalışmada kurumsal yönetim, muhafazakâr muhasebe ve şirket büyüklüğünün kazanç kalitesi üzerine etkisinin olup olmadığını ölçmek için panel veri analiz yöntemi kullanılmıştır. Çalışma sonuçları kurumsal yönetimin ve muhafazakâr muhasebenin kazanç kalitesi üzerine anlamlı etkisi olduğuna dair kanıtlar ortaya koymaktadır. Muhafazakâr muhasebe düzeyi ile kazanç kalitesi arasında anlamlı fakat ters yönde bir ilişki olduğu görülmektedir. Kurumsal yönetim göstergelerinden şirket yaşı ve yönetim kurulu büyüklüğü ile kazanç kalitesi arasında pozitif ve anlamlı ilişkinin varlığı belirlenmektedir. Şirket büyüklüğünün kazanç kalitesi üzerine anlamlı bir etkisi ise belirlenememiştir. 
Yazar isimleri: ['Kader TÜRKOĞLU', 'Cennet GÜRBÜZ', 'İsmail BEKCİ']
Yayın Yılı: 30 Eylül 2022
Dergi ismi: Ekonomi Politika ve Finans Araştırmaları Dergisi
Yayın sayfa url: https://dergipark.org.tr/tr/pub/epfad/issue/72853/1125287
Yayın pdf linki: https://dergipark.org.tr/tr/download/article-file/2463538
