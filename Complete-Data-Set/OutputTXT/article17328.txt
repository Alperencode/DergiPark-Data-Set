Makale Başlığı: Orta Asya'nın Müslüman Türk Halkları Arasında Geleneksel Sporlar ve Oyunlar, MS 1400 - 1850: Eğitim, Avcılık ve Festivaller
Özet: Orta Asya'da geleneksel spor ve rekreasyon aktivitelerinin tarihi oldukça köklü ve eskidir. Orta Asya'da Türkler fiziksel etkinliklere bir çok nedenle katılırlardı. At yarışları, güreş, okçuluk ve avcılık savaş eğitiminin; şölenler, sirk ve ev çevresinde yapılan eğlenceler ise gündelik yaşamlarının  bir parçası olarak görülürdü. Dini bayramlar ve milli-kültürel günlerde katıldıkları spor ve hobi etkinlikleri sosyal etkileşimi ve aile bağlarını güçlendirirdi. Bu çalışma, İslam geleneğinin bazı spor türleri ile barışık olduğunu göstermektedir. Saha açısından tanımlayıcı özellikler taşıyan bu makale üç temel bölümden oluşmaktadır: I. Kavramlar ve tanımlar. II. Geleneksel ve kültürel sporlar, av ve eğlenceler. III. Göçebe ve vaha topluluklarında geleneksel spor alanları. Çalışmanın odak noktasını çağdaş bilim insanlarının Orta Asya toplulukları olarak tarif ettiği Türk- Müslüman ve İranlı topluluklar oluşturmaktadır.  Çalışmanın tarihsel anlamda kapsamı 1400-1850 yılları arasında Kazak ve Bozkır topraklarında 1731 sonrası artan Rus baskısına rağmen Müslüman hanedanların ve kabile liderlerinin bir kültür inşa etmeyi bölgeyi kontrol altında tutmayı başardıkları dönemi içine almaktadır. Bu makalede Türk ve İranlı Orta Asyalıların hayatlarında yer etmiş yirmi beş dolayında spor ve eğlence aktivitesi incelenmiştir.
Yazar isimleri: ['Sevket AKYİLDİZ']
Yayın Yılı: 30 Eylül 2022
Dergi ismi: Vakanüvis - Uluslararası Tarih Araştırmaları Dergisi
Yayın sayfa url: https://dergipark.org.tr/tr/pub/vakanuvis/issue/72861/1121265
Yayın pdf linki: https://dergipark.org.tr/tr/download/article-file/2447029
