Makale Başlığı: Özel Alan İhlalinin ve İçsel Motivasyonun Örgütsel Vatandaşlık Davranışı Üzerindeki Yansımaları: İlişkisel Enerjinin Aracı Rolü
Özet: Temeli kaynakları koruma teorisine dayanan bu araştırmanın amacı, özel alan ihlalinin ve içsel motivasyonun, çalışanların ekstra rol davranışları üzerindeki etkisinde ilişkisel enerjinin ne ölçüde aracılık ettiğini belirlemektir. Araştırmanın örneklemini, kolayda örnekleme yöntemi ile 2021 Kasım ve 2022 Ocak tarihleri arasında Zonguldak ilinde ulaşılan 228 sağlık sektörü çalışanı oluşturmaktadır. Araştırmada veri toplama aracı olarak anket tekniği kullanılmış olup, hazırlanan anket iki farklı zaman diliminde aynı kişilere uygulanmıştır. Analizler sonucunda, örgütsel vatandaşlık davranışı üzerinde özel alan ihlalinin negatif, içsel motivasyonun ise pozitif bir etkisinin olduğu gözlenmiştir. Ayrıca ilişkisel enerji aracılığı ile özel alan ihlalinin tam, içsel motivasyonun kısmi aracı rolüne sahip olduğu tespit edilmiştir. Sonuçlar, alan yazına katkı sağlamakta ve araştırmacılara fikir vermektedir.
Yazar isimleri: ['Osman ÖZKAN', 'Burcu ÜZÜM', 'Seval AKSOY KÜRÜ']
Yayın Yılı: 1 Aralık 2022
Dergi ismi: Eskişehir Osmangazi Üniversitesi İktisadi ve İdari Bilimler Dergisi
Yayın sayfa url: https://dergipark.org.tr/tr/pub/oguiibf/issue/73390/1090446
Yayın pdf linki: https://dergipark.org.tr/tr/download/article-file/2320434
