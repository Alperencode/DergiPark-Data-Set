Makale Başlığı: Koronavirüs hastalığı 2019 hastalarında varyantların ve aşıların prognoza etkisi: retrospektif gözlemsel çalışma
Özet: Amaç: Koronavirüs hastalığı 2019 (COVID-19) aşılarının şiddetli akut solunum yolu sendromu koronavirüsü 2 (SARS-CoV-2) varyantları üzerindeki etkisi belirsizdir. Bu çalışmadaki amacımız, hastanede yatan COVID-19 hastalarında varyantların ve aşıların prognostik etkisini araştırmaktır.Yöntemler: Bu retrospektif çalışma, 01 Mayıs-31 Ağustos 2021 tarihleri arasında hastanede yatan 588 COVID-19 hastası üzerinde yapıldı. Varyant analizine göre gruplandırılan hastalar, demografik özellikleri, laboratuvar verileri, aşılanma durumları ve hastane içi ölüm oranları açısından karşılaştırıldı.Bulgular: Hastaların %46,3’ünde varyant (Alfa [B.1.1.7], Beta [B.1.351], Delta [B.1.617.2]) saptandı. Yoğun bakım ünitesine (YBÜ) yatış oranı %46,8 ve hastane içi ölüm oranı %33,3 idi. Varyant saptanan hastalar ile varyant saptanmayanlar arasında YBÜ’ye yatış ve hastane içi mortalite açısından istatistiksel olarak anlamlı fark yoktu. Aşısız hasta oranı %63,6 idi. İki doz CoronaVaC ile aşılanan hastaların hastane içi mortalite oranları (%37,1) ile aşılanmayanların mortalite oranları (%32,9) benzerdi, ancak 2 doz BNT162B2 ile aşılananların hastane içi mortalite oranlarından (%16,7) daha yüksekti.Sonuç: Hastanede yatan hastalarda varyant saptananlar ile varyantı olmayanlar arasında mortalite açısından anlamlı bir fark saptanmadı. İki doz CoronaVaC ile aşılananlarda ölüm oranı, aşılanmayanlarla benzerdi.
Yazar isimleri: ['Hakan AYDIN', 'Göksu BOZDERELİ BERİKOL', 'Mehmet KOÇAK', 'Halil DOĞAN']
Yayın Yılı: 27 Eylül 2022
Dergi ismi: Anadolu Kliniği Tıp Bilimleri Dergisi
Yayın sayfa url: https://dergipark.org.tr/tr/pub/anadoluklin/issue/72640/1061232
Yayın pdf linki: https://dergipark.org.tr/tr/download/article-file/2205649
