Makale Başlığı: Okul Dışında Çalışan Öğretmenlerde Mesleki Motivasyon: Rehberlik ve Araştırma Merkezleri Üzerine Bir İnceleme
Özet: Araştırmanın temel amacı, okul dışındaki eğitim kurumlarında görev yapan öğretmenlerin mesleki motivasyonlarının okullarda görev yapan meslektaşları ile karşılaştırmalı olarak incelenmesidir. Araştırmanın örneklemini rehberlik ve araştırma merkezleri ile ortaokullarda görev yapan 271 rehberlik ve özel eğitim öğretmeni oluşturmaktadır. Çalışmada ölçme aracı olarak Öğretmen Mesleki Motivasyon Ölçeği kullanılmıştır. Veri analizinde betimsel istatistiklerin yanı sıra, t-testi, ANOVA ve MANOVA ile regresyon analizleri kullanılmıştır. Araştırma sonuçları, okul dışında görev yapan öğretmenlerin mesleki motivasyonunun okullarda görev yapan aynı branştaki öğretmenlere göre daha düşük olduğunu göstermektedir. Regresyon analizi sonuçlarına göre, okulda görev yapan öğretmenlerin RAM’da görev yapanlara göre mesleki motivasyonun yüksek olma ihtimalinin 1.6 kat daha fazla olduğu görülmektedir. Buna göre öğretmenlerin uzun müddet okuldan ve öğrencilerden uzak kalmalarını önleyecek ve okul dışı kurumlarda görev yapan öğretmenlerin belirli bir rotasyona tabi olarak okullarda çalışmalarına imkân tanıyacak düzenlemeler yapılması önerilmektedir.
Yazar isimleri: ['Mehmet Fatih KÖSE']
Yayın Yılı: 25 Haziran 2022
Dergi ismi: Marmara Üniversitesi Atatürk Eğitim Fakültesi Eğitim Bilimleri Dergisi
Yayın sayfa url: https://dergipark.org.tr/tr/pub/maruaebd/issue/70517/1050838
Yayın pdf linki: https://dergipark.org.tr/tr/download/article-file/2166080
