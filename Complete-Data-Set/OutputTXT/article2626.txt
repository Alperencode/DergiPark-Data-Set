Makale Başlığı: Kur’ân’ın Bilimsel İ’câzı
Özet: İlk dönemden beri Kur’ân üzerine aştırma yapan âlimler, mucize bir kitap olmasından hareketle Kur’ân’ın birçok i’câz özelliğine sahip olduğunu ortaya koymuşlardır. Âlimler, Kur’ân’ın lafız ve anlam açısından insanların benzerini getirmeye güç yetiremeyeceği bir kitap olduğunu, bu özelliğiyle de muarızlarına meydan okuduğunu ifade etmişlerdir. Bu yüzden i’câz, tehaddi ile ilişkilendirilmiştir. Kur’ân-ı Kerim’in pek çok i’câz özelliği bulunmaktadır. Bu i’câz özelliklerinden birisi olan bilimsel i’câz, bilime dair ayetlerin tehaddi bağlamında değerlendirilmesi olarak tanımlanabilir. Kur’ân’daki ilmi gerçeklerin bilimsel açıdan yorumlanması anlamında kullanılan bilimsel tefsirin, bilimsel i’câzla bağlantılı olduğu da belirtilmiştir. Bu çalışmada bilimsel i’câzın ne olduğu ve bilimsel tefsirle nasıl bir ilişki içerisinde olduğu araştırılmış ve konuya dair yaklaşımlar ortaya konulmaya çalışılmıştır. Çalışmamızdaki amacın Kur’ân’ın bilimsel i’câzı hakkındaki görüşleri ortaya koyarak bilimsel i’câz taraftarlarının ve buna karşı çıkanların gerekçelerini belirlemek olduğu söylenebilir. Çalışmada bilimsel i’câzın tanımı yapılmış, bu görüşü savunanlar ile aksi görüşte olanların argümanlarına yer verilmiş ve birkaç örnekle konu detaylandırılmaya çalışılmıştır.
Yazar isimleri: ['Serkan GÖKTAŞ']
Yayın Yılı: 4 Temmuz 2022
Dergi ismi: Batman Akademi Dergisi
Yayın sayfa url: https://dergipark.org.tr/tr/pub/batmanakademi/issue/71150/1072890
Yayın pdf linki: https://dergipark.org.tr/tr/download/article-file/2250863
