Makale Başlığı: Kurtubalı İbnü’t-Tallâ‘ (öl. 497/1104) ve Akzıyetü Resûlillâh Adlı Eseri Üzerine Bir İnceleme
Özet: Hz. Peygamber’in bizzat kendisinin yaptığı yargılamalar neticesinde verdiği hükümleri içeren rivâyetlerin toplandığı çalışmalar, Akziye kitapları olarak adlandırılabilir. Hz. Peygamber'in yargılamalarını ihtiva eden akziye türü eserlerin tümü, Endülüs’te ve Mâlikî müellifler tarafından kaleme alınmıştır. Bu çalışma, Endülüslü Mâlikî fakîh ve muhaddis İbnü’t-Tallâ‘ın (öl. 497/1104) Hz. Peygamber’in yargılamaları neticesinde verdiği hükümlerinin yer aldığı rivâyetleri bir araya getiren kitabının içerik ve atıflarından yola çıkarak değerlendirilmesini içermektedir. Hz. Peygamber’in kazâî hükümlerinin müstakil olarak derlendiği Akziyetü Resûlillâh ismiyle bilinen bu eser, akziye türü kitapların telif amacı, içerik ve işlevlerini göstermesi açısından önem arz etmektedir. Eser, İbnü’t-Tallâ‘ın Kurtuba'da fetva verdiği dönemde bir nevi el kitabı işlevi görecek şekilde kaleme alınmıştır. Kitap, hem fıkıh hem de hadis alanına dair incelikleri barındırması sebebiyle her iki ilim dalına da katkı sağlamaktadır. Akziyetü Resûlillâh, hadis ilimleri açısından ahkâm rivâyetlerini içeren çalışmalar içerisinde konumlandırılabilir. Fıkıh alanında ise Akziyetü Resûlillâh'ın nevâzil türüne kaynak teşkil eden eserlerden kabul edilebilir.
Yazar isimleri: ['Fatma Betül ALTINTAŞ']
Yayın Yılı: 15 Eylül 2022
Dergi ismi: Eskişehir Osmangazi Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/esoguifd/issue/71425/1122290
Yayın pdf linki: https://dergipark.org.tr/tr/download/article-file/2451346
