Makale Başlığı: 2003 Sonrası Irak Dış Politika Karar Yapımına Etki Eden Faktörler
Özet: Ulus-altı kimliklerin ulusal kimliklerden güçlü olduğu toplumlarda/ülkelerde dış politika analizi zordur. Bu tipolojideki ülkeler için, siyasi çizgileri ulus-altı kimliklere göre çizilmiştir ve istikrarlı ulusal bir dış politika yoktur varsayımı yapılır. Irak Devleti de bu duruma örnek gösterilen ülkelerden biridir. Irak’ta 2003 sonrası ulus-altı kimlikler ile siyaset yapan partiler sisteme hâkim oldular. Aynı zamanda, Irak siyasetinde ön plana çıkan yeni aktörler bu süreçte dış desteği de önemsediler. Bu olgular, Irak’ta iktidarların ulusal bir dış politika izlemedikleri düşüncesini doğurdu. Bu çalışma, Irak’ta dış politikanın sadece kimliklere göre belirlendiği iddiasına karşı çıkmaktadır. Çalışmada, 2003 sonrası Irak dış politika yapımına etki eden iç faktörler, Irak dış politikası ve Irak’ın diğer ülkeler ile ilişkileri analiz edilerek Irak dış politikasına dair kapsamlı bir bakış geliştirilmeye çalışıldı. Bu bağlamda, Irak dış politika yapım sürecinde ulus-altı kimliklerin belirleyiciliğinin güçlü olduğu görüldü; ancak, Irak dış politika yapımına dair analizleri sadece kimliklere indirgemenin doğru bilgiye ulaştıran kapsamlı bir analiz için yeterli olmayacağı sonucuna varıldı.
Yazar isimleri: ['Emin SALİHİ']
Yayın Yılı: 1 Ekim 2022
Dergi ismi: Sosyal Bilimler Araştırma Dergisi
Yayın sayfa url: https://dergipark.org.tr/tr/pub/ssrj/issue/72477/1144908
Yayın pdf linki: https://dergipark.org.tr/tr/download/article-file/2542570
