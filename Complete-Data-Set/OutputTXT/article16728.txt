Makale Başlığı: Awajun Çömlekçiliği
Özet: Seramik yüzyıllardır farklı coğrafyalarda yaşayan kültürlerin en temel unsurlarından biridir. Zaman içerisinde bu malzeme inançlara ve yaşayış biçimlerine göre değişim ve gelişim göstermiştir. Bu makalede Awajún kadınlarının üretmiş olduğu çömlekler ele alınmıştır. Peru’nun kuzey coğrafyasında çoğunlukla Amazon ormanlarında konumlanan Awajun halkının kadınları organik malzemeler kullanarak nesilden nesile seramik üretimini  aktarmışlardır. Seramik üretiminde köklü bir geleneği devam ettiren bu halkın geleneği 2021 yılında UNESCO tarafından Somut Olmayan Kültürel Miras Listesine ekleniştir. Bu yolla ilgili geleneğin sürdürülebilirliği ve geleceği koruma altına alınmıştır. Awajún çömlekçileri çoğunlukla yiyecek ve içecekleri saklayabilmek veya servis yapabilmek için mutfak eşyası olarak üretilmiş olup yanısıra ritüellerde de kullanılmak üzere yapılmıştır. Farklı amaçlar için üretilen objeler elde sucukla şekillendirilerek gerçekleştirilmiştir. Açıkta pişirimin gerçekleştirildiği objeler üzerine sıcakken veya soğukken reçineler sürerek parlaklık kazandırmışlardır. Bazı ürünlerin yüzeyine dekorlar da yapmışlardır. Sonuç olarak çömlekçiliğin malzemesi, üretim yöntemleri, pişirim teknikleri ve dekorları nasıl uyguladıkları hangi malzemeleri kullandıkları,  üretilen seramiklerin inanç ve kültürdeki yeri ortaya konulmuştur. Araştırmada ortaya konulan bulguların seramik alana katkı sağlayacağı düşünülmektedir.
Yazar isimleri: ['Seyhan YILMAZ', 'Neslihan BURAN']
Yayın Yılı: 29 Kasım 2022
Dergi ismi: Uluslararası Halkbilimi Araştırmaları Dergisi
Yayın sayfa url: https://dergipark.org.tr/tr/pub/uhad/issue/73568/1196792
Yayın pdf linki: https://dergipark.org.tr/tr/download/article-file/2739933
