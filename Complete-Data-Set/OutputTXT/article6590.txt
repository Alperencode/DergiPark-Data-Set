Makale Başlığı: Bir Kasaba Romanı: Nâbi’nin Park Kahvesi
Özet: Cumhuriyet’in kuruluş yıllarını konu edinen ve küçük bir kasabada geçen Nâbi’nin Park Kahvesi, o süreçte hâkim güç durumunda olan kasaba eşrafı ile yoksul halkı temsil eden vatansever aydın gençlerin çatışmasını ve bürokratik ve politik engellere takılan gençlerin, verdiği bu mücadelede yenik düşmesini gözler önüne serer. Yazarın toplumcu gerçekçi çizgisini yansıtan ilk romanı olarak değerlendirilen Nâbi’nin Park Kahvesi, temas ettiği konu çeşitliliği ile zengin bir roman olma özelliğini taşır. Romanda, Batı Anadolu’da bir kasabada, Menderes Irmağı’nın taşmasıyla kasaba halkının tabiat ile olan sınavı konu edinirken aynı zamanda yoksulluk içinde yaşayan halkın ekonomik durumu üzerinde durulur. Geçimini tarımla sağlayan köy ve kasaba insanının Menderes Irmağı’nın taşması sonucu verdiği zorlu mücadele ile aslında mekân-insan ilişkisi ön plana çıkarılır. Romanda Kurtuluş Savaşı’na katılanlar ile bu savaşa katılmayan ancak kendini savaşa katılmış gibi gösteren ve durumu kendi lehine çeviren baskın güçlerin hâkimiyeti ve aralarında yaşanan çatışma, yozlaşma, ahlaki çöküntü, bürokratik çürüme, sağlık, eğitim ve sürgün gibi pek çok bireysel ve toplumsal sorun gözler önüne serilir. Ayrıca bu çalışmada edebî anlatılarda kasabaların, metin içinde yüklendiği değer ve fonksiyonlar ortaya konmuş ve mekân olarak kasabanın, bireysel ve toplumsal izlekler bağlamında nasıl ele alındığı tespit edilmiştir.
Yazar isimleri: ['Havvaana KARADENİZ']
Yayın Yılı: 17 Ekim 2022
Dergi ismi: Gümüşhane Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/gumus/issue/73042/1076021
Yayın pdf linki: https://dergipark.org.tr/tr/download/article-file/2263238
