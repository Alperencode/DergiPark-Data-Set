Makale Başlığı: TR Dizin’de Suç ve İnternet Konusuna Gösterilen Akademik İlginin Toplumsal Gerçeklikle İlişkisi
Özet: Türkiye’de internetin yayılma hızlı dünya ortalamasının üzerindedir. Günümüzde gündelik hayatın, tüm bağlamları ile internete bağlanmakta olduğu hatta daha da ileri gidilerek gündelik yaşamın ‘ses, görüntü vs.’ karşılıklarının neredeyse anlık olarak internet ağlarına yüklendikleri görülmektedir. Bu durum toplumsalın tüm bağlamlarının internette karşılık bulmasına neden olmaktadır. Bir toplumun en önemli durum bağlamlarından biri de suçtur. Dolayısıyla internet ve suç bağlamlarının kesiştiği nokta toplumsal araştırmalar için ihmal edilmemesi gereken bir kesişim kümesidir. Çalışmanın temel sorunu internet ve suç bağlamında TR dizindeki akademik ilginin toplumsal gerçeklik ile ilişkisidir. Çalışma, nitel bir durum çalışmadır. Veri toplama metodu doküman incelemesine ve indeks taramasına dayanmaktadır. Çalışmada 2000 ile 2020 yılları arasındaki iki temel veri setine ulaşılmış ve bu iki veri setinin çaprazlama analizi sunulmuştur. Birinci veri setinde doküman incelemesi metodu ile suç ve bilişim suçlarının olgusal durumdaki karşılıklarına ilişkin sayısal veriler çıkarılmıştır. İkinci veri setinde ise TR Dizin taraması yapılarak internet, suç, suç ve internet konularının akademik durumlarına ilişkin sayısal veriler çıkarılmıştır. Bu iki veri setinin çaprazlama analizleri yapıldığında Türkiye’de olgusal olarak bilişim suçlarının katlanarak artmasına karşın, internet ve suç konusuna TR Dizin’de gösterilen akademik ilginin yetersiz olduğu görülmüştür. Sonuç kısmında ayrıca çalışmanın alt sorularına ve çalışma sırasında karşılaşılan kavramsal ve istatistiksel konulara ilişkin neticeler de sunulmuştur.
Yazar isimleri: ['Muhammed Ferit DUMAN']
Yayın Yılı: 30 Kasım 2022
Dergi ismi: İçtimaiyat
Yayın sayfa url: https://dergipark.org.tr/tr/pub/ictimaiyat/issue/72966/1086271
Yayın pdf linki: https://dergipark.org.tr/tr/download/article-file/2303516
