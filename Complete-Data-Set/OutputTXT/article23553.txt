Makale Başlığı: Kur’ân-ı Kerîm’de Peygamberlerin Örnek Tevekkül Anlayışları
Özet: Kendinden daha üst bir makama güvenme dayanma duygusu insanın fıtratında olup, Kur’ân dilinde tevekkül olarak karşımıza çıkmakta ve bu duygu hayatın her alanında kendini göstermektedir. Güvenmek, dayanmak, yönelmek, vekil kabul etmek anlamlarına gelen tevekkül dua, sabır, güven gibi birçok kavramla bağlantılı olarak insan hayatının her anına etki eder. Gerçek güvenme ve yönelme duygusunu hayatın merkezine koyabilmek için de belli merhalelerden geçmek gerekir.İmanın göstergesi olan tevekkül Kur’ân-ı Kerîm ve hadisi şeriflerde önemli bir yer tutmaktadır. Birçok ayeti kerimede peygamberlere yapılan tevekkül emri, peygamberlerin Allah’a karşı tevekküllerini gösteren ifade ve duruşlar yer almaktadır. Tevekkül olmadan insan kâmil manada gerçek özünü ortaya koyamaz, manevi duygularını yönetemez. Tevekkülün doğru anlaşılabilmesi ve yaşanabilmesi için doğru örnekleri bulmak da çok önemlidir. Bu nedenle konunun daha iyi anlaşılabilmesi için bu araştırma ile Kur’ân-ı Kerîm’de peygamberlerin örnek tevekkül anlayışlarının incelenmesi amaçlanmıştır Tevekkül kula bir sorumluluk yükler. Bu sorumluluk insanın çalışıp çabalamasını ortaya koyar. Çaba, güç ve iradenin ardından gelen bir güven duygusu ile tevekkül gerçekleşir, mü’mince bir duruşun temelinde kendini gösterir.
Yazar isimleri: ['Saliha KÖRÜKCÜ']
Yayın Yılı: 30 Kasım 2022
Dergi ismi: Nisar
Yayın sayfa url: https://dergipark.org.tr/tr/pub/nisar/issue/73556/1187686
Yayın pdf linki: https://dergipark.org.tr/tr/download/article-file/2702762
