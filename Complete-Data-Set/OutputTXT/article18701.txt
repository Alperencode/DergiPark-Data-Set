Makale Başlığı: TÜRK MEDENİ KANUNU’NA GÖRE  AKIL HASTALIĞI SEBEBİYLE BOŞANMA
Özet: Akıl hastalığı, nisbi, özel, kusura dayanmayan bir boşanma sebebidir. Bu sebebe dayalı boşanma davası açabilmek için herhangi bir süre sınırlaması bulunmamaktadır. Akıl hastalığının ne olduğu ve akıl hastalığının tespiti tıp biliminin konusudur. Akıl hastalığına dayalı açılmış bir boşanma davasında hakim, ilgili kişinin akıl hastası olup olmadığı konusunda kendisi değerlendirme yapamayacak, resmi sağlık kurulundan rapor alması gerekecektir. Akıl hastalığına dayalı boşanma davasını akıl hastası olmayan eş açabilecektir. Akıl hastası eşin kusuru olmayacağı için onun aleyhine maddi ve manevi tazminata hükmedilemeyecek, nafaka açısından durum özellik arz etmeyecektir. Akıl hastası eş, şartları varsa eşinden maddi, manevi tazminat ve nafaka talep edebilecektir. Akıl hastalığı sebebiyle boşanma davası açılabilmesi için akıl hastalığının mevcut olması yetmemekte bununla birlikte akıl hastalığının iyileşmesinin mümkün olmaması da gerekmektedir. Uzun tedaviler sonucunda iyileşme ihtimali olabilecek yada bu tedaviler sonucunda iyileşme ihtimalinin bulunup bulunmadığı anlaşılabilecek hallerde bu sebebe dayanarak boşanma davası açmak mümkün görünmemektedir. Anılan durumda dayanılabilecek boşanma sebebi genel boşanma sebebi olan evlilik birliğinin temelinden sarsılması olmalıdır. Ancak çalışmamızda incelediğimiz üzere uygulamada buna izin verilmemektedir.
Yazar isimleri: ['Coşkun ÇALDAĞ']
Yayın Yılı: 13 Aralık 2021
Dergi ismi: Dicle Üniversitesi Adalet Meslek Yüksekokulu Dicle Adalet Dergisi
Yayın sayfa url: https://dergipark.org.tr/tr/pub/duamydad/issue/68517/1072391
Yayın pdf linki: https://dergipark.org.tr/tr/download/article-file/2249113
