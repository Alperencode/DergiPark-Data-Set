Makale Başlığı: ESKİ TÜRK İNANÇ SİSTEMİ İLE OSMANLI MEZAR TAŞLARININ ETKİLEŞİMİ
Özet: Türk mitolojisi, bünyesinde barındırdığı pratik ve inanışlarla oldukça çeşitli ve zengin bir içeriğe sahiptir. Bu zenginliğin temelinde şüphesiz ki insanoğlunun hayata bakış açısı, merakı, ilgisi ve evrendeki olayları anlamlandırma çabaları ön planda olmuştur. Kadim Türk milleti çeşitli coğrafyalarda konumlanmış, dinlerarası ilişkilere şahit olmuş zengin bir kültürel belleğe sahiptir. Şamanizm etkisinde oluşmuş olan birtakım mitik inanışlar İslamiyet’e geçişle birlikte yok olmamış, İslami anlayışla harmanlanarak zenginlik kazanmıştır. Bu duruma en net örnek olarak; hilafet makamına yüzlerce yıl ev sahipliği yapmış olan Osmanlı Devletini ve somut örnekleri görebilmek adına İstanbul-Eyüp ilçesinde yer alan Osmanlı mezar taşlarını göstermek yerinde olacaktır.Mezarlıklar bir milletin tapu senedi mahiyetindedir. Geçmişle kurulan bağın en önemli ayaklarından olan mezarlıklar üzerlerinde yer alan işaret, sembol ve yazılarla döneminin kültür, sanat, inanç ve sosyolojik yapısı hakkında önemli ipuçları barındırarak kültürel devamlılığı sağlamaktadır. Bu çalışma kapsamında Eyüp bölgesi Osmanlı mezar taşları motiflerinde yer alan mitolojik ve inançsal boyutta ögeler tespit edilecektir
Yazar isimleri: ['Onur ÇETİN']
Yayın Yılı: 30 Haziran 2021
Dergi ismi: Türk Ekini
Yayın sayfa url: https://dergipark.org.tr/tr/pub/turkek/issue/63249/945783
Yayın pdf linki: https://dergipark.org.tr/tr/download/article-file/1798504
