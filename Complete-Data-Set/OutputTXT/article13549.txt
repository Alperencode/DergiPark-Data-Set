Makale Başlığı: Hemşirelik Bölümü Öğrencilerinin İş Sağlığı Alanında Çalışma Konusundaki Düşünceleri
Özet: Amaç: İş sağlığı hemşireliği, hemşireliğin çalışma alanlarından biridir. İş sağlığı ve güvenliği uygulamalarının önemi gün geçtikçe artmakta ve öğrencilerin iş sağlığı alanında çalışma konusunda görüşleri önem kazanmaktadır. Bu çalışmada öğrencilerin iş sağlığı hemşireliği alanında çalışma konusundaki düşüncelerini ve görevleri konusundaki bilgi düzeylerini öğrenmek amaçlanmıştır.Yöntem: Çalışma, 2019 yılı Haziran ayında 210 hemşirelik öğrencisiyle yürütülen kesitsel bir çalışmadır. Veriler, araştırmacılar tarafından soru formuyla sınıfta gözlem altında toplandı. Verilerin analizinde yüzde, ortalama, standart sapma ve kikare testi kullanıldı. Anlamlılık değeri p<0,05 olarak kabul edildi.Bulgular: Öğrencilerin %67’si kız, yaş ortalamaları 21,5±1,49’dur. Mezun olduklarında %55,6’sı hastanede, 29,5’i ASM/TSM’de çalışmak istemektedir. İş sağlığı alanında %17,6’sı çalışmaktan memnun olacağını belirtti. Öğrenciler iş sağlığı alanında çalışan bir hemşirenin %77,6 oranıyla en fazla eğitici rolünü kullanılacağını ve %41,4 oranıyla çalışma ortamıyla ilgili sorunları saptama görevi olduğunu ifade etti. Hemşirelikle ilgili mevzuat içerisinde işyeri hemşireliğinin tanımlandığı yasa-yönetmelik-yönerge olduğunu belirten %42,4 olup 4. sınıflarda ve iş sağlığı ile ilgili ders alanlarda anlamlı fazla bulundu.Sonuç: Öğrencilerin yarısı mezun olduklarında hastanelerde çalışmak isterken, dörtte üçü işyerinde de çalışabileceğini belirtti. İş sağlığıyla ilgili derslerin, bilgi düzeylerini artırdığı, ancak çalışma isteğini etkilemediği görüldü.Anahtar kelimeler: Hemşirelik, iş sağlığı, öğrenci
Yazar isimleri: ['Ayşe GÜMÜŞLER BAŞARAN']
Yayın Yılı: 15 Ağustos 2022
Dergi ismi: Sakarya Üniversitesi Holistik Sağlık Dergisi
Yayın sayfa url: https://dergipark.org.tr/tr/pub/sauhsd/issue/72140/1012793
Yayın pdf linki: https://dergipark.org.tr/tr/download/article-file/2038653
