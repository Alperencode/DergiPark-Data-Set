Makale Başlığı: Öğrencilerin İlahiyat Koleji, Meslek Dersleri ve Meslek Dersleri Öğretmenlerine İlişkin Metaforik Algıları: KKTC Örneği
Özet: Bu araştırmada KKTC eğitim sisteminde örgün din eğitimi müfredatına sahip ilk okul olan Hala Sultan İlahiyat Koleji öğrencilerinin; ilahiyat koleji, meslek dersleri ve meslek dersleri öğretmenlerine yönelik zihinsel imgelerinin metaforlar aracılığı ile belirlenmesi amaçlanmıştır. Araştırma nitel araştırma yöntemlerinden fenomenolojik desende ölçüt örnekleme yöntemiyle tasarlanmıştır. Çalışma grubu 2020-2021 eğitim öğretim yılında kolej ve ilahiyat bölümlerinde öğrenim görmekte olan 262 öğrenciden oluşmaktadır. Araştırma verileri içerik analizine tabi tutularak olumlu ve olumsuz şeklinde iki kategoride toplanmıştır. Buna göre öğrencilerin ilahiyat koleji, meslek dersleri ve meslek dersleri öğretmenlerine yönelik algılarının olumlu olduğu, kız öğrencilerin erkek öğrencilere göre olumlu algılarının daha fazla olduğu, sınıf düzeyine göre 12. sınıf öğrencilerinin 9. sınıf öğrencilerine göre olumlu, vatandaşlık düzeyine göre ise çifte vatandaşlığa sahip öğrencilerin olumlu ve olumsuz algılarının KKTC ve diğer ülke vatandaşlığı bulunan öğrencilere göre daha yüksek olduğu sonucuna ulaşılmıştır.
Yazar isimleri: ['Ümit KALKAN']
Yayın Yılı: 31 Temmuz 2022
Dergi ismi: ULUM
Yayın sayfa url: https://dergipark.org.tr/tr/pub/ulum/issue/71365/1113504
Yayın pdf linki: https://dergipark.org.tr/tr/download/article-file/2414988
