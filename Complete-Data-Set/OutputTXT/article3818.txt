Makale Başlığı: İNTERNET HABERLERİNDE SAKATLIK
Özet: Kendi başına bilimsel bir alan olarak sosyal bilimler içerisinde yer edinen sakatlık çalışmaları, toplumdaki eşitsizlikler ve adaletsizlikler gibi kimi yapıları iletişim ve medya bağlamında analiz etmeye, anlamlandırmaya ve çözüm önerileri getirmeye çalışan multidisipliner bir alan olan iletişim bilimleri ile de kesişimler yaşamaktadır. Yeni medya ile dönüşen okuyucu pratikleri internet haberciliğinin de yaygınlaşmasına neden olmuştur. Bu araştırma da eleştirel medya ve ana akım medya ayrımına giderek örneklem kapsamında belirlenmiş internet sitelerindeki haber metinleri üzerinden sakatlık temsilinin biçimlerini ve temsilde yaşanan dönüşümleri sakat ayrımcılığı olarak da adlandırılan sağlamcılığı da göz önünde tutarak sorgulamaktadır. İncelenen internet haberleri bu kapsamda belirlenmiş ve yöntem olarak Teun van Dijk tarafından geliştirilen eleştirel söylem analizi kullanılmıştır. Araştırma sonucuna göre ana akım internet haberlerinin dilinin sağlamcı ideolojiyi tekrardan ürettiği ve meşrulaştırdığı belirlenirken, eleştirel medyanın haber dilinin alışagelmiş mesleki pratikler nedeniyle ana akımla kimi zaman benzerlikler gösterse dahi genel anlamda onun egemen söylemlerine karşıtlık oluşturduğu ve hak odaklı bir yaklaşım sergilediği belirlenmiştir.
Yazar isimleri: ['Hasan Ozan ATİKASLAN']
Yayın Yılı: 29 Ekim 2022
Dergi ismi: Çukurova Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/cusosbil/issue/73207/1142476
Yayın pdf linki: https://dergipark.org.tr/tr/download/article-file/2533090
