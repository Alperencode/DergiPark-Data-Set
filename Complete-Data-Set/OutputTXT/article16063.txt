Makale Başlığı: Silüet ve RGB Görüntüleri ile Derin Evrişimsel Sinir Ağları  Kullanarak Yürüyüşten Kimlik Tanıma
Özet: Günümüzde kişi tanıma için kullanılan birçok biyometrik özellik vardır. Göz, iris, kulak, parmak izi, DNA gibi fizikselbiyometrik özelliklerden farklı olarak davranışsal biyometrik özelliklerimiz zamanla öğrenilir ve gelişirler. Yürüyüş, yakınmesafeden görüntü edinimi gerektiren fiziksel biyometrilerin aksine, uzak mesafeden kaydedilmiş görüntüler üzerinden kişiyi tanımayı sağlamaktadır. Bu makalede, yürüyüşten kişi tanıma problemi için derin öğrenme yöntemi kullanan görünüm tabanlı bir yaklaşım önerilmiştir. Çalışmada, yürüyüş tanıma probleminde yaygın kullanılan girdiler olan ikili insan silüetinin ve yürüyüş enerji imgesinin kişi tanıma başarımına etkileri incelenmiştir. Ayrıca yöntemi pratik uygulamalarda kullanıma daha uygun hale getirebilmek için insan silüeti çıkarma, yürüyüş döngüsü hesaplama gibi ön işleme adımları kaldırılmış ve doğrudan RGB çerçeveleri girdi olarak kullanılmıştır. Ek olarak transfer öğrenmenin başarıma katkısı gözlemlenmiş, bu amaçla popüler bir nesne tanıma modeli CASIA-B yürüyüş veri kümesi üzerinde ince ayarlanmıştır. Yürüyüş dizisini temsil edecek öznitelik vektörünün elde edilmesi aşamasında çerçevelerden çıkarılan öznitelik vektörleri arasında farklı birleştirme yöntemleri denenmiş ve başarıları karşılaştırılmıştır. Önerilen yaklaşımın başarımı hem bu alanda sıkça kullanılan CASIA-B ve OU-ISIR Büyük Popülasyon yürüyüş veri kümelerinde hem de gerçek hayattan toplanmış yürüyüş verileri içeren PRID-2011 kişiyi yeniden tanıma veri kümesi üzerinde deneyler yapılarak ölçülmüştür. Açı farklılıklarının etkisini gözlemlemek için deneyler özdeş ve çapraz görünüm koşulları için tekrarlanmıştır. Derin öğrenme yaklaşımı kullanılarak elde ettiğimiz sonuçlar geleneksel yöntemlerin sonuçlarına göre daha başarılı bulunmuştur.
Yazar isimleri: ['Selin GÖK IŞIK', 'Hazım EKENEL']
Yayın Yılı: 27 Haziran 2022
Dergi ismi: Türkiye Bilişim Vakfı Bilgisayar Bilimleri ve Mühendisliği Dergisi
Yayın sayfa url: https://dergipark.org.tr/tr/pub/tbbmd/issue/70571/1076239
Yayın pdf linki: https://dergipark.org.tr/tr/download/article-file/2264143
