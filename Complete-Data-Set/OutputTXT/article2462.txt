Makale Başlığı: Claude Debussy’nin “Première Rhapsodie” İsimli Eserine Klarnet İcracıları Perspektifinden Bir Bakış
Özet: “İzlenimcilik” akımının ve 20. yüzyıl müziğinin en önemli bestecilerinden olan Claude Debussy’nin Première Rhapsodie isimli eserinin, klarnet icracılarının perspektifinden  değerlendirildiği bu çalışmada, bestecinin müzik dilinin, hedeflediği anlatım tarzının ele alınmasının yanı sıra hem klarnet hem de oda müziği repertuarında önemli bir yeri olan bu eserin yorumlanmasında kolaylık sağlayıcı bir kaynak oluşturularak çalıcılara katkı sağlanması amaçlanmıştır. 20. yüzyıl klarnet repertuarının en önemli eserleri arasında yer alan Claude Debussy’nin Première Rhapsodie isimli eseri, uluslararası yarışmalarda belirleyicilik özelliği yüksek bir eser olduğu gibi, resital programlarında da sıkça yerini almaktadır. Bu çalışmada öncelikle bestecinin yaşamı, eserleri, müzikal kimliği incelenmiş, ardından eserin müzikal analizine de kısaca değinilmiştir. Bu bilgiler ışığında bu çalışmanın, klarnet icracıları ve piyanistler için önem arz eden bu eser hakkında farklı bir bakış açısı kazandıracağı düşünülmektedir.
Yazar isimleri: ['Orkun UYAR', 'Deniz YAVUZ']
Yayın Yılı: 20 Kasım 2022
Dergi ismi: Balkan Müzik ve Sanat Dergisi
Yayın sayfa url: https://dergipark.org.tr/tr/pub/bmsd/issue/73685/1136720
Yayın pdf linki: https://dergipark.org.tr/tr/download/article-file/2510889
