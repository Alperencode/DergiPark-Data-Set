Makale Başlığı: İYİ DEVLET YÖNETİMİ YÜKSEK MAKROEKONOMİK PERFORMANSA NEDEN OLUR MU OECD ÜLKELERİNDEN BULGULAR
Özet: Küresel kriz sonrasında mikro ve makro ölçekte gözler önüne serilen yönetim başarısızlıkları kurumsal iktisat tartışmalarının hararetlenmesine neden olmuştur. Bu nedenle son yıllarda kurumların ekonomik etkilerine olan ilgi canlanmıştır. Böylece hem ulusal hem firma düzeyinde iyi yönetişim kavramı temel politika önermelerinden biri haline gelmiştir.Genel kabul daha iyi yönetişimin, daha yüksek düzeyde ekonomik ve finansal gelişmeye neden olacağı yönündedir. Literatürde kaliteli yönetişimin, bir ekonominin maruz kaldığı şokların etkisini sınırlayacağı, aynı zamanda karar alıcıların negatif şoklar ortaya çıktığında bunlarla başa çıkmalarını kolaylaştıracağı varsayılmaktadır. Bu çalışma iyi bir ekonomik performans ile yönetişim kalitesi arasında bir ilişki olup olmadığını araştırmaya odaklanmıştır. Bu amaçla 2002-2019 arası döneminde 33 OECD ülkesi için makroekonomik performans ve yönetişim kalitesi arasındaki ilişki, panel veri analizi kapsamında değerlendirilmiştir. Analiz sonuçlarına göre yönetişim kalitesi ile makroekonomik performans arasında iki yönlü nedensellik bulunmuştur. Katsayı tahminleri ise değişkenler arasındaki negatif ilişkiye işaret etmektedir.
Yazar isimleri: ['Gürçem ÖZAYTÜRK']
Yayın Yılı: 28 Haziran 2022
Dergi ismi: Niğde Ömer Halisdemir Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/nohusosbil/issue/71192/1129279
Yayın pdf linki: https://dergipark.org.tr/tr/download/article-file/2480397
