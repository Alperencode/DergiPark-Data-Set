Makale Başlığı: SOSYAL MEDYA VE TURİZM KONULU AKADEMİK YAYINLARIN GÖRSEL HARİTALAMA TEKNİĞİNE GÖRE BİBLİYOMETRİK ANALİZİ
Özet: Günümüzde internet kullanımının yaygınlaşması ile sosyal medya kullanımı yaygınlaşmıştır. Sosyal medya kullanımı işletmeler açısından önemli pazarlama aracı olarak görülmektedir. Özellikle müşterilerle iletişim kurabilmek, tanıtım çalışmaları yapmak, geri bildirim sağlamak adına sosyal medya yaygın olarak kullanılmaktadır. Sosyal medya konusunun popüler olması ile sosyal medya ve turizm konulularının birlikte değerlendirildiği çalışma sayısında artış gözlemlenmiştir. Çalışmada Vosviewer paket programı kullanılarak ‘‘sosyal medya’’ ve ‘‘turizm’’ kavramlarına ilişkin görsel haritalama tekniği doğrultusunda bibliyometrik analiz gerçekleştirilmiştir. Çalışma kapsamında Web of Science veri platformunda 2001- 2022 yılları arasında yer alan 5430 çalışma analize tabi tutulmuştur. Anahtar sözcükler için eş dizimlik analizi gerçekleştirilmiş “social media (sosyal medya), tourism (turizm), sustainable tourism (sürdürülebilir turizm), media (medya), online reviews (çevrimiçi derleme), user-generated content (kullanıcı tarafından geliştirilen içerik), sentiment analysis (duygu analizi), facebook, destination image (destinasyon imajı) olarak dokuz grup ortaya çıkmıştır. Yayınların en çok yapıldığı ülkeler arasında ise Amerika, İspanya ve İngiltere yer almaktadır. Sustainability, Tourism Management dergileri ise yayın sayısı ve atıf sayısı en yüksek dergiler olarak tespit edilmiştir.
Yazar isimleri: ['Olcay ÖZIŞIK YAPICI']
Yayın Yılı: 30 Eylül 2022
Dergi ismi: Dokuz Eylül Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/deusosbil/issue/72824/1099911
Yayın pdf linki: https://dergipark.org.tr/tr/download/article-file/2359489
