Makale Başlığı: Tüketim Ürünlerinde Cinsiyete Göre Fiyat Farklılaştırması: Türkiye’de Pembe Vergi Eğilimi
Özet: Bu çalışmanın amacı iki yönlüdür. İlk olarak pembe verginin kavramsal ve teorik çerçevesi incelenmiştir. Bu bağlamda pembe vergi ile ilgili literatürdeki eğilimler de gözlemlenmiştir. İkinci olarak, Türkiye'deki söz konusu pembe vergi trendini analiz edebilmek için çeşitli alışveriş sitelerinden toplanılan kadın ve erkek ürünlerinin fiyatları karşılaştırılmıştır. Türkiye'de erkek ve kadın tüketiciler için farklı fiyatlandırılmış 150'si kadın, 150'si erkek ürününden oluşan 300 ürün, çeşitli alışveriş sitelerinden elde edilen veriler kategorilere ayrılmış ve cinsiyetler arasında fiyat karşılaştırması yapılmıştır. Belirlenen 21 kategorinin 17'sinde kadın tüketimine yönelik ürünlerin fiyatları erkeklere göre daha yüksek iken, yetişkin pantolonları, yetişkin tişörtleri, yetişkin ve çocuk çoraplarında erkek ürünleri kadın ürünlerine göre daha yüksek fiyatlara sahiptir. Araştırma kapsamında elde edilen sonuçlara göre, kadın ürünlerinin erkeklere göre ortalama %7,4 daha yüksek fiyatlarla piyasaya sürüldüğü tespit edilmiştir. Bu nedenle Türkiye'de literatürde olduğu gibi kadınların aleyhine olabilecek fiyatlandırmalar, incelenen ürünlere göre gözlemlenmiştir.
Yazar isimleri: ['Ömer Batuhan BEŞİRLİ', 'Arınç BOZ']
Yayın Yılı: 29 Haziran 2022
Dergi ismi: International Journal of Public Finance
Yayın sayfa url: https://dergipark.org.tr/tr/pub/ijpf/issue/70677/1035119
Yayın pdf linki: https://dergipark.org.tr/tr/download/article-file/2125879
