Makale Başlığı: DİJİTALLEŞMEYE DAYALI OLARAK GAZETECİLİK ÖĞRENCİLERİNİN YAŞADIKLARI MESLEK KAYGILARI ÜZERİNE BİR ARAŞTIRMA
Özet: letişim teknolojilerinde meydana gelen gelişmeler iletişim sektörünü doğrudan etkilemektedir. İletişim sektöründe tanımlanan birçok meslek grubu iletişim teknolojilerinin sunduğu yeni imkânlara dayalı olarak mesleki kural ve uygulamalar bakımından sürekli bir değişimle karşı karşıya kalmaktadır. Bu durum hem mesleğin kendisini ve hem de meslekte istihdam edilecek insan kaynağını sürekli günceli yakalamaya zorlamaktadır. Dolayısıyla bu alanda çalışan insan kaynağı, hem mesleki gelecek hem de bireysel beceri ve yeterlilikler bakımından belirsizlikler yaşayabilmektedir. Bu durum mesleki belirsizliği ve buna bağlı olarak mesleki kaygı durumunu ortaya çıkarabilmektedir.  Bu çalışma gazetecilik bölümünde okuyan üniversite öğrencilerinin son dönemde mesleki olarak yoğun bir şekilde yaşanan dijitalleşme ve dijital dönüşüm süreçlerine bağlı olarak mesleki kaygı durumlarını ele almaktadır. Bu amaçla Süleyman Demirel Üniversitesi Gazetecilik Bölümünde okuyan 231 öğrencinin katılımıyla bir araştırma gerçekleştirilmiştir. Araştırmada öğrencilerin dijitalleşme ve dijital dönüşümle ilgili algıları tanımlanmış ve bu algıların öğrencilerin meslek kaygıları üzerindeki etkileri incelenmiştir. Bu bağlamda araştırmada öğrencilerin dijitalleşmeyle ilgili algıları “dijital eğitim”, “mesleki değersizleşme”, “dijital beceri”, “erişim” ve “maliyet” olmak üzere beş ayrı faktör olarak tanımlanmıştır. Bu faktörlerin öğrencilerin gazetecilik meslek kaygıları üzerindeki etkilerine bakıldığında ise genel olarak “mesleki değersizleşme”, “erişim” ve “maliyet” faktörlerinin araştırmaya katılan öğrencilerin mesleki kaygılarında anlamlı ve pozitif yönlü bir etkiye sahip olduğu görülmüştür
Yazar isimleri: ['Hasan GÜLLÜPUNAR', 'Lütfi TUNCA']
Yayın Yılı: 30 Eylül 2022
Dergi ismi: Gümüşhane Üniversitesi İletişim Fakültesi Elektronik Dergisi
Yayın sayfa url: https://dergipark.org.tr/tr/pub/e-gifder/issue/72904/1129933
Yayın pdf linki: https://dergipark.org.tr/tr/download/article-file/2483038
