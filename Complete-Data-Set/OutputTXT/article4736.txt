Makale Başlığı: BİLGİSAYAR DESTEKLİ DUYUŞSAL ÖNERİ SİSTEMİNİN OTANTİK GÖREVLER VE GÖZ İZLEME YÖNTEMİYLE KULLANILABİLİRLİĞİNİN DEĞERLENDİRİLMESİ
Özet: Bu çalışmanın amacı; öğretmen adayları için sanal sınıf ortamında yapılan öğretmenlik uygulamasında bilişsel-duyuşsal görevlere yönelik geliştirilen bilgisayar destekli öneri sisteminin kullanılabilirliğini otantik görevler üzerinden incelemek; var ise kullanılabilirlik problemlerini belirlemek ve bunların ortadan kaldırılması ve ara yüzün iyileştirilmesine yönelik önerilerde bulunmaktır.  Araştırmanın çalışma grubunu ikisi pilot olmak üzere toplamda 11 öğretmen adayı oluşturmaktadır. Analizlere pilot katılımcıların verisi dâhil edilmemiş dokuz katılımcı verileri üzerinden çalışma yürütülmüştür. Çalışmada veriler göz izleme cihazı, gözlem ve görüşmeler yoluyla toplanmıştır. Göz izleme verilerinin analizinde Gaze Point v 6.4.0 yazılımı kullanılarak bakış sayıları ve odaklanma süreleri öneri sistemi için belirlenen ilgi alanlarına göre incelenmiştir. Veri görselleştirme için ısı haritaları üretilmiştir. Aynı zamanda görevlerdeki başarı/tamamlama durumları, en zorlanılan yerler ve her bir görevde geçirilen zaman göz izleme yazılımı kayıtları üzerinden analiz edilmiştir. Kullanıcılara görev sonunda iletilen görüşme soruları içerik analizi yöntemi ile analiz edilmiş, tüm süreç göz izleme, gözlem ve görüşme analizleri ile veri çeşitlemesi yoluna gidilerek raporlanmıştır. Çalışmanın sonucunda, kullanılabilirlik sorunları doğrultusunda öneri sisteminin geliştirilmesine yönelik önerilerde bulunulmuştur.
Yazar isimleri: ['Perihan TEKELİ', 'Senem KUMOVA METİN', 'Arif ALTUN']
Yayın Yılı: 30 Temmuz 2022
Dergi ismi: Eğitim Teknolojisi Kuram ve Uygulama
Yayın sayfa url: https://dergipark.org.tr/tr/pub/etku/issue/71546/969464
Yayın pdf linki: https://dergipark.org.tr/tr/download/article-file/1873997
