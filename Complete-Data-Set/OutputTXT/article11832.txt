Makale Başlığı: MEDYATİK EĞLENCE, DİJİTAL GÖRÜNTÜ, YENİ BELGESEL: 360 DERECE VİDEO ÜZERİNE BİR İNCELEME
Özet: Dijital teknik olanakların yaygınlaşması medyatik eğlence anlayışını değiştirmiştir. Yeni medya ekosistemi içerisinde belgesel yapımı, yeni katılımcı biçimler üzerinden gerçekleşmeye başlamıştır. Bu çalışmanın nesnesi olan Ancient Invisible Cities belgesel serisi, (i) duyusal iletiler ve etkileşim aracılığıyla katılıma izin vermesi, (ii) fiziksel ve analog ontolojik varlıkların dijital olarak yeniden inşasını barındırması ve (iii) nesnelerin üç boyutlu taramalar aracılığıyla üç yüz altmış derecelik seyir deneyimiyle incelenmesini mümkün kılması bakımından tercih edilmiştir. Dijital görüntünün belgesel yapımındaki konumunun sorgulanması ve belgesel anlatısındaki estetik varoluşunun değerlendirilmesi amaçlanmıştır. Yapılan içerik çözümlemesiyle dijital görüntünün sunduğu kusursuz temsil ve belgesel yapımının dayandığı gerçekçilik değerlendirilmiştir. Sonuç olarak anılan seyir deneyiminin klasik akış mantığının dijital görüntüyle eklemlenerek geçirdiği bir evrimi gösterdiği ve hibrit bir içerik türünü içerdiği görülmüştür.
Yazar isimleri: ['Sezer Ahmet KINA']
Yayın Yılı: 27 Haziran 2022
Dergi ismi: Moment Dergi
Yayın sayfa url: https://dergipark.org.tr/tr/pub/moment/issue/70570/1065517
Yayın pdf linki: https://dergipark.org.tr/tr/download/article-file/2222464
