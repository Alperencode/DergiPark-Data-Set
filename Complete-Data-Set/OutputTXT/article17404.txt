Makale Başlığı: Erken Ortaçağ Bizans Saraylarından Bukoleon Sarayının Tarihi Açıdan Değerlendirilmesi
Özet: Bukoleon Sarayı; Marmara kıyısında, bugünkü Cankurtaran ile Kumkapı arasındaki Çatladı kapı mevkiinde, Küçük Ayasofya'nın hemen doğusunda bulunan bir sahil sarayıdır. Hıristiyanlık öncesi dönemlerden geldiği sanılan ismine bakılırsa, tarihinin çok eskilere gittiği düşünülebilir. Saray hakkındaki ilk bilgi orta Bizans dönemine özellikle 9. yy’in ortalarından 13. yüzyıl başına kadar ki döneme aittir. Bu bakımdan Bukoleon Sarayı yâda Limanı'ndan bahseden en eski yazar, onuncu yüzyılda İmparator Konstantin Porphyrogenitus'tur. Daha sonraki yazarların, I. Mihail'in saltanatı sırasında ve dokuzuncu yüzyıl boyunca Theophilus'un saltanatı esnasında meydana gelen olaylardan söz ederken “Bukoleonu” kullandıkları A.V. Millingen tarafından ifade edilmektedir. Fakat yaşanan olayların belirsizliğinin yüksek olması sebebiyle genel görüş “Bukoleon” kelimesinin ilk kez 9. yüzyılın başında kullanıldığıdır. Kaynaklar Bukoleon sarayının yerini; Büyük Saray'ın güney-batı köşesi dışında olduğunu ve adının da Sasani kralı I. Sapor'un Bizans'a sığınan ve burada bir süre yaşayan kardeşi Hormisdas'dan geldiği ifade edilmektedir. Dolayısıyla bu makalemizde Sarayın geçirdiği tarihi süreci; tarih, arkeoloji ve sanat tarihi verileri doğrultusunda genel hatları ile ortaya koymaya çalıştık.
Yazar isimleri: ['Önder GÜLER']
Yayın Yılı: 10 Temmuz 2022
Dergi ismi: Vankulu Sosyal Araştırmalar Dergisi
Yayın sayfa url: https://dergipark.org.tr/tr/pub/yyuvasad/issue/71203/1122117
Yayın pdf linki: https://dergipark.org.tr/tr/download/article-file/2450498
