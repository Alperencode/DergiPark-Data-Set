Makale Başlığı: FAS KRALLIĞI’NDA TÜRK DİZİLERİ ÜZERİNE NİCEL BİR ARAŞTIRMA
Özet: Son yıllarda Türkiye menşei televizyon dizileri, Orta Doğu ve Balkanlar başta olmak üzere uluslararası arenada izler kitlesini ve popülerliğini artırmaktadır. Arap ülkeleri genelinde geniş bir izler kitleye sahip olan Türk TV dizileri özellikle Fas Krallığı’nda da büyük alaka görmektedir. Bu çalışmada Türk dizilerinin Fas halkı tarafından izlenme eğilimleri ve nedenleri analiz edilmektedir. Çalışmada literatür taraması kapsamında, Türkiye Fas Krallığı ilişkileri tarihsel olarak ele alınmıştır. Ayrıca Türkiye’deki dizi sektörünün tarihsel süreçteki gelişimi ve günümüzdeki durumu incelenmiştir. Çalışmanın araştırma aşamasına nicel veriler temel teşkil edeceği için anket veri toplama tekniği kullanılmıştır. Burada öncelikle basit tesadüfi örnekleme yöntemiyle 500 katılımcı belirlenmiş, anket formları katılımcılara çevrimiçi yöntemlerle ulaştırılmıştır. Katılımcılardan elde edilen veriler SPSS 16.0 (Statistical Package for Social Sciences) istatistik analiz programı kullanılarak analiz edilmiştir. Çalışmanın temel bulgularından biri Türkiye menşei TV dizileri katılımcılar arasında oldukça popüler olduğudur. Burada katılımcılar TV dizilerinin prodüksiyon kalitesini temel tercih nedeni olarak görmektedirler. Ayrıca Türk dizilerini takip eden katılımcılar izlemeyenlere kıyasla Türk halkına ve Türkiye’nin turistik değerlerine yönelik daha olumlu bir kanaat sergilemektedir. Bu durum TV dizilerimizin Fas Krallığı’nda ülkemize ilişkin kanaatlere olumlu katkılar sağladığını ortaya koymaktadır.
Yazar isimleri: ['Mahmut Fevzi CENGİZ', 'Ömer ÇAKIN']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1114911
Yayın pdf linki: https://dergipark.org.tr/tr/download/article-file/2420626
