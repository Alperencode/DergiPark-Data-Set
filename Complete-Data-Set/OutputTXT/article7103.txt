Makale Başlığı: YEŞİL PAZARLAMA ALGISININ ÇEVREYE DUYARLI ÜRÜNLERİ SATIN ALMAYA ETKİSİNDE SÜRDÜRÜLEBİLİRLİK BİLİNCİNİN ARACILIK ROLÜ
Özet: Dünya topluluğunun küresel sürdürülebilirlik bilinci çağrısına yanıt vermek; çevresel boyutun yanı sıra, sosyal ve ekonomik boyutun da dâhil edilerek, sürece insani bilgi alanlarının entegrasyonunu da gerektirmektedir. Bu motivasyondan hareket ile çalışmanın temel amacı, yeşil pazarlama algısının çevreye duyarlı ürünleri satın almaya etkisini incelemek ve bu etkiye sürdürülebilir bilincin aracılık rolünü belirlemektir. Bu doğrultuda nicel bir araştırma temelinde elde edilen veriler, betimleyici istatistikler, faktör analizi, bağımsız örneklem t-testi ve tek yönlü varyans, (ANOVA) analizi, korelasyon ve regresyon analizleri, gibi istatistiksel teknikler ile analiz edilmiştir. Elde edilen bulgular yeşil pazarlama algısının çevreye duyarlı satın alma faaliyeti üzerinde etkisinin olduğunu, ayrıca sürdürülebilir bilincin, yeşil pazarlama algısının çevreye duyarlı ürün satın alma üzerindeki etkisine kısmi aracılık etkisinin varlığına işaret etmektedir.
Yazar isimleri: ['Filiz ÇAYIRAĞASI']
Yayın Yılı: 30 Haziran 2022
Dergi ismi: Hitit Sosyal Bilimler Dergisi
Yayın sayfa url: https://dergipark.org.tr/tr/pub/hititsbd/issue/70753/1102393
Yayın pdf linki: https://dergipark.org.tr/tr/download/article-file/2369900
