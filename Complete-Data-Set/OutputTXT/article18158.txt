Makale Başlığı: Johann Friedrich Herbart’ın Toplu  Öğretim Anlayışının Sosyal Bilgiler Dersi  Açısından İncelenmesi
Özet: Sosyal Bilgiler dersi bireyin topluma kazandırılmasında önemli bir yere sahiptir. Bu ders sosyalleşme eyleminin, formel olarak gerçekleştirilmesi için tasarlanmıştır. Sosyal Bilgiler dersi ile sosyalleşmeye ilişkin öğeler, çeşitli bilimlerin ortak noktalarından yola çıkılarak bir bütünlük içinde, kaynaştırılarak öğrencilere sunulur. Güncel bir olay olarak 2020 yılında yaşanan Covid-19 salgını, sosyalleşmenin çok önemli bir gereklilik olduğunu göstermiştir. Bu nedenle başarılı bir sosyalleşme için bu amaç için tasarlanmış olan dersin, felsefi alt yapısını oluşturan pedagojik uygulamaları incelemekte yarar olduğu düşünülmektedir. Geçmişe bakıldığında sosyalleşme sürecine yönelik olarak çeşitli deneme ve kuramların geliştirildikleri görülmektedir. Bunların bir kısmı toplu öğretim tasarımıyla da ilgilidir. Bir başka anlatımla bu kuramların, Sosyal Bilgiler dersinin de temelini oluşturdukları söylenebilir. Comenius, Herbart, Decroly, Otto ve Dewey gibi çeşitli eğitimcilerin bu sürecin öncülüğünü yaptıkları anlaşılmaktadır. Bu tasarımcıların eğitim ve toplu öğretim anlayışlarına yoğunlaşmanın, Sosyal Bilgilerin temellerini ortaya çıkarmak açısından yararlı olacağı düşünülmektedir. Söz konusu kuramlardan biri Johann Friedrich Herbart’a aittir. Toplu öğretimi ilk sistemleştiren kişi olarak Herbart’ın eğitim anlayışının incelenmesi, Sosyal Bilgiler açısından da önemli görülmektedir. Bu çalışmada Herbart’ın eğitim anlayışı, sosyalleşme ve Sosyal Bilgiler dersi öğretim tasarımları odağında ele alınmaya çalışılmıştır.
Yazar isimleri: []
Yayın Yılı: 3 Temmuz 2022
Dergi ismi: Educational Academic Research
Yayın sayfa url: https://dergipark.org.tr/tr/pub/education/issue/71128/1142065
Yayın pdf linki: https://dergipark.org.tr/tr/download/article-file/2531445
