Makale Başlığı: Marka Deneyimi Boyutlarının Kozmetik Ürün Satın Alma Boyutlarına Etkisi: Flormar ve Mac Markalarının Karşılaştırılması
Özet: Kozmetik ürün tercihlerinde tüketiciler, ürünlerden bekledikleri faydaları değerlendirmekte ve ona göre satın alma gerçekleştirmektelerdir. Kozmetik firmaları ise, tüketicilerin bu değerlendirmelerine uygun pazarlama faaliyetleri sürdürmektelerdir. Öte yandan, günümüzde tüketicilerin ürün satın alma tercihlerinde sadece fonksiyonel faydalar değil, aynı zamanda yaşadıkları deneyimler de önemli olmaktadır. Bu çalışmada kozmetik sektöründe faaliyet gösteren firmaların pazarlama faaliyetlerini yakından ilgilendirecek bir konu olan, marka deneyimi boyutlarının kozmetik ürün satın alma boyutlarına olan etkisi incelenmiştir. Araştırmada M.A.C ve Flormar markaları kullanılmış, 200 adet Flormar ve 200 adet M.A.C anketlerinden elde edilen toplam 400 adet anket verileri analiz edilerek ayrı ayrı yorumlanmıştır. 4 boyut ve 12 ifadeden oluşan marka deneyimi ölçeği ve 3 boyut 13 ifadeden oluşan kozmetik ürün satın alma boyutları ölçeği kullanılmıştır. Oluşturulan hipotezler yapısal eşitlik modellemesi kullanılarak test edilmiştir. Analizler neticesinde marka deneyiminin duyusal ve duygusal boyutunun kozmetik ürün satın alma boyutları üzerinde etkisi olduğu sonucuna ulaşılmıştır.
Yazar isimleri: ['Gözde SULA AVERBEK', 'Nurettin Ozan BAKIR']
Yayın Yılı: 28 Haziran 2022
Dergi ismi: Aurum Sosyal Bilimler Dergisi
Yayın sayfa url: https://dergipark.org.tr/tr/pub/aurum/issue/70478/1085162
Yayın pdf linki: https://dergipark.org.tr/tr/download/article-file/2299415
