Makale Başlığı: Yüz Maskesi ile Maksiller Protraksiyon Üzerine Yapılmış Sonlu Elemanlar Analiz Çalışmalarının Değerlendirilmesi
Özet: İskeletsel Sınıf 3 maloklüzyonlar, özel tedavi planlamaları ve uzun süreli takipler gerektiren zorlu ortodontik problemlerdir. Maksillanın gelişim yetersizliğine bağlı olarak gelişen iskeletsel Sınıf 3 maloklüzyonların tedavisinde kullanılan yüz maskesi apareyi, çeşitli modifikasyonlarla çene ortopedisi alanında uzun yıllardır sıklıkla kullanılmaktadır. Yüz maskesi apareyinin ağız dışı kısmı, ağız içi ankraj üniteleriyle dişlere ve kemik yapılara bağlanır ve bu ünitelerin tasarımları, protraksiyon kuvvetinin uygulama yönü, açısı, kuvvet büyüklüğü gibi faktörler tedavi sonuçlarını etkileyen önemli parametrelerdir. Bu noktada sonlu elemanlar analiz yöntemi, apareylerin kraniyofasiyal bölgedeki etkilerini, tedaviler sonucunda oluşabilecek stres ve yer değiştirme değerlerini sağlayarak mühendisliği tıp ile birleştirebilmektedir. Herhangi bir yan etki oluşturmadan, uygulanabilecek en iyi maksiller protraksiyon protokolünü tespit etme amacıyla yapılmış sonlu elemanlar analiz çalışmaları literatürde bulunmaktadır. Bu çalışmada ise, yüz maskesine bağlı maksiller protraksiyonun tedavisi ile ilgili daha önce yayınlanmış sonlu elemanlar analiz yöntemi çalışmaları derlenmiş ve değerlendirilmiştir.
Yazar isimleri: ['Başak ARSLAN', 'Cumhur TUNCER']
Yayın Yılı: 31 Ağustos 2022
Dergi ismi: Necmettin Erbakan Üniversitesi Diş Hekimliği Dergisi
Yayın sayfa url: https://dergipark.org.tr/tr/pub/neudhfdergisi/issue/72415/1100295
Yayın pdf linki: https://dergipark.org.tr/tr/download/article-file/2361241
