Makale Başlığı: TÜRKİYE’DE MEDYA OKURYAZARLIĞI KONUSUNDA YAPILMIŞ OLAN LİSANSÜSTÜ TEZ ÇALIŞMALARI ÜZERİNE BİR ARAŞTIRMA
Özet: Multidisipliner yapısı ile birçok farklı alanın çalışma konusu haline gelen medya okuryazarlığı kavramı özellikle son yıllarda üzerine çokça araştırma ve çalışmanın yapıldığı bir alan haline gelmiştir. Öyle ki lisansüstü eğitim çalışmalarında gerek yüksek lisans gerekse doktora aşamasında medya okuryazarlığı konusunda yazılan tezlerin hızla artış göstermesi bu alanın artan önemini ve araştırmacıların bu alana olan ilgisini ortaya koymaktadır. Son on yılda medyanın insanlar üzerindeki etkisi de göz önüne alındığında bu alanda yapılan çalışmalar güncelliğini ve önemini korumaktadır. Bu amaçla çalışmamızda Türkiye’de ‘medya okuryazarlığı’ alanında yapılmış olan lisansüstü tezler, içerik analizi yöntemi kullanarak incelenecektir. Araştırma materyali olarak, Yüksek Öğretim Kurumu’nun tez merkezinde erişime açık/izinli tezler kullanılacaktır. Arama butonuna ‘medya okuryazarlığı’ kavramı yazılarak, tezler araştırma bağlamında taranacaktır. Araştırmanın amacı, medya okuryazarlığı alanında yapılan lisansüstü çalışmalara dair veriler elde ederek çalışmaların hangi disiplinlerde yoğunlaştığını, konularını, yöntemlerini ve hangi yönüyle ele alındığını ortaya koymaktır. Bu bağlamda medya okuryazarlığı alanına dair elde edilen verilerin ileriki süreçte yapılan çalışmalara katkı sağlaması hedeflenmektedir.
Yazar isimleri: ['A. Bahadır DARI']
Yayın Yılı: 6 Ekim 2022
Dergi ismi: Anadolu Akademi Sosyal Bilimler Dergisi
Yayın sayfa url: https://dergipark.org.tr/tr/pub/anadoluakademi/issue/72937/1185391
Yayın pdf linki: https://dergipark.org.tr/tr/download/article-file/2693289
