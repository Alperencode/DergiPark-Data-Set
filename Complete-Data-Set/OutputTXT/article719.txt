Makale Başlığı: Beslenme ve Sağlık İçin Kara Mürver’in (Sambucus nigra L.) Önemi: Biyolojik Aktiviteleri
Özet: Kara mürver (Sambucus nigra L.) protein, serbest ve konjuge amino asit formları, doymamış yağ asitleri, lif fraksiyonları, vitaminler, antioksidanlar ve mineraller bakımından zengindir. Zengin içeriği sebebiyle günümüzde çok amaçlı gıdalarda ve besin takviyesi olarak kullanılmaktadır. Kara mürverin, hem çiçekleri hem de meyveleri geleneksel tıpta profilaktik ve tedavi amaçlı olarak kullanılmaktadır. Kara mürver çiçeklerinden elde edilen en önemli polifenol grubu klorojenik asitler ve kumaroilkinik asitlerdir. Fenolik asitler ve flavonoidler açısından oldukça zengindir. Kara mürver yüksek antosiyanin barındırmaktadır. Antosiyoninler doğal antioksidanlardır. Ayrıca antosiyoninler antikanserojen, immün sistem uyarıcı, antialerjik, antibakteriyel ve antiviral özellik gösterirler. Kara mürverin iyileştirici özellikleri güçlü bir antioksidan etki göstermesi ile karakterizedir. Bu durum serbest radikalleri ortadan kaldırabilen ve insan vücudunda olumsuz etkiler gösteren oksidatif stresi önleyebilen fenolik bileşiklerin varlığı ile ilişkilidir. Kara mürverlerin önemli anti-mikrobiyal etkiye sahip olduğu bilinmektedir. Kara mürver, hem sağlık hem de hastalık durumunda savunma mekanizmalarını düzenleme etkisi göstermektedir. Bağışıklık sistemi aktivasyonunda ve iltihaplanma sürecinde faydalı olabileceğini bilinmektedir. Kara mürverden elde edilen polifenolik özüt, kalp-damar sağlığı için koruyucu etkilere sahiptir. Bu derleme çalışmasında kara mürverin antioksidan aktivitesi, antikanserojen, antidiüretik, antimikrobiyal ve kardiyovasküler etkileri gibi biyolojik özellikleri sunulmuştur.
Yazar isimleri: ['Muhammet DOĞAN']
Yayın Yılı: 30 Haziran 2022
Dergi ismi: Akademik Platform Helal Yaşam Dergisi
Yayın sayfa url: https://dergipark.org.tr/tr/pub/apjhls/issue/70761/1052398
Yayın pdf linki: https://dergipark.org.tr/tr/download/article-file/2171065
