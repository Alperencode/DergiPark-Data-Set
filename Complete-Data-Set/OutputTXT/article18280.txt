Makale Başlığı: YEŞİL ÜRÜN SATIN ALMA NİYETİ ÖNCÜLLERİ ÜZERİNE BİR META-ANALİTİK DERLEME: GENİŞLETİLMİŞ BİR PDT YAKLAŞIMI
Özet: Tüketicilerin çevre ile ilgili konulara karşı ilgisinin büyümesi nedeniyle, önemli sayıda çalışma yeşil ürün satın alma niyetinin belirleyici faktörlerini anlamaya yönelik yapılmıştır; bu durum konu üzerine olan ampirik araştırmaların bütününü sayısal bir şekilde sentezleme ihtiyacını ortaya koymaktadır. Bu anlamda, bu çalışmanın ana amacı, planlanmış davranış teorisini genişleterek, yeşil ürün satın alma niyeti ve öncülleri üzerine olan ampirik bulguların meta analizini yapmaktır. Meta-analitik araştırma 39 000’den fazla tüketiciye dayanan (N = 39 253) 235 etki büyüklüğü üzerinde gerçekleştirilmiştir. Meta-analiz bulguları yeşil ürün satın alma niyetinin en güçlü şekilde ürüne/markaya karşı tutumdan, bunu takiben sırasıyla marka güveni ve öz kimlikten etkilendiğini göstermektedir. Bu araştırma, yeşil ürün satın alma niyeti belirleyicileri üzerine olan parçalı ampirik kanıtları sentezleyerek ve birleştirerek ilgili literatüre önemli ölçüde katkı sağlamaktadır.
Yazar isimleri: ['İlayda İPEK', 'Banu DEMİREL', 'Burcu İLTER', 'Emel KURUOĞLU KANDEMİR']
Yayın Yılı: 1 Haziran 2022
Dergi ismi: Beykoz Akademi Dergisi
Yayın sayfa url: https://dergipark.org.tr/tr/pub/beykozad/issue/71287/950960
Yayın pdf linki: https://dergipark.org.tr/tr/download/article-file/1818469
