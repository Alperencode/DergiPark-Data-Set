Makale Başlığı: Deneysel Morfin Bağımlılığının ve Morfin Çekilmesinin Mesane Düz Kas Kontraksiyonuna Etkisi
Özet: Morfinin renal fonksiyonlar ve mesane üzerine etkileri araştırılmış olmakla birlikte morfinin uzun süreli kullanımı sonucu oluşan bağımlılık ve buna bağlı yoksunluk sendromunun mesane üzerinde farklı etki oluşturup oluşturmadığı henüz çalışılmamıştır. Bu çalışmanın amacı, morfin bağımlılığının ve morfin yoksunluğunun mesane düz kası üzerine olan etkisini araştırmaktır.Çalışmaya alınan yetişkin erkek Wistar-Albino ratlar (n:30) rastgele 3 gruba ayrıldı. Kontrol grubuna 7 gün boyunca 10 mg/kg %0.9 NaCl çözeltisi cilt altı yoldan enjekte edildi. Benzer şekilde, morfin ve morfin yoksunluğu grubuna ise 10 mg/kg morfin verildi. Son enjeksiyondan 2 saat sonra morfin yoksunluğu grubuna intraperitoneal yoldan 3 mg/kg nalokson verilirken, kontrol ve morfin gruplarına %0.9 NaCl verildi ve yarım saat boyunca hayvanların davranışları gözlendi. Sonrasında ise izole organ banyosunda gerimlerini kaydetmek amacıyla hayvanların mesaneleri ayrıldı. Morfin çekilmesi grubundaki sıçanlarda morfin yoksunluk davranışları gözlemlenmiştir. Grupların mesane kontraksiyonları incelendiğinde ise gerim değerleri arasında istatistiksel olarak anlamlı bir farklılık bulunmamıştır (p>0.05). Sonuç olarak, morfin bağımlılığı oluşturulmuş sıçanlarda yapılan çalışma sonucunda morfin bağımlılığı ya da morfin yoksunluğunun mesane kontraksiyonlarını etkilemediği görülmüştür.
Yazar isimleri: []
Yayın Yılı: 16 Haziran 2022
Dergi ismi: Current Research and Reviews in Psychology and Psychiatry
Yayın sayfa url: https://dergipark.org.tr/tr/pub/crrpp/issue/70345/1132212
Yayın pdf linki: https://dergipark.org.tr/tr/download/article-file/2493424
