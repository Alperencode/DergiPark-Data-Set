Makale Başlığı: PROSOSYAL MOTİVASYONUN ZORUNLU VATANDAŞLIK DAVRANIŞI İLE TÜKENMİŞLİK ARASINDAKİ İLİŞKİYE DÜZENLEYİCİ ETKİSİ
Özet: Zorunlu vatandaşlık davranışının görece az çalışılmış bir konu olması nedeniyle literatürde yapılan araştırmalar zorunlu vatandaşlık davranışından ziyade örgütsel vatandaşlık davranışına yoğunlaşmıştır. Örgütsel başarı üzerinde olumlu etkisi olması beklenen vatandaşlık davranışlarının işverenlerin veya yönetimin baskısı altında zorunlu vatandaşlık davranışlarına dönüştürülmesi hem çalışanlar hem de kuruluşlar için çok sayıda olumsuz sonuç doğurmaktadır. Büyük kaynaklara ve güce sahip birçok kuruluş, çalışanın iş sürecine zorunlu sorumluluklar yükleyerek, fazla mesai ve fedakarlıklara, zorlayarak daha fazla psikolojik baskı hissetmelerine neden olmaktadır. Bu çalışma zorunlu vatandaşlık, tükenmişlik ve prososyal motivasyon arasındaki ilişkiyi aynı anda değerlendiren ilk çalışmalardan biridir. Tekstil sektöründe çalışan 432 katılımcıdan kolayda örnekleme yöntemiyle internet üzerinden veri toplanmıştır. Hipotezleri test etmek amacıyla korelasyon, regresyon ve düzenleyici etki analizi yapılmıştır. Zorunlu vatandaşlık davranışının tükenmişlik üzerinde pozitif etkisi bulunmaktadır ve prososyal motivasyonun, zorunlu vatandaşlık davranışının tükenmişlik üzerindeki pozitif etkisini azaltmak yoluyla bu ilişkiyi düzenlediği tespit edilmiştir.
Yazar isimleri: ['Süleyman Cem BOZDOĞAN']
Yayın Yılı: 30 Haziran 2022
Dergi ismi: Hatay Mustafa Kemal Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/hmkusbed/issue/70758/1065720
Yayın pdf linki: https://dergipark.org.tr/tr/download/article-file/2223197
