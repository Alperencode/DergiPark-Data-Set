Makale Başlığı: Haşhaş (Papaver somniferum L.) Çeşit ve F1 Melezlerinin Verim ve Verim Özelliklerinin Belirlenmesi
Özet: Bu çalışma, haşhaş (Papaver somniferum L.) çeşitlerinin melezlenmesiyle elde edilen F₁ melezleri ve ebeveynlerinin verim ve verim özelliklerini tespit etmek amacıyla yapılmıştır.  Araştırmada bitki materyali olarak Tınaztepe, Ofis 96, Afyon 95, Çelikoğlu, Ofis 8, Ofis 4 (Line) ve Ofis 1, Ofis 2 (Tester) haşhaş çeşitleri kullanılmıştır. Denemede ebeveyn ve F1 melez kombinasyonların ekimleri 2021 yılında sonbaharda Tesadüf Blokları Deneme Desenine göre 3 tekrarlamalı olarak yapılmıştır. Araştırma Yozgat Bozok Üniversitesi, Tarımsal Araştırma ve Uygulama deneme tarlasında yürütülmüştür. İncelenen özelliklerde melez kombinasyonların ortalama değerleri ebeveynlere göre daha yüksek bulunmuştur. Çalışma sonucunda, ebeveyn ve F1 melez kombinasyonların bitki boyu 63.41-110.00 cm, kapsül tepecik sayısı 9.65-12.30 adet, kapsül uzunluğu 26.07-49.83 mm,  kapsül genişliği 25.10-46.77 mm,  kapsül verimi 1068.7-1583.3 kg ha-1 ve tohum verimi 1009.0-1615.3 kg ha-1 arasında bulunmuştur. Sonuç olarak ebeveynlerde Tınaztepe ve Çelikoğlu çeşitleri, melez kombinasyonlarında ise Çelikoğlu x Ofis 1, Çelikoğlu x Ofis 2, Tınaztepe x Ofis 2, Ofis 4 x Ofis 2, Ofis 96 x Ofis 2 diğerlerine göre daha üstün melezler olarak belirlenmiştir.
Yazar isimleri: ['Levent YAZİCİ', 'Güngör YILMAZ']
Yayın Yılı: 18 Ekim 2022
Dergi ismi: Türk Tarım ve Doğa Bilimleri Dergisi
Yayın sayfa url: https://dergipark.org.tr/tr/pub/turkjans/issue/73036/1166303
Yayın pdf linki: https://dergipark.org.tr/tr/download/article-file/2613283
