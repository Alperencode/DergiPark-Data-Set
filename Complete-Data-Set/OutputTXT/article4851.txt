Makale Başlığı: 1983 Genel Seçimleri ve Anavatan Partisi
Özet: 1983 genel seçimleri, 12 Eylül 1980 darbesi sonrası yapılan ilk seçimdir. Türk siyasal hayatında en yenilikçi, en modern, ilk seçim kampanyası 1983 seçimlerinde yaşanmıştır. 1983 genel seçimlerine Milliyetçi Demokrasi Partisi, Halkçı Parti ve Anavatan Partisi katıldı ve Turgut Özal liderliğinde Anavatan Partisi, tek başına iktidara geldi. Böylece Anavatan Partisi, kurulduktan sonra yapılan ilk genel seçimde, iktidara gelen ilk parti oldu. Bu çalışmada, 1983 genel seçimlerinde Anavatan Partisi’nin başarısının nedenleri ele alındı. Anavatan Partisi’nin başarısında Turgut Özal’ın kişisel özellikleriyle diğer liderlere göre önde olması, yüz yüze seçim stratejisinin izlenmesi, halkın talepleri doğrultusunda bir seçim kampanyasının izlenmesi, gazete ilanı, mahalle gezileri, özel toplantılar, video kaset gibi farklı kampanya araçlarına yer verilmesi, uzlaşmaya dayalı bir siyasi üslup kullanılması, ekonomik politikalarının, hizmete dayalı politika anlayışının ön planda tutulması ve ekonomik çözüm önerilerinin halka sunulması, Milliyetçi Demokrasi Partisi, Halkçı Parti, Anavatan Partisi dışındaki partilerin, 1983 seçimlerine katılamaması gibi faktörlerin etkili olduğu sonucuna ulaşıldı.
Yazar isimleri: ['Hüseyin ÇAVUŞOĞLU']
Yayın Yılı: 24 Haziran 2022
Dergi ismi: Ekonomi İşletme Siyaset ve Uluslararası İlişkiler Dergisi
Yayın sayfa url: https://dergipark.org.tr/tr/pub/kkujebpir/issue/70509/964174
Yayın pdf linki: https://dergipark.org.tr/tr/download/article-file/1865436
