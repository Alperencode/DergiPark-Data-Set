Makale Başlığı: Açık Kaynaklı Görsel Programlama Yazılımı Aracılığıyla YBM Platformunun Yeteneklerini Geliştirme: Doğrudan Modelden Alınan Mahal Bitirmeleriyle Mahal Listesinin Oluşturulması
Özet: Bu çalışmada, YBM platformlarından biri olan Autodesk Revit ile mimari modelden mahal listesi oluşturulması ele alınmaktadır. Autodesk Revit ile mahal listesi oluşturmada temel olarak iki yöntem kullanılmaktadır. Bu yöntemlerden ilkinde tüm bitirmeler mahal listesine elle yazılabilmektedir. Yazılan bitirmeler açılır listeden farklı mahaller için seçilebilmektedir. Diğer yöntem; anahtar tablo (key schedule) yöntemine dayanmaktadır. Islak hacimler, depolar gibi mahal tipleri mahal bitirmelerine göre oluşturulmaktadır. Ardından uygun mahal tipleri mahal listesinin doldurulması için seçilmektedir. Ancak her iki yöntemde de mahali çevreleyen elemanların bitirmeleri doğrudan modelden alınamamaktadır. Mahal bitirmelerinin modelden bağımsız yazılması hatalara sebep olabilmektedir. Ayrıca, mahal bitirmelerinde yapılan değişiklikler kişisel çabalarla takip edilmeli ve düzeltilmelidir. Çözüm, açık kaynaklı görsel programlama yazılımı olan Dynamo’nun kullanımıyla mahal bitirmelerinin doğrudan modelden elde edilmesi ve bu bitirmelerin mahal listesine yazılmasıdır. Bu amaçla oluşturulan Dynamo komut dizisinde Dynamo için geliştirilen paketler de (Clockwork ve archilab) kullanılmıştır. Geliştirilen Dynamo komut dizisi basitten karmaşığa doğru oluşturulan deneme modeli üzerinde sınanmış ve komut dizisinin çalışma sınırları ortaya konmuştur. Ardından, oluşturulan Dynamo komut dizisi iki katlı örnek konut yapısı üzerinde denenmiştir. Konut modelinde yapılan denemelerde mahal listesine mahal bitirmeleri yazılabilmiştir.
Yazar isimleri: ['Kadir Emre BAKIR']
Yayın Yılı: 26 Temmuz 2022
Dergi ismi: Yapı Bilgi Modelleme
Yayın sayfa url: https://dergipark.org.tr/tr/pub/ybm/issue/70322/975911
Yayın pdf linki: https://dergipark.org.tr/tr/download/article-file/1897604
