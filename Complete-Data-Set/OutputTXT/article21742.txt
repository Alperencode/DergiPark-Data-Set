Makale Başlığı: 5. Sınıf Öğrencilerinin Sosyal Bilgiler Dersine İlişkin Bilişsel Yapılarının İncelenmesi
Özet: Bu araştırmada beşinci sınıf öğrencilerinin sosyal bilgiler dersine ilişkin bilgilerinin ve bilişsel yapılarının ortaya çıkarılması amaçlanmıştır. Tarama modeliyle desenlenen bu araştırmanın verilerini toplamak için kelime ilişkilendirme testi kullanılmıştır. Araştırmaya 2021-2022 eğitim öğretim yılı güz döneminde Kayseri ilinde bulunan bir devlet ortaokulunda öğrenim gören 81 beşinci sınıf öğrencisi katılmıştır. Kelime ilişkilendirme testinde sosyal bilgiler dersi anahtar kavramı kullanılmıştır. Elde edilen veriler içerik analizi ile analiz edilerek üç kategori oluşturulmuştur. Her kategorideki cevap kelimelerin frekansları hesaplanarak tablo haline getirilmiş ve kesme noktaları belirlenerek kavram ağları oluşturulmuştur. Araştırma sonucunda öğrenciler sosyal bilgiler dersi kavramını “Uygarlıklar; Rol, hak ve sorumluluklarımız; Milli Kültür” bağlamında ilişkilendirmişlerdir. Araştırmada katılımcıların sosyal bilgiler kavramına ilişkin en çok “Haklarımız” sözcüğünü tekrarladıkları görülmüştür. Öğrencilerin söz konusu kavramla ilgili olarak kelimeler düzeyinde ilişki kurabildikleri hâlde cümle düzeyinde yeterli düzeyde ilişki kuramadıkları ve kavram yanılgılarına sahip oldukları ortaya çıkmıştır.
Yazar isimleri: ['Kerem BOZDOĞAN']
Yayın Yılı: 28 Mayıs 2022
Dergi ismi: Türkiye Bilimsel Araştırmalar Dergisi
Yayın sayfa url: https://dergipark.org.tr/tr/pub/tubad/issue/70039/1091364
Yayın pdf linki: https://dergipark.org.tr/tr/download/article-file/2324217
