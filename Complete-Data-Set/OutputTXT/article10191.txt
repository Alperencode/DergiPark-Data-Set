Makale Başlığı: Türkiye’de Farklı Eğitim Düzeylerinde Biyoteknoloji Eğitiminin Önemi
Özet: Bilim ve teknolojideki sürekli görülen ilerlemeler sonucunda her temel bilimde olduğu gibi biyoloji alanında da uygulamaya yönelik, teknolojik cihaz ve metodları daha sık ve verimli kullanan alt bilim dalları ortaya çıkmıştır. Biyoteknoloji’de bunlardan biridir. Bilindiği üzere biyoloji canlı bilimidir ve başta insan faydasına yönelik olarak biyoteknoloji yardımıyla sağlık bilimlerinden gıda veya ziraat endüstirisine kadar çok geniş yelpazede biyolojik materyaller temel alınarak pek çok yenilik keşfedilmiş ve icat edilmiştir. Kimi bilim insanlarına göre biyoteknoloji gelecek yüzyılın en önemli bilim konusu olarak görülmektedir. Hal böyleyken söz konusu bilim alanına yönelik yapılan yatırımlar ve araştırmalara verilen değerin yanında, farklı eğitim düzeylerindeki öğrencilere bu konuda verilen eğitim kalitesi de önemlidir. Mevcut revizyon çalışmamızın da amacı bu doğrultuda ülkemizde biyoteknoloji eğitimine verilen önemi değerlendirmek ve genel olarak farklı eğitim düzeylerindeki öğrencilerin biyoteknoloji hakkındaki bilgi ve tutumlarını analiz etmektir.
Yazar isimleri: ['Canan SEVİMLİ GÜR', 'Ahmet ÖZ']
Yayın Yılı: 30 Haziran 2022
Dergi ismi: Karaelmas Eğitim Bilimleri Dergisi
Yayın sayfa url: https://dergipark.org.tr/tr/pub/kebd/issue/70876/1085033
Yayın pdf linki: https://dergipark.org.tr/tr/download/article-file/2298947
