Makale Başlığı: BİREYSEL EMEKLİLİK SİSTEMİ YATIRIMCI PORTFÖYLERİNİN İNCELENMESİ
Özet: Bu çalışmada Türkiye'deki emeklilik planı yatırımcılarının yatırım tercihleri, portföy dağılımları ve getirileri, yüksek kapsamlı idari verilerle, Aralık 2019 ay sonu değerleri ile ampirik olarak analiz edilmiştir. Prim ödemeli emeklilik planı yatırımcılarının portföy tercihlerini analiz edebilmek amacıyla, portföylerdeki hisse senetleri, borçlanma araçları ve standart fonlar üzerindeki yoğunlaşmalar incelenmiştir. Sonuçlar, emeklilik portföylerinde; hisse senetleri, borçlanma araçları ve standart fonların ağırlıklarının heterojen olduğunu göstermektedir. Ancak portföy getirileri için bu tespit geçerli değildir. Ayrıca, emeklilik birikimlerinin miktarlarında yüksek bir eşitsizlik gözlenmektedir. Portföyler içerisinde yer alan hisse senedi fonlarının ağırlıklarının da çok küçük olduğu tespit edilmiştir. Borçlanma araçlarının fon ağırlıkları daha yüksek olsa da, bu durum borçlanma araçları için de geçerlidir. Bunun aksine, portföylerde standart fonlarının portföy ağırlıklarının, hisse senedi ve sabit getirili fonlara göre çok yüksek tespit edilmiştir. Bu sonuçlar, Türk emeklilik yatırımcılarının standart fonlara bağlılığının yaygın olduğunu göstermektedir. Bu durum ABD ve İsveç gibi bazı gelişmiş ülkelere odaklanan literatürle paralellik göstermektedir.
Yazar isimleri: ['Güzhan GÜLAY']
Yayın Yılı: 19 Ekim 2022
Dergi ismi: Gaziantep Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/jss/issue/73087/1173525
Yayın pdf linki: https://dergipark.org.tr/tr/download/article-file/2643313
