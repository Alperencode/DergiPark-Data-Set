Makale Başlığı: Türkiye Muğla İlindeki Çam Balı Arılıkları için Doğal Afet Riskinin Değerlendirilmesi
Özet: Muğla ili dünya toplam çam balı üretiminin %90'ına sahip olduğu için verimliliğin sağlanması, arılık lokasyonları için önlemlerin belirlenmesi ve risklerin önceden tahmin edilmesini gerektirmektedir. Orman yangını ve sel gibi doğal afetlerin önceden tahmin edilmesi, verimliliğin sürdürülmesinde ve ekonomik kayıpların tahmin edilmesinde hayati öneme sahiptir. Muğla ili, yoğun orman örtüsü nedeniyle yüksek bir orman yangını potansiyeline sahiptir ve her yıl yaklaşık 200 orman yangını meydana gelmektedir. Çam balı için ormanlarda yüksek miktarda (yaklaşık 15.000) arılık yeri bulunduğundan, orman yangınları arılıkları tehdit eden ana faktörlerden biridir. Öte yandan, ilde tüm koloniyi yok ederek arı kovanı yerlerini tehdit eden yüksek sel oluşum oranı (yılda 20 adet) bulunmaktadır. Bu çalışmada, Orman Yangını Risk İndeksi (FFRI) ve Taşkın Tehlike Risk İndeksi (FHRI) uygulanarak, arılık lokasyonları için sigorta sürecine rehberlik edecek Arılık Lokasyonları Risk İndeksi (ALRI) gerçekleştirilmiştir. Sonuç olarak, çalışma alanının 1533.40 ha (%11.82)'si arılık yerleri için aşırı riskli bölgeler olarak belirlenmiştir. Sonuçlar 1454 orman yangın yeri ve Eşen, Dalaman, Sarıçay, Akçay, Kamiişdere ve Namnam nehirlerinin sel tehlikesine yüksek derecede duyarlı olduğu belirtilen 20 taşkın tehlikesi yeri ile doğrulanmıştır.
Yazar isimleri: ['Fatih SARI']
Yayın Yılı: 30 Temmuz 2022
Dergi ismi: Doğal Afetler ve Çevre Dergisi
Yayın sayfa url: http://dacd.artvin.edu.tr/tr/pub/issue/71418/1009499
Yayın pdf linki: https://dergipark.org.tr/tr/download/article-file/2026243
