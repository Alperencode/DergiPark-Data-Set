Makale Başlığı: Meşhur Mu‘tezilî ve Sünnî Müfessirlerin Rü‘yetullâh  Meselesine Bakışı
Özet: Ehl-i Sünnet ve Mu‘tezile arasında en fazla tartışılan konulardan biri de rü‘yetullâh meselesidir. Her iki tarafın da Allah tasavvurunu anlamak için bariz bir örnek olan bu konu tefsirlere de yansıyarak müfessirler arasında büyük tartışmaların yaşanmasına sebebiyet vermiştir. Bu tartışmalar, genel itibariyle Allah’ın dünyada ya da âhirette görülmesinin mümkün olup olmadığı, görmeyi mümkün kılan şartlar ve O’nu görmenin nasıl olacağı vb. konularda yoğunlaşmıştır. Bu makalede meşhur Mu’tezilî müfessirlerden Kâdî Abdülcebbâr ve Zemahşerî ile Mâtürîdî, Nesefî, Râzî gibi Sünnî müfessirlerin rü‘yetullâh konusu ile ilgili nasları nasıl yorumladıklarına yer verilmiş ve makalenin temelini oluşturan bu yorumlar değerlendirmeye tabi tutulmuştur. Gerek Mu’tezilî gerekse Sünnî müfessirler âyetleri yorumlamada mezhebî bağlılıklarını yansıtmıştır. Her mezhep mensubu müfessir rü‘yetullâh ile ilgili âyetlerin yorumlanmasında her ne kadar ön kabullerinden sıyrılıp objektif olma amacı taşıyor olsalar da yaptıkları yorumlarda mezhebî aidiyetin daha belirgin olduğu görülmektedir. Ayrıca rü‘yetullâh konusu, mezhebî aidiyetin tefsirler üzerinde etki derecesini göstermesi açısından önem arz etmektedir.
Yazar isimleri: ['Mustafa DEMİR']
Yayın Yılı: 30 Kasım 2022
Dergi ismi: Sırat
Yayın sayfa url: https://dergipark.org.tr/tr/pub/sirat/issue/73570/1153276
Yayın pdf linki: https://dergipark.org.tr/tr/download/article-file/2572860
