Makale Başlığı: Sınıf İçi Ölçme: Biçimlendirici Durum Belirlemenin Psikolojik ve Kuramsal Temelleri
Özet: Bilişsel yaklaşımda öğrenme ve öğretime ilişkin yapılan tanımların değişmesi sınıf içi ölçme uygulamalarının doğasında da bazı değişmeler meydana getirmiştir. Bu önemli değişimlerden biri ölçülen becerilerin ve madde yapılarının değişmesi olmuştur. Ölçme uygulamalarında birbiriyle bağlantısız bilgi parçalarının hatırlanması ve basit anlamayı ölçen maddelerden çok, her konu alanındaki önemli bilgi ve becerilerin daha iyi biçimde temsil edilmesini ve öğrencilerin düşünme süreçlerine ilişkin zengin bilgi ve kanıtların elde edilmesini sağlayan maddeler ve görevler kullanılmaya başlanmıştır. İkinci önemli değişim ise öğretmenlerin ve öğrencilerin sınıf içi durum belirleme uygulamalarını kullanım amaçlarında ve biçimlerinde meydana gelmiştir. Ölçme uygulamalarında ölçülen beceriler ve kullanılan madde yapılarında gözlenen değişimlere ilişkin rehberlik eden kaynaklar ulusal alan yazında sınırlı sayıda da olsa bulunmaktadır. Ancak, sınıf içi durum belirleme uygulamalarının kullanım amaçlarında ve biçimlerinde meydana gelen değişimlere ve sınıf içinde durum belirlemelerin etkili biçimde nasıl uygulanacağına ilişkin bilgi sağlayan kaynaklar ulusal alan yazında hala çok yetersizdir. Bu nedenle, bu çalışmada sınıf içi durum belirleme uygulamalarının öğrencilerin öğrenmelerini, güdülenmelerini ve öz düzenleme becerilerini geliştirmek amacıyla kullanımına yol gösterici olacak bilgilerin ortaya koyulması amaçlanmıştır.
Yazar isimleri: ['Seval KULA KARTAL']
Yayın Yılı: 29 Kasım 2022
Dergi ismi: International Journal of Assessment Tools in Education
Yayın sayfa url: https://dergipark.org.tr/tr/pub/ijate/issue/72890/1127958
Yayın pdf linki: https://dergipark.org.tr/tr/download/article-file/2474848
