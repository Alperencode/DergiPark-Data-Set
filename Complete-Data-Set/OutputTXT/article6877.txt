Makale Başlığı: YouTube® Platformunda Sunulan El Yapımı Maske Videolarının COVID-19 Pandemisinde Güvenilirliği
Özet: Giriş: Bu çalışmada YouTube® üzerinden yayınlanan el yapımı maskeler ile ilgili eğitici videoların Hastalık Kontrol ve Önleme Merkezleri (CDC) ve Dünya Sağlık Örgütü (WHO) tarafından yayınlanan kriterlere uygun olup olmadığını belirlemeyi amaçladık.Gereç ve Yöntem: Bu çalışmada, 01 Ocak 2020 - 01 Nisan 2020 tarihleri arasında YouTube®'da “DIY mask, handmade mask, fabric mask” anahtar kelimeleri ile yapılan arama sonucunda elde edilen 184 video incelenmiştir. Videolar WHO ve CDC tarafından önerilen kriterlere göre kategorilere ayrılmıştır. Toplam üye, görüntüleme, beğenme, beğenmeme, yapılan yorumlar, video kaynakları ve yükleme tarihi gibi izleyici parametreleri değerlendirildi.Bulgular: El yapımı maskelerle ilgili eğitici YouTube® videolarının %66,8'i (n=123) zanaat-kendin yap-eğitici sayfalar tarafından yüklendiği, %57.1'inin  (n=105) dikiş yöntemini içerdiği, %97,3'ünün (n=179) uygun olmayan malzeme içerdiği saptandı. Videoların %98,4'ünün (n=181) CDC direktiflerine uygun olmadığı, %99,5'inde (n=183) sıvıya dayanıklı olmayan malzeme kullandığı, %78,3'ünde (n=144) ağza temas edecek şekilde yapılan maskeler içerdiği ve %95,7'sinde % (n=176) yüz ve maske arasında boşluklar içeriyordu.Sonuç: YouTube®'da yayınlanan el yapımı maskeler hakkındaki videoların güvenilir bilgi kaynağı olmadıkları saptandı.
Yazar isimleri: ['Ayşenur TURAN', 'Cihan KAYA']
Yayın Yılı: 30 Eylül 2021
Dergi ismi: Haliç Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/husagbilder/issue/65424/966789
Yayın pdf linki: https://dergipark.org.tr/tr/download/article-file/1869209
