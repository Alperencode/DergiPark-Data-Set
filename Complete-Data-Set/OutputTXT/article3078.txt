Makale Başlığı: Yabani Rokanın protein verimi ve verim unsurları ile besin element içerikleri arasındaki ilişkiler
Özet: Günümüzde değişen iklim şartlarına adapte olabilecek potansiyele sahip olan yabani rokanın (D. tenuifolia (L.) DC), sebze, tıbbi bitki, yağ bitkisi, yem bitkisi olarak kullanımı söz konusudur. Ayrıca sahip olduğu bitkisel özellikleri ile su erozyonu olan bölgelerde hızlı bitki örtüsü geliştirerek toprak ve su korumasında faydalanabileceğimiz bitki türlerindendir. Hızla değişen iklim şartlarında, sürdürülebilir bir tarımı sağlayabilecek bitkilerin ıslahının daha kısa sürede yapılabilmesi için verim ile arasında ilişki bulunan özelliklerin tespit edilmesi gerekir. Bu sebeple, bu çalışmada 2015-2016 yıllarında Konya şartlarında Tesadüf Blokları Deneme Desenine göre üç tekerrürlü olarak üç farklı sıra arlığında yabani roka yem bitkisi olarak kullanım amacıyla yetiştirilmiştir. Araştırmamızda, farklı sıra aralığında yetiştirilen bitkilerin 2016 yılındaki ham protein oranı, verimi ve protein verimi ile bitkisel özellikler ve besin elementleri arasındaki ilişkinin incelenmesi amaçlanmıştır. Çalışmada bitki başına en yüksek protein verimi, 30 ve 40 cm sıra aralığından sırasıyla 1.82 g ve 1.96 g olup istatistiki olarak bu değerler aynı grupta yer almaktadır. Araştırmada en yüksek protein verimi 30 cm sıra aralığında 404.42 kg ha-1 elde edilmiştir. Ayrıca, çalışmada incelenen özellikler arasındaki ilişkiyi açıklamak amacıyla yapılan path model sonucuna göre, farklı sıra aralığında yetiştirilen yabani rokaların bitki başına protein verimi, protein verimi varyasyonun % 37’si tek başına açıklamaktadır. Dahası, bitki başına yem verimi, bitki boyu ve ham protein oranı birlikte bitki başına protein verimi varyasyonun % 97.6’sını açıklamaktadır. Sonuç olarak, yüksek protein verimine sahip kaba yem elde etmek amacıyla yapılacak yetiştiriciliklerde 30 cm ve 40 cm sıra aralığı tavsiye edilebilir. Bununla birlikte, yem bitkisi amacı ile geliştirilecek tiplerin seçiminde ise kriter olarak bitki başına yem verimi, bitki boyu, kanopi çapı ve ham protein oranı özellikleri üzerinde durulması gerektiğini ifade edebiliriz.
Yazar isimleri: ['Nur KOÇ KOYUN', 'Ayşegül KORKMAZ', 'Ramazan ACAR']
Yayın Yılı: 15 Aralık 2022
Dergi ismi: Biyolojik Çeşitlilik ve Koruma
Yayın sayfa url: https://dergipark.org.tr/tr/pub/biodicon/issue/73773/1181804
Yayın pdf linki: https://dergipark.org.tr/tr/download/article-file/2678185
