Makale Başlığı: Orçun İmga ile Ruşen Keleş Üzerine
Özet: Prof. Dr. Ruşen Keleş hocamız ile olan tanışıklığımız, İdealkent dergisini yayınlamaya başladığımız yıllara dayanıyor ve ilişkimiz de bu temelde, dergi faaliyetleri çerçevesinde gelişti. Bir dergi çıkarma fikri, dostum Emir Osmanoğlu öncülüğünde, 2009 yılının Aralık ayında ortaya atılmıştı. Esasen, daha farklı bir içerikte yayınlamakta olduğu kent odaklı ve aynı adı taşıyan dergiyi akademik bir kurguda dönüştürmeyi önermişti bizlere. İronik bir şekilde, bu öneriyi, hiç birimiz akademik olarak kentleşme alanında çalışmayan bizlere iletmişti. Ve bizler de, o yıllarda doktoralarını henüz tamamlamış/tamamlamakta olan, akademik bakımdan heyecanlı genç asistanlar olarak dergiyi çıkartmak üzere kolları sıvamıştık. Emir’in baştan çıkarmasıyla, o ve bugün artık üçümüz de profesör olan ben, Mustafa Altunoğlu ve Zafer Çelik bu işe soyunmuştuk. Derginin ilk sayısının hazırlık süreci için yoğun bir mesai harcamış, özellikle yayın kurulunun oluşturulmasında oldukça titiz davranarak, derginin temellerini çok sağlam bir anlayışta atmaya gayret etmiştik. Bu işte de başarı sağlamış olsak gerek ki, bu sahadaki en önemli akademik dergi olan İdealkent, artık genç akademisyen ve araştırmacıların gayretleriyle, 13 yıldır okuyucusuyla buluşmaya devam ediyor.
Yazar isimleri: []
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1199089
Yayın pdf linki: https://dergipark.org.tr/tr/download/article-file/2749798
