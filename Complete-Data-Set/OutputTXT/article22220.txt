Makale Başlığı: Mide Kanserinin Operabilite ve Anrezektabilitesini Belirlemede Tümör     Belirteçleri
Özet: Öz  Giriş/Amaç:Mide kanseri en sık 50 yaşın üzerindeki hastalarda görülür ve prognozu   kötüdür. Cerrahi tedaviler mide kanserinin önde gelen tedavi yöntemleridir. Bu tümörler   cerrahi değerlendirmelerine göre operabl, rezektabl, inoperabl ve anrezektabl olarak   sınıflandırılır. Tümör belirteçleri özellikle prognoz ve takiplerde rol oynar.   Gereç ve Yöntemler:Kliniğimizde klinik olarak operabl mide kanseri tanısı alan ve   ameliyat edilen 80 hastanın retrospektif incelemesi yapıldı. Hastaların doğum tarihleri,   cinsiyetleri ve neoadjuvan tedavi bilgileri kaydedildi. Tümörlerin mide içerisindeki   lokalizasyonu endoskopik ve radyolojik olarak belirlendi. Lokalizasyonlar üç kategoriye   ayrıldı: proksimal, orta ve distal.   Bulgular:Çalışmaya 80 hasta alındı ve bunlar geriye dönük olarak incelendi. Bunların  20’si kadın, kalan 60’ı erkekti. Hastaların yaş ortalaması 61,21 (± 12,37) olarak   belirlendi. Hastaların 28'i neoadjuvan bir tedavinin ardından cerrahi olarak tedavi edildi   ve diğer 52 hastaya ameliyatlardan önce neoadjuvan tedavi uygulanmadı.  Sonuç:	CEA ve CA19-9 düzeyleri ile mide kanseri hastalarının uygun tedavi seçeneği,  operabilite veya anrezektabilite durumlarını arasında anlamlı bir ilişki saptanmadı.   Çalışmamızın retrospektif ve az sayıda hastada yapılmış olması ile ilgili olabileceği   düşünüldü. Ayrıca daha yüksek hasta popülasyonuyla yapılacak bir çalışmada CA19-9   seviyeleri bu amaç için daha değerli olabilir.   Anahtar kelimeler: Mide kanseri, Operabilite, Tümör belirteçleri, CEA, CA 19-9
Yazar isimleri: []
Yayın Yılı: 1 Eylül 2022
Dergi ismi: Akdeniz Tıp Dergisi
Yayın sayfa url: https://dergipark.org.tr/tr/pub/akd/issue/71300/1059100
Yayın pdf linki: https://dergipark.org.tr/tr/download/article-file/2197127
