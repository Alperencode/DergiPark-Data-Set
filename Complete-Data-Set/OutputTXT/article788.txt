Makale Başlığı: SAĞLIK ÇALIŞANLARINDA ÇALIŞMA YAŞAMI KALİTESİNİN ÖRGÜTSEL MANEVİYATA ETKİSİ
Özet: Araştırmada, sağlık çalışanlarında çalışma yaşamı kalitesinin örgütsel maneviyata etkisinin incelenmesi amaçlanmaktadır. Literatürdeki çalışmalar incelendiğinde, bu iki değişkeni birlikte değerlendirmeye alan başka bir çalışmaya rastlanmamaktadır. Bu durum konunun önemini ortaya koymaktadır. Araştırma Türkiye’nin Konya ilindeki bir tıp fakültesi hastanesinde görev yapan 402 sağlık çalışanı ile gerçekleştirilmiştir. Araştırmada, çalışma yaşamı kalitesi ölçeği ile örgütsel maneviyat ölçeği kullanılmıştır. Verilerin toplanmasında Google Forms üzerinden oluşturulan online anket yöntemi kullanılmıştır. Araştırmada basit rastgele örnekleme yönteminden yararlanılmıştır. Verilerin analizinde istatistik paket programından (SPSS 26) kullanılmıştır. Araştırmada yapılan ANOVA analizi sonucunda katılımcıların yaşı, kurum çalışma yılı ve öğrenim durumu ile hem çalışma yaşam kalitesi hem de örgütsel maneviyat arasında  anlamlı bir farklılık bulunmamıştır. Katılımcıların görevleri ile çalışma yaşam kalitesi arasında anlamlı farklılık tespit edilirken örgütsel maneviyat ile anlamlı bir farklılığa rastlanmamıştır. Yapılan t testi analizi sonucunda cinsiyet ile çalışma yaşam kalitesi ve örgütsel maneviyat arasında anlamlı farklılığa rastlanmamıştır. Bunun tersine medeni durumla hem çalışma yaşam kalitesi hem de örgütsel maneviyat arasında anlamlı  farklılık bulunmuştur.Araştırma sonucunda öncelikle çalışma yaşam kalitesi ve örgütsel maneviyat arasında yüksek düzeyde, pozitif ve anlamlı ilişki elde edilmiştir. Ayrıca sağlık çalışanlarının çalışma yaşam kalitesinin örgütsel maneviyat üzerinde oldukça büyük etkiye sahip olduğu sonucuna varılmaktadır.
Yazar isimleri: ['Şerife GÜZEL', 'Melike TANBAŞI']
Yayın Yılı: 30 Haziran 2022
Dergi ismi: Akademik Yaklaşımlar Dergisi
Yayın sayfa url: https://dergipark.org.tr/tr/pub/ayd/issue/71018/1108577
Yayın pdf linki: https://dergipark.org.tr/tr/download/article-file/2395145
