Makale Başlığı: Gallik Asit Saflaştırılması için PHEMA Temelli Polimerik Partiküllerin Sentezlenmesi
Özet: Gallik asit mantarlarda ve bitkilerde, özellikle mazı, meşe kabuğu, sumak, üzüm ve çay yapraklarında yaygın olarak bulunur. Sahip olduğu antioksidan, antikanser, anti-HIV, antiinflamatuar, antimikrobiyal ve antifungal özellikleri nedeniyle sağlık alanında; bunun yanı sıra kozmetik, gıda, baskı ve boyama endüstrileri gibi çeşitli alanlarda yaygın olarak kullanılmaktadır. Bu yüzden, gallik asitin saflaştırılması büyük önem taşımaktadır. Bu çalışmada, gallik asidin saflaştırılması için VIM ile fonksiyonel hale getirilmiş partiküller sentezlenmiştir. Sentezlenen partiküller, taramalı elektron mikroskobu (SEM), şişme çalışmaları ve yüzey alanı ölçümleri (Brauner-Emmet-Teller; BET) ile karakterize edilmiştir. Partiküllerin polimerizasyon verimi %94, şişme oranı ise %92.5 olarak hesaplanmıştır. SEM analizi sonuçlarına göre yaklaşık 1 μm altında boyutlara sahip olduğu açıkça görülen partiküllerin yüzey alanı BET analizi ile 45 m2/g polimer olarak belirlenmiştir. Optimum koşullar altında maksimum gallik asit adsorpsiyonu 54.5 mg/g partikül olarak elde edilmiştir. Partiküllerin yeniden kullanılabilirliği tekrarlı adsorpsiyon-desorpsiyon döngüsü ile test edilmiş ve 10 döngü sonunda partiküllerin gallik asit adsorpsiyon kapasitesini yaklaşık %94.5 oranında koruduğu sonucuna varılmıştır.
Yazar isimleri: ['Kardelen CEMEK', 'Barış Can ANAR', 'Okan ZENGER', 'Gözde BAYDEMİR PEŞİNT']
Yayın Yılı: 30 Haziran 2022
Dergi ismi: Artıbilim: Adana Alparslan Türkeş Bilim ve Teknoloji Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/artibilimfen/issue/71021/1128003
Yayın pdf linki: https://dergipark.org.tr/tr/download/article-file/2475017
