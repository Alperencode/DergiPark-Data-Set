Makale Başlığı: Türkiye’ de Sağlık Turizmi Alanında 2000-2020 Yılları Arasında Yayımlanan Akademik Çalışmaların Bibliyometrik Analizi
Özet: Sağlık turizminin son yıllarda tüm dünyada popüler hale gelen bir hizmet sektörü olduğu görülmektedir. Bilhassa ülkelerin turizm gelirlerine önemli katkı sağlaması ve yeni iş imkânları sunması nedeniyle rekabetin arttığı bir sektör haline gelmektedir. Buna bağlı olarak ülkemizde yapılan akademik çalışmalarda bu konunun giderek daha fazla ele alındığı gözlenmektedir. Bu kapsamda bu çalışmada 2000-2020 yılları arasında sağlık turizmi konusunda Türkiye kaynaklı yayınlanmış olan akademik çalışmaların bibliyometrik analizi yapılmıştır. Son yirmi yılda sağlık turizmi alanında yayınlanmış olan akademik çalışmaların yayınlanma yılları, kapsamları, yayın türleri, atıf sayıları ve uygulama alanlarına göre incelenmiştir. Çalışma sonucunda özellikle 2013 yılından itibaren sağlık turizmi alanındaki çalışmaların kayda değer bir şekilde artış gösterdiği tespit edilmiştir. Çalışmalarda en fazla Türkiye’nin sağlık turizmi ve potansiyelinin incelendiği, ayrıca il bazında bölgesel olarak sağlık turizmi potansiyeli araştırmalarının da yapıldığı gözlenmiştir. Sağlık turizminin pazarlaması, hizmet kalitesi, destinasyon imajı ve tüketici satın alma kararları ile müşteri memnuniyeti konularında çalışmalar yapıldığı gözlenmiştir. Sağlık turizminin ekonomik boyutuna yönelik önemli sayıda çalışmanın olduğu saptanmıştır.
Yazar isimleri: ['Şükran PİRHAN', 'Mehtap ETER']
Yayın Yılı: 17 Haziran 2022
Dergi ismi: Bingöl Üniversitesi Sağlık Dergisi
Yayın sayfa url: https://dergipark.org.tr/tr/pub/bingolsaglik/issue/70319/1075451
Yayın pdf linki: https://dergipark.org.tr/tr/download/article-file/2261104
