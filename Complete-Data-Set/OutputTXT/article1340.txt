Makale Başlığı: Z KUŞAĞININ KÜLTÜREL MİRAS ALGISI: SAFRANBOLU ÖRNEĞİ
Özet: Dünya tarihi incelendiğinde kuşaklar arası farklılıkların yaşadığı zaman ve coğrafyaya göre değişiklikler içerdiği bilinmektedir. Savaş gören kuşaklar ile teknoloji gören kuşaklar arasında belirgin farklılıkların olduğu görülmektedir. Kuşaklar incelendiğinde bulundukları dönemin kriterlerine göre farklı ifadelerle anılmaktadır. Dünyanın teknolojik nesli olarak kabul edilen ve 2000 sonrası gençleri oluşturan z kuşağı son dönmelerin en popüler kuşak türüdür. Her şeyin hızla tüketildiği küreselleşen dünyada tarih bilinci oluşmuş, kültürel köklerini iyi tanıyan kuşaklar uluslar açısından büyük önem arz etmektedir. Geçmişin bir yansıması olan kültürel miras değerlerini geleceğe en iyi taşıyan ve insanlığın devamına katkı sağlayacak olan günümüzün gençlerini oluşturan Z kuşağıdır. Bu bakımdan tarihi bir dokuya sahip olan Safranbolu kentinde Z kuşağı ölçüt alınan çalışma amaçlanmıştır.Gerçekleştirilen bu çalışmada bir dünya miras kenti olan Safranbolu’da Z kuşağının kültürel miras algısı ve bakış açısı araştırılarak literatüre somut katkıda bulunmak hedeflenmiştir. Çalışmadan elde edilen bulgular neticesinde gençlerin kültürel mirası ilk olarak okul döneminde duydukları gözlemlenmiştir. Kültürel miras değerlerinden görsel ve işitsel medyada sıkça yer alan popüler kültür öğeleri ilgilerini çektikleri belirlenmiştir.Yürütülen bu araştırma sonucunda elde edilen bulgularla hem kültürel mirasın gelecek kuşaklara aktarılması hem de araştırmacıların araştırma süreçlerine katkı sağlaması amaçlanmıştır. Çalışmada günümüz gençlerinin kültürel miras bilincini artıracak önerilere yer verilmiştir.
Yazar isimleri: ['Elif KOCAKAYA', 'Yasin DÖNMEZ']
Yayın Yılı: 31 Ağustos 2022
Dergi ismi: Anasay
Yayın sayfa url: https://dergipark.org.tr/tr/pub/anasay/issue/72399/1127416
Yayın pdf linki: https://dergipark.org.tr/tr/download/article-file/2472482
