Makale Başlığı: GELİŞİMSEL KALÇA DİSPLAZİSİ TANISINDA DERİN ÖĞRENME YÖNTEMLERİYLE ULTRASON TARAMALARINDAN STANDART DÜZLEM TESPİTİ
Özet: Gelişimsel kalça displazisi (GKD) terimi, femur başı ve asetabulumun yanlış hizada olduğu, anormal şekilde büyüdüğü veya her ikisinin birden olduğu yeni doğanları etkileyen bir dizi kalça anormalliği olarak tanımlanır. Ultrasonografik değerlendirme tekniği, ultrasonografi uzmanının kesin hesaplamalar için kullanılan doğru çerçeveyi(standart düzlem) seçme yeteneğine dayanır. Çalışmamızda, gerçek zamanlı 2B ultrason görüntülerinden standart düzlemi belirleyen ve her bir sonuç için doğruluk oranını hesaplayan yeni bir bilgisayar destekli sistemi geliştirilmiştir. Bu işlemler için literatürde son zamanlarda kullanılan derin öğrenme mimarilerinden yararlanılmıştır. Ayrıca önceden eğitilmiş ağlar (SqueezeNet, VGG16, VGG19, ResNet50 ve ResNet101) kullanılarak, sistemin performansını artırmak için transfer öğrenmesi gerçekleştirilmiştir. Nesne algılamanın en iyi yöntemlerinden biri olan You Only Look Once (YOLO) modeli, DDH konumunu belirlemek için önceden eğitilmiş ağlarla birlikte kullanılmıştır. Çalışma sonucunda önceden eğitilmiş bu ağlar yardımıyla önerilen derin sinir ağı modelinin performansı değerlendirilmiştir. Elde edilen sonuçlar uzman görüşleri ile karşılaştırıldığında 676 test görüntüsünün 605(%89,05) 'inde doğru kareler (standart düzlemler) doğru olarak tespit edilmiştir. Kullanılan önceden eğitilmiş ağlar için doğruluk oranları SqueezeNet 0.79, VGG16 0.95, VGG19 0.96, ResNet50 0.88 ve ResNet101 0.93 olarak elde edilmiştir.
Yazar isimleri: ['Kerim Kürşat ÇEVİK', 'Şeyda ANDAÇ']
Yayın Yılı: 30 Eylül 2022
Dergi ismi: Mühendislik Bilimleri ve Tasarım Dergisi
Yayın sayfa url: https://dergipark.org.tr/tr/pub/jesd/issue/72809/1064904
Yayın pdf linki: https://dergipark.org.tr/tr/download/article-file/2220149
