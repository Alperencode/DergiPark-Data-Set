Makale Başlığı: SELÇUKLULARIN ANADOLU SİYASETİ VE BİRİNCİ DÖNEM ANADOLU TÜRK BEYLİKLERİNİN ERKEN DÖNEM TÜRKİYE TARİHİNDEKİ YERİ
Özet: Büyük Selçuklulardan Çağrı Bey’in 11. yüzyılın ilk çeyreğinde düzenlediği Doğu Anadolu Seferi, Selçukluların Anadolu’yu fethine kadar devam edecek olan yaklaşık altmış yıllık Anadolu akınlarının başlangıcıdır. Çağrı Bey, düzenlediği bu seferin ardından, Anadolu’nun Türklere yurt olabileceğini fark etmiş ve bu bölgede Türklere direnecek bir kuvvetin olmadığını dile getirmiştir. Anadolu’nun fethedilebilir olduğunun tespit edilmesinin ardından Türkler, Malazgirt Savaşı’na kadar devam edecek olan cihat, ganimet elde etme ve keşif amaçlı Anadolu akınları düzenlemişlerdir. Bu akınlar döneminde 1048 Pasinler Savaşı galibiyeti ve 1064 Ani’nin Türkler tarafından fethi gibi çok önemli askeri başarılar sağlayan Selçuklular, 1071 Malazgirt Savaşı’nda Bizans’ı mağlup ederek, Anadolu’nun Türkiye’ye dönüşmesindeki en önemli adımı gerçekleştirmiş oldular. Malazgirt Savaşı’nın ardından hem Alp Arslan hem de Melikşah’ın izlediği fetih ve iskân politikası ile Anadolu kısa süre içerisinde Türk yurdu haline geldi. Haçlı seferleri ile Anadolu’dan çıkarılamayan Türkler, Miryokefalon Zaferi ile de Anadolu’nun artık Türklere ait olduğunu Bizans’a kabul ettirdiler. Malazgirt Savaşı’nın ardından başlayan fetihler ile günümüze kadar devam edecek olan Türkiye Tarihi başladı. Bu çalışmada, Anadolu’nun Türkiye’ye dönüşmesi sürecinde Selçukluların politikaları ve Birinci Dönem Anadolu Beyliklerinin bu süreçteki rolleri incelenmiştir.
Yazar isimleri: ['Samet ALIÇ']
Yayın Yılı: 19 Ekim 2022
Dergi ismi: Gaziantep Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/jss/issue/73087/1131134
Yayın pdf linki: https://dergipark.org.tr/tr/download/article-file/2488100
