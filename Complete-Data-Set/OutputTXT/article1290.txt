Makale Başlığı: KARAR AĞAÇLARI İLE TÜRKİYE-ALMANYA EKSENİNDE KADINLARIN İŞ-AİLE ROLLERİNE İLİŞKİN TUTUMLARININ İNCELENMESİ
Özet: İş ve aile rollerine ilişkin tutumlar zaman içinde değişimler gösteren, dinamik faktörlerdir. Ne var ki bu tutumların hangi sosyal bağlamlarda, hangi bireysel değişkenlerle şekillendiği ve/veya göç gibi etkiler karşısında nasıl değiştiği konusunda kısıtlı sayıda çalışma mevcuttur. Çalışmanın amacı, Türkiye ve Almanya bağlamlarında zaman içinde kadınların iş ve aile rollerine ilişkin tutumlarının ve farklı tutumlara sahip kadınların ayırt edici özelliklerinin nasıl farklılaştığını ortaya koymaktır. Bu amaçla 2008 ve 2013 Türkiye Nüfus ve Sağlık Araştırmaları (TNSA) ile Nesiller ve Toplumsal Cinsiyet Araştırmalarının (Generations and Gender Surveys (GGS)) iki dalgası veri kaynağı olarak kullanılmıştır. Veriler, veri madenciliği yöntemlerinden karar ağaçlarıyla analiz edilmiştir. Elde edilen bulgulara göre Türkiye’de ve Almanya’da eşitlikçi tutuma sahip kadınların oranı artış göstermiştir. Almanya’da, yerli ve Türkiye doğumlu göçmen kadınlar karşılaştırıldığında, göçmenlerin eşitlikçi olmayan tutumlara daha yüksek oranda sahip olduğu görülmüştür. Eşitlikçi ve eşitlikçi olmayan tutumlara sahip kadınların profillerini açıklayan farklı öznitelikler elde edilmiştir.
Yazar isimleri: ['Ayşe ABBASOĞLU ÖZGÖREN', 'Duygu İÇEN', 'Anil BOZ SEMERCİ']
Yayın Yılı: 30 Eylül 2022
Dergi ismi: Anadolu Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/anadoluibfd/issue/72765/1106257
Yayın pdf linki: https://dergipark.org.tr/tr/download/article-file/2385616
