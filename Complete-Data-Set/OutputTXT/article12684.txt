Makale Başlığı: Gece Tanrıçası Nyks’in Parthenogenesis (Tek Başına Ürettiği) Çocukları
Özet: Eski Yunanlıların merak ettikleri ve öğrenmek istedikleri en önemli konulardan biri Dünyanın yaratılışıdır. Onlar için Yerin, Göğün, Denizin, Suyun, Işığın, Havanın, Gecenin, Gündüzün, Tanrıların ve İnsanların şekillenme süreci hep önemli olmuştur. Bu sürece baktığımız zaman Dünyanın başlangıcında sonsuz boşluk olan Khaos vardır. Önce bu sonsuz boşluktan Toprak Ana, sonra sırasıyla ölüler dünyasının en derin yeri, sonra yeraltı karanlığı ve yeryüzü karanlığı Gece (Nyks) doğar. Toprak ana kendi başına Gök, Deniz ve Dağları daha sonra kendi çocuklarıyla birleşerek tanrısal varlıkları doğurur.  Diğer tanrı ve tanrıçalara göre daha nadir görülen özelliklere ve güçlere sahip olan Nyks, İnsanlığa iyilik veya kötülük yapabilir. İnsanları uyutabilir veya öldürebilir. Genellikle uğraşılmaması gereken ve korkulan tanrıçalardan biri olarak görülen Gece (Nyks), bu süreçte kendi kendine üretme (parthenogenesis) yöntemiyle yaratılışı devam eden dünyanın içinde çeşitli görev ve sorumlulukları olan diğer soyut varlıkları şekillendirir. Çalışmamızda da Gece’nin kendi kendine ürettiği bu varlıklar ele alınmıştır.
Yazar isimleri: ['Korkmaz MERAL', 'Cevat BAŞARAN']
Yayın Yılı: 30 Kasım 2022
Dergi ismi: Ordu Üniversitesi Sosyal Bilimler Enstitüsü Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/odusobiad/issue/73138/1133344
Yayın pdf linki: https://dergipark.org.tr/tr/download/article-file/2497179
