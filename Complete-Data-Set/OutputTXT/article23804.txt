Makale Başlığı: Kostüm Tasarımı Sürecinin 'Lilith' Karakter Örneği Kapsamında Uygulaması
Özet: Kostümler, karakterlerin özgün özelliklerinden bağımsız olarak hazırlanan, çeşitli detay ve aksesuarlara zemin olarak hizmet eden, genel olarak karakterlerin bulundukları durum, zaman ve mekânı yansıtan giysiler olarak tanımlanmaktadır. Kişileştirme tekniklerinden biri olarak da görülen kostümün, karakterin yalnızca dış görünümünü değil, iç dünyasını ve bilinçaltını da yansıtabilmesi önemlidir. Tasarım buluşun ve keşfin süreci; kostüm tasarımı ise bir fikri alıp onu hayata geçirme süreci olarak ifade edilmektedir. Literatürdeki moda tasarımı ve kostüm tasarımı süreçlerinden yola çıkılarak bir uygulama yapılması, özel bir etkinlik için kostüm tasarımı sürecinin gerçekleştirilmesi amaçlanan çalışmada, eylem araştırması yöntemi kullanılmıştır. Ana tema “Mitoloji”den yola çıkılarak, “Lilith” teması seçilmiş, esin kaynağı hakkında bilgiler, daha önce yapılmış çalışmalar ve yardımcı malzemeler araştırılmıştır. Araştırma ile başlayan süreç, beyin fırtınası, karakter analizi, proje üzerinden senaryo oluşturulması, hikaye ve duygudurum panosu, model geliştirme, artistik ve teknik çizimler yapılarak devam etmiştir. Tasarlanan kostümün asamblaj tekniği kullanılarak görsel sunumu yapılmıştır. Özel bir senaryoya sahip, kostüm tasarımı sürecini işleyen bu çalışmanın tasarım süreçlerindeki örneklerden birini ortaya koyması açısından moda tasarımı alanı için önemli olabileceği ve moda tasarımcıları için yararlı olduğu düşünülmektedir.
Yazar isimleri: ['Saliha AĞAÇ', 'Özge ÜNLÜ ÇAYLAK']
Yayın Yılı: 24 Haziran 2022
Dergi ismi: STAR Sanat ve Tasarım Araştırmaları Dergisi
Yayın sayfa url: https://dergipark.org.tr/tr/pub/stardergisi/issue/70327/1011890
Yayın pdf linki: https://dergipark.org.tr/tr/download/article-file/2035086
