Makale Başlığı: Türkiye’de Orta Öğretim Düzeyinde Mesleki Eğitim ve Yerel Düzeyde Yapılanmanın                              Uygulanabilirliği
Özet: Türkiye’de 2012-2013 öğretim yılından itibaren zorunlu eğitim süresi 12 yıl olmuştur. Uygulama sonrası genel liselere eğilim artarken, mesleki ve teknik liselere azalmıştır. Piyasada çoğu alanda ara elemana gereksinim varken, üniversite mezunları işsizlik sorunu yaşamaktadır. Meslek liseleri ise; finansman eksikliği nedeniyle, sektörün istediği mezunu verememektedir.    Bu durum ailelerin ve öğrencilerin mesleki eğitime karşı olumsuz algı taşımalarına neden olmaktadır. Mesleki eğitimin piyasanın istekleriyle uyumlu, yerel düzeyde bir yapılanmaya gereksinimi vardır.  Yerel düzeyde yapılanma için gerekli olan; 22.11.2016 tarihli 2016/21 sayılı Genelge Mesleki ve Teknik Eğitim Okul Yönetim Kurulu ‘da belirlenmiştir. 3308 sayılı Kanunla İl Mesleki Eğitim Kurulları oluşturulmuştur. Milli Eğitim Bakanlığı’nın bu kurullara yetki devri vererek yerel düzeyi güçlendirmesi gerekmektedir.  Araştırmada incelenen Finlandiya, Güney Kore ve Almanya ülkelerinin eğitim sistemlerinde olduğu gibi Milli Eğitim Bakanlığı bu yetkilerin denetimini yapabilir.  5508 sayılı kanunla organize sanayi bölgesindeki okullara ve özel meslek liselerindeki öğrencilere teşvik verilmektedir. Yine aynı kanunla özel mesleki eğitim merkezleri açılabilmektedir Mesleki eğitimin yerelleştirilmesi teşviklerin de etkisiyle bölgesel düzeyde sektör yatırımlarının artmasına katkı sağlayacaktır.
Yazar isimleri: ['Ayşe SOMUNCU']
Yayın Yılı: 28 Ekim 2022
Dergi ismi: Kastamonu Eğitim Dergisi
Yayın sayfa url: https://dergipark.org.tr/tr/pub/kefdergi/issue/73217/743352
Yayın pdf linki: https://dergipark.org.tr/tr/download/article-file/1121502
