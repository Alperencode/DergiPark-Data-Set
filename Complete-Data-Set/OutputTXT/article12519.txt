Makale Başlığı: SÜRDÜRÜLEBİLİR KALKINMA SÜRECİNDE OMBUDSMANLIK KURUMLARININ ROLÜ
Özet: Küresel ısınma ve iklim değişikliği doğayı sürekli tahrip etmekte ve dünyadaki yaşam ortamına kalıcı zararlar vermektedir. Pek çok ülke bu çevresel yıkımı ve yok oluşu önleyebilmek için çevre dostu ekonomik kalkınmaya, yani sürdürülebilir kalkınmaya geçmeye çalışmaktadır. Sürdürülebilir kalkınmanın başarılı bir şekilde hayata geçirilmesi ise kamu yönetiminde hesap verilebilirliğin, şeffaflığın ve verimliliğin artırılması ve ekonomik, sosyal ve çevresel sorunların çözümünde iyi yönetim ilkelerinin uygulanması halinde mümkün olabilmektedir. Ombudsmanlık kurumları çalışmalarıyla kamu idarelerini ekonomik, sosyal ve çevresel sorunları daha şeffaf, hesap verebilir, adil ve vatandaş odaklı bir şekilde çözmeleri için teşvik etmekte ve bu faaliyetleriyle sürdürebilir kalkınmaya önemli bir katkı sağlamaktadırlar. Bu çalışmada dünyada ve Türkiye’de ombudsmanlık kurumlarının sürdürülebilir kalkınma sürecindeki rolü incelenmiştir. Çalışmanın sonunda ülkemizde Kamu Denetçiliği Kurumuna sürdürülebilir kalkınma sürecinde sınırlı bir rol verildiği ayrıca bu sürecin genel yönetiminde bazı kurumsal/yapısal eksikliklerin bulunduğu sonucuna varılmıştır. Bu sebeple çalışmada Kamu Denetçiliği Kurumunun sürdürülebilir kalkınma sürecine daha fazla katkı sağlamasına ve mevcut kurumsal/yapısal eksikliklerin tamamlanmasına yönelik öneriler sunulmuştur.
Yazar isimleri: ['Abdullah KARAER']
Yayın Yılı: 30 Haziran 2022
Dergi ismi: Ombudsman Akademik
Yayın sayfa url: https://dergipark.org.tr/tr/pub/ombudsmanakademik/issue/70656/1106178
Yayın pdf linki: https://dergipark.org.tr/tr/download/article-file/2385303
