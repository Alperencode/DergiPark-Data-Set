Makale Başlığı: TANKERLERDE BULUNAN GÖRSEL VE İŞİTSEL ALARMLARIN ZABİTLERE OLAN FAYDALARI
Özet: Tanker gemileri ile taşınan yükler birbirlerinden farklı teknik özelliklerinin olmasının yanı sıra birçoğu, insan yaşamı ve deniz kirliliği için tehlikeler içermektedir. Bu yüzden bu tür yükler gemilerde bulunan çeşitli güvenlik duvarları ile korunmaktadır. Gemilerde bulunan alarmlar zabitler için önemli bir durumsal farkındalık kaynağı oluşturmaktadır. Özellikle tankerlerde kargo operasyonlarına ait otomasyon sistemlerinde güvenlik amaçlı bulunan alarmlar görevli zabiti operasyon esnasında oluşabilecek herhangi bir aksiliği karşı uyarmaktadır. Zabitlerin gemilerde bulunan çeşitli alarmlara karşı olan duyarlılığı birçok kriter ile desteklenmektedir. Alarm konumu, çalma sıklığı, desibeli, rengi anlaşılırlığı gibi kriterler doğru şekillerde entegre olarak alarmların etkinliğini arttırmakla birlikte otomasyon sistemlere olan güveni de arttırmaktadır. Bu çalışmada, Bulanık Analitik Hiyerarşi Prosesi (BAHP) yöntemi ile gemilerde bulunan alarmların en belirgin özelliklerinin referans alınması ile oluşturulmuş olan beş kriter ve üç farklı alternatif arasında seçim yapılmıştır. Yapılan çalışma ile hangi tip alarmın en faydalı alarm tipi olduğunu saptayarak elde edilen cevabın otomasyon sistemlerin gelişim aşamalarına katkı sağlaması beklenmektedir.
Yazar isimleri: ['Devran YAZIR']
Yayın Yılı: 28 Haziran 2022
Dergi ismi: Mersin Üniversitesi Denizcilik ve Lojistik Araştırmaları Dergisi
Yayın sayfa url: https://dergipark.org.tr/tr/pub/denlojad/issue/70644/1058401
Yayın pdf linki: https://dergipark.org.tr/tr/download/article-file/2194414
