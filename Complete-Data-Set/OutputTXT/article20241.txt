Makale Başlığı: FİRDEVSÎ’NİN SÜLEYMÂN-NÂME-İ KEBÎR’İ 1. ve 2. CİLT ÜZERİNE
Özet: Firdevsî-i Rûmî; Fatih Sultan Mehmet, II. Bayezid ve Yavuz Sultan Selim olmak üzere üç padişah dönemine tanıklık etmiştir. Farklı türlerde pek çok eser kaleme almış olan önemli bir müelliftir. Süleymân-nâme, Hz. Süleyman’ın hayatını ve onun etrafında gerçekleşen olayları konu almasının yanı sıra mitoloji, felsefe, geometri, dil ve tarih gibi içerisinde pek çok önemli bilime de yer vermektedir. Eski Anadolu Türkçesinden Osmanlı Türkçesine geçiş dönemini kapsaması ile dönemin ses ve şekil özelliklerini yansıtması bakımından Türkoloji’ye kaynaklık edebilecek eserler arasında yer almaktadır.Bu çalışmada, Firdevsî-i Rûmî’nin XV. asrın sonu ile XVI. asrın başında yazmış olduğu 81 ciltlik Süleymân-nâme-i Kebîr adlı eserinin daha önce üzerinde çalışma yapılmamış olan 1. ve 2. cildi incelenmektedir. Müellifin hayatı ve eserlerine kısaca değinildikten sonra eser üzerine yapılmış çalışmalar, Süleymân-nâme’nin yazılma süreci, nüshaya kaynaklık eden eserler, 1. ve 2. ciltteki ana hikâyelerin özeti, eserin Türk dili ve tarihi açısından önemi, Eski Anadolu Türkçesindeki yuvarlak ve düz ünlülü eklerin durumu üzerinde durulacaktır.
Yazar isimleri: ['Filiz DEMİRÖZ', 'Esranur ER']
Yayın Yılı: 31 Ekim 2022
Dergi ismi: Littera Turca Journal of Turkish Language and Literature
Yayın sayfa url: https://dergipark.org.tr/tr/pub/littera/issue/73305/1160389
Yayın pdf linki: https://dergipark.org.tr/tr/download/article-file/2589749
