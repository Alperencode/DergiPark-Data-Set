Makale Başlığı: Gelecek İçin Belleği Korumak: Tiyatro Arşivi Oluşturma Gerekliliği
Özet: Günümüz  kuramsal  çalışmaları  kapsamında  tarih,  bellek  çalışmalarıyla  farklı  açılardan anlaşılmaya çalışılmaktadır. Tiyatro ise doğası gereği insanın geçmişten günümüze  olan  yolculuğunu  performans  dolayımıyla  sahneye  taşımaktadır.  Bu  bağlamda tiyatro oyunlarının, tarihin resmi olmayan belgeleri olarak korunması önemlidir.  Tarihin  en  önemli  kaynağı  bellektir.  Arşivler  ise  tarihsel  belgelerle  kolektif  belleğin  depolarıdır.  Arşivler  hatırlanmaya  değer  şeylerin  geçmişten  bugüne ardından da geleceğe taşındığı mekanlardır. Özellikle batı kültürü köklü bir arşiv geleneğine sahiptir. Toplumsal ve politik olayların kayıtlarının tutulması geçmişi   anlayıp   bugünü   anlamlandırmaya   yardımcı   olmaktadır.   Türkiye’de   devlet  arşivi,  Osmanlı  İmparatorluğu  dönemine  uzanan  güçlü  bir  geleneğe  sahiptir.  Türk  tiyatrosunun  ise,  depolama  alışkanlığına  sahip  olsa  da  özellikle  bağımsız  tiyatroların  sayılarının  arttığı  günümüzde,  gerek  tiyatroların  gerekse  araştırmacıların  taleplerini  karşılayacak  çağa  uygun  bir  arşivleme  alışkanlığına  sahip olduğu maalesef söylenemez. Bu bağlamda tiyatroların sahnelediği oyunlar ve  tecrübeleriyle  toplumsal  arşivler  oldukları  söylenebilir.  Toplumsal  bellek  ve  tiyatro belleğini korumanın dijital çağda daha da önemli hale geldiği açıktır. Bu makalenin  amacı,  tarih,  bellek  ve  arşiv  ilişkisi  bağlamında  2009  yılında  Birleşik  Devletler’de  başlayan  Amerikan  Tiyatrosu  Arşiv  Projesi  (ATAP)  örneği  üzerinden  Türk   tiyatrosunun   belleğini   korumak   için   tiyatroların   arşiv   oluşturmalarının   önemini ortaya koymayı amaçlamaktadır
Yazar isimleri: ['Gözde PELİSTER']
Yayın Yılı: 30 Haziran 2022
Dergi ismi: Konservatoryum
Yayın sayfa url: https://dergipark.org.tr/tr/pub/konservatoryum/issue/70862/1112805
Yayın pdf linki: https://dergipark.org.tr/tr/download/article-file/2412069
