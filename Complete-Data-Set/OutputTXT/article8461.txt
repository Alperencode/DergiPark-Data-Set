Makale Başlığı: Lojistik Yeteneklerin Mali Performans Üzerindeki Etkisi: Tekirdağ İlindeki Yabancı Sermayeli Üretici Firmalar Üzerine Bir Araştırma
Özet: Firmaların işlevsel yeteneklerinden olan lojistik yetenekler, günümüz iş düyasında firmaların gelişim göstermelerine katkıda bulunmaktadır. Bu çalışmanın amacı, lojistik yeteneklerin mali performans üzerinde yarattığı etkileri araştırmaktır. Ayrıca firmaların yaşı ve büyüklüğünün performans üzerinde bir etkide bulunup bulunmadığı araştırılmıştır. Araştırma kapsamında, Tekirdağ ilinde yabancı sermayeli üretici firmalarının sahip oldukları lojistik yetenekleri ile mali performans değişkenleri arası ilişkiler ele alınmıştır. Bu amaç ve kapsam doğrultusunda, bir araştırma modeli ve modele bağlı araştırma hipotezleri geliştirilmiştir. Modelde geliştirilen hipotezleri test edebilmek için araştırma kapsamında faaliyet gösteren ve tesadüfi örnekleme yöntemiyle seçilen 53 yabancı sermayeli üretici firmasında yönetici pozisyonunda çalışan 106 yöneticiye, araştırma için oluşturulan anket uygulanmıştır. Yapısal Eşitlik Modellemesi yöntemi kullanılarak yapılan analizler, lojistik yeteneklerin mali performans üzerinde pozitif etkide bulunduğunu göstermektedir. Ayrıca, lojistik yetenek göstergelerinin kombinasyonun sağlanarak performans üzerinde etkide bulunduğu belirlenmiştir. Özellikle lojistik yeteneklerin rekabet gücü üzerinde pozitif bir etkide bulunarak yüksek performans ediniminde önemli bir tamamlayıcı olduğu sonucu elde edilmiştir.
Yazar isimleri: ['Saniye YILDIRIM ÖZMUTLU']
Yayın Yılı: 30 Ekim 2022
Dergi ismi: İstanbul Gelişim Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/igusbd/issue/73093/856979
Yayın pdf linki: https://dergipark.org.tr/tr/download/article-file/1497863
