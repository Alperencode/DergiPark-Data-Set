Makale Başlığı: BAZI YANMA GECİKTİRİCİ VE SU İTİCİ KİMYASALLARIN KAĞIT HAMURUNDA KULLANILMASI
Özet: Bu çalışmada, önemli eşya taşımak için kullanılan kâğıt-karton ambalaj kâğıtlarından üretilen paketleme ürünlerinin yanmaya karşı dirençli olmasını, olası yanma durumunda ise alevin ilerlemesini önlemek ve söndürme sırasında suyun ambalaj içerisine sızmasını engelleyerek ambalaj içerisindeki kıymetli evrak, eşya gibi malzemeyi en ekonomik ve sürdürülebilir bir şekilde koruma amacıyla çalışmalar yapılmıştır. Bu araştırmada, fluting kağıt hamurundan kağıt üretimi gerçekleştirilmiştir. Çalışma kapsamında yanma geciktirici (BA, BX ve AH) veya su itici kimyasal maddeler (Reçine ve AKD) ayrı ayrı kâğıt hamuru içerisine katılarak kâğıt üretimi gerçekleştirilmiş ve kâğıtların teknolojik özelliklerine etkileri incelenmiştir. Kâğıt hamuruna katılan yanma geciktirici kimyasalların kâğıtlara tutunamadığı ve süzülerek uzaklaştığı belirlenmiştir. Kâğıt hamuru için hazırlanan yanma geciktirici çözeltileri filtre kâğıtlarına uygulanmış ve filtre kâğıtlarında yanma geciktiricilerin tutunarak filtre kâğıtlarının yanma direnci değerlerinde gözle görülür iyileşmenin olduğu belirlenmiştir. Filtre kağıtlarına uygulanan yanma geciktirici kimyasallar arasında en iyi sonuçlar BX in kullanıldığı filtre kağıtlarında gözlemlenmiştir. AH suda çözünmemiş ve filtre kağıtlarında tutunarak en yüksek oranda ağırlık değişimine sebep olmuştur. Her iki su itici kimyasalın kullanımı ile üretilen kağıtların Cobb değerleri iyileşmiştir. Cobb değerlerinde en yüksek iyileşme AKD’nin en düşük oranda kullanılmasıyla elde edilmiştir. Sonuç olarak su itici ve yanma geciktirici kimyasalların kağıt yüzeylerinde başarılı bir şekilde çalıştığı, fakat yanma geciktirici kimyasalların uygulama yönteminin uygun olmadığı belirlenmiştir.
Yazar isimleri: ['Hülya VARLIBAŞ BAŞBOĞA', 'Arif KARADEMİR']
Yayın Yılı: 31 Ekim 2022
Dergi ismi: Turkish Journal of Forest Science
Yayın sayfa url: https://dergipark.org.tr/tr/pub/turkjforsci/issue/73235/1136619
Yayın pdf linki: https://dergipark.org.tr/tr/download/article-file/2510557
