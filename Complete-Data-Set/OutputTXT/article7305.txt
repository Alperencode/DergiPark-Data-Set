Makale Başlığı: Multiple Myeloma; Experience of a Center
Özet: Amaç: Multıple myelom(MM) tanısı konulmuş olan hastaların tanı anındaki demografik özellikleri, laboratuvar parametreleri, verilen tedavileri ve tedavi yanıtları toplumlar arası farklılık göstermektedir. Multple myelom hastalarının bu verilerini araştırmayı ve literatür verileriyle karşılaştırmayı hedefledik. Materyal Metot: Bu çalışmada 1 Ocak 2010-31 Ocak 2019 tarihleri arasında ..... Üniversitesi tıp fakültesi iç hastalıkları hematoloji kliniğinde MM tanısı konulmuş 272 hastanın verileri retrospektif olarak incelendi. Çalışmaya alınan hastaların tanı anındaki genel özellikleri, laboratuvar değerleri, tedavi seçenekleri, tedavi yanıtları, ortalama ve ortanca sağkalım süreleri ve mortalite nedenleri araştırıldı.Bulgular: Multıple myelom hastalarımızın alt tip analizlerinde hastaların 124’ü(%45,6) ıgG, 50’si(%18,4) ıgA, 59’u(%21,7) hafif zincir, 21’i(%7,7) plazmasitom, 4’ü(%1,5) ıgM, 3’ü(%1,1) plazma hücre lösemisi, 11’i(%4) de nonsekretuvar myelom olarak bulundu. 77 hastaya otolog hematopoetik kök hücre nakli (OHKHN) yapıldı. OHKHN yapılan hastalarda ortalama yaşam süresi 68 ay iken OHKHN yapılmayan hastalarda bu süre 42 ay olarak tespit edildi (p<0,001). En sık mortalite sebeblerini enfeksiyonlar (%55), tromboembolik olaylar (%22), hemorajik kompikasyonlar ve hastaların komorbid durumları (%22) oluşturdu.Sonuç: Myelom tanımlayıcı olayların oranları, tedavi yanıt oranları, sağkalım süreleri, OHKHN yapılan hastalardaki sağkalım süreleri ve mortalite nedenleri literatür verileriyle benzer bulundu. Tedavi yanıt oranları ve ortalama sağkalım sürelerinin yeni ajanların çıkmasıyla arttığını görmekteyiz. 
Yazar isimleri: ['Vehbi DEMİRCAN', 'Ercan YİĞİT', 'Abdullah KARAKUŞ']
Yayın Yılı: 30 Haziran 2022
Dergi ismi: International Archives of Medical Research
Yayın sayfa url: https://dergipark.org.tr/tr/pub/iamr/issue/70579/1106134
Yayın pdf linki: https://dergipark.org.tr/tr/download/article-file/2385129
