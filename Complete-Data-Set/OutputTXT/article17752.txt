Makale Başlığı: Kadın Girişimcilerin Vergi Adaletiyle İlgili Görüşlerinin Araştırılması: Ağrı ve Afyonkarahisar İlleri Örneği
Özet: ÖZAdalet, esas itibarıyla hukuki bir sözcük olmasına karşın birçok disiplinde ele alınmış ancak ortak bir tanımı yapılamamış bir sözcüktür. Bununla birlikte vergi adaleti adalet temelinde hukuki zorunluluktan ortaya çıkmış, yasal temelini anayasa ile mevzuatlardan alan bir kavramdır. Bu çalışmada kadın girişimcilerin vergi adaletiyle ilgili görüşlerinin mülakat yöntemi yoluyla incelenmesi amaçlanmıştır. Bu doğrultuda toplamda 14 kadın girişimciye ulaşılmıştır. Buna göre katılımcıların vergi adaleti ilgiliyle ilgili görüşleri incelendiğinde, vergilerin ve özellikle de Katma Değer Vergisi ile Gelir Vergisi Kanunu’nun 9. maddesindeki muafiyetin adil olmadığı, mükellefler arasındaki alınan vergilerde adaletsizlik yapıldığı, vergi yüklerinin fazla olduğu saptanmıştır. Ayrıca vergi bilinci ve farkındalığı yönünden Afyonkarahisar ilindeki katılımcıların Ağrı ilindekilere oranla daha bilinçli ve farkındalıklarının yüksek olduğu tespit edilmiştir. Bu çalışmanın teoriyle uygulama arasında vergi adaleti konusunda farklılığa vurgu yapması açısından literatüre faydalı olabileceği düşünülmektedir.Anahtar Kelimeler: Adalet, Vergi Yükü, Vergi Adaleti, Kadın Girişimciler, Katma Değer VergisiJEL Sınıflandırması: H20, H29, J16
Yazar isimleri: ['Ahmet GÜMÜŞ', 'Ayşe MERCAN']
Yayın Yılı: 23 Eylül 2022
Dergi ismi: Yönetim ve Ekonomi Dergisi
Yayın sayfa url: https://dergipark.org.tr/tr/pub/yonveek/issue/72662/1066075
Yayın pdf linki: https://dergipark.org.tr/tr/download/article-file/2224515
