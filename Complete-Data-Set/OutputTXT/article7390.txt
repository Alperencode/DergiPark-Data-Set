Makale Başlığı: PAYLAŞILAN LİDERLİĞİN OKUL ETKİLİLİĞİ ÜZERİNDEKİ ETKİSİ
Özet: Yapılan bu çalışmada öğretmenlerin algılarına göre okul müdürlerinin paylaşılan liderlik özelliklerinin  okul etkililiği üzerindeki etkisinin incelenmesi amaçlanmıştır. Araştırma nicel bir araştırma olup, ilişkisel tarama modeline göre yürütülmüştür. Araştırmanın evrenini Niğde ilinde bulunan resmi okul öncesi, ilkokul, ortaokul ve lise kurumlarındaki görev yapan toplam 3572 öğretmenden oluşmaktadır. Basit tesadüfi örneklem yöntemi ile seçilen 1053 öğretmen araştırmanın örneklemini oluşturmaktadır. Veri toplamak amacı ile araştırmacı tarafından hazırlanan kişisel bilgi formu, Özer ve Beycioğlu (2013) tarafından geliştirilen “Paylaşılan Liderlik Ölçeği”, Yıldırım ve Ada (2018) tarafından Türkçe‟ ye uyarlanan “Algılanan Okul Etkililiği Ölçeği (SEINDEX)” kullanılmıştır. Verilerin analizinde SPSS (versiyon 25) kullanılarak korelâsyon ve regresyon analizleri yapılmıştır. Araştırma sonucunda öğretmenlerin algılarına göre okul müdürlerinin sergiledikleri paylaşılan liderlik davranışları “çok yüksek” düzeyinde öğretmenlerin okul etkililiğine yönelik algıları ise “yüksek düzeyde” bulunmuştur.  Öğretmen algılarına göre okul müdürlerinin paylaşılan liderlik özellikleri ile okul etkililiği arasında orta düzeyde ve pozitif yönde anlamlı bir ilişki bulunmuştur. Ayrıca, öğretmen algılarına göre okul yöneticilerinin paylaşılan liderlik davranışlarının okul etkililiğinin bir yordayıcısı olduğu görülmüştür.
Yazar isimleri: ['Tuğba ALAGÖZ', 'Alper AYDOĞAN', 'Serbay DURMAZ', 'Ali ALAGÖZ']
Yayın Yılı: 21 Temmuz 2022
Dergi ismi: International Journal of Active Learning
Yayın sayfa url: https://dergipark.org.tr/tr/pub/ijal/issue/70606/1110702
Yayın pdf linki: https://dergipark.org.tr/tr/download/article-file/2404198
