Makale Başlığı: GENÇ YETİŞKİNLERDE ALGILANAN STRES VE YALNIZLIĞIN DUYGUSAL YEME İLE İLİŞKİSİ
Özet: Bu araştırma genç yetişkinlerde algılanan stres ve yalnızlığın duygusal yeme ile ilişkisini incelemek amacıyla tanımlayıcı-ilişki arayıcı desende yapılmıştır. Veriler gelişi güzel kartopu yöntemiyle 2-30 Haziran 2021 tarihinde çevrimiçi olarak toplanmış ve 377 kişi araştırmaya katılmıştır. Veri toplama araçları olarak Kişisel Bilgi Formu, Algılanan Stres Ölçeği-10,UCLA Yalnızlık Ölçeği Kısa Formu ve Duygusal Yeme Ölçeği kullanılmıştır. Verilerin analizi Mann-Whitney U, Kruskall-Wallis H ve Spearman korelasyon testleri ile yapılmış, Kruskall-Wallis H post-hoc analizler için Düzeltilmiş Bonferroni testi kullanılmıştır. Genç yetişkinlerin algılanan stres düzeylerinin kadınlarda, iş arayanlarda, geliri giderinden düşük olanlarda ve kronik hastalığı olanlarda; yalnızlığın geliri giderinden düşük olanlarda; duygusal yemenin ise kadınlarda, bekar olanlarda ve BKI aşırı kilolu-obez olanlarda yüksek olduğu bulunmuştur (p<0.05). Duygusal yeme ölçeğinin alt ölçekleri ile BKI alt grupları karşılaştırıldığında BKI düzeyi arttıkça yeme isteğini engelleyememe ve suçluluk hissi puanlarının arttığı görülmektedir (p<0.05). Yalnızlık ve duygusal yeme (r=.181; p<.001); algılanan stres ve duygusal yeme (r=.244; p<.001); algılanan stres ve yalnızlık arasında (r=.328; p<.001) pozitif yönlü ilişki olduğu belirlenmiştir. Duygusal yemenin daha iyi açıklanmasına yönelik ileri düzey araştırmaların yapılması önerilmektedir. 
Yazar isimleri: ['Hilal SEKİ ÖZ']
Yayın Yılı: 11 Ağustos 2022
Dergi ismi: Sağlık Bilimleri Dergisi
Yayın sayfa url: https://dergipark.org.tr/tr/pub/eujhs/issue/71449/977915
Yayın pdf linki: https://dergipark.org.tr/tr/download/article-file/1905466
