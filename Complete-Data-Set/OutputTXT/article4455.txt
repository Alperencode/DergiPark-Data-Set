Makale Başlığı: Farklı Bakteri Strainleri ( PGPR ) Uygulamalarının  Marulda (Lactuca sativa L.)  Fide Gelişimi ve Kalitesi üzerine  Etkileri
Özet: Bitkisel üretimde verim ve kalitenin artırılmasında etkili temel bileşenlerin başında sağlıklı ve kaliteli fide üretimi gelmektedir. Bu çalışma bitki gelişimini teşvik eden farklı bakteri strainlerinin (Plant Growht Promoting-PGPR) marul fidesi yetiştiriciliğinde, fide gelişimi ve kalitesine etkisini belirlemek amacıyla kontrollü koşullarda yürütülmüştür. Çalışma sonunda; bitki köksüz boyu, bitki gövde çapı, yaprak sayısı, yaprak eni, bitki yaş ve kuru ağırlığı, kök boyu, kök yaş ve kök kuru ağırlığı ölçülmüştür.  Farklı bakteri(PGPR) strainlerinin marul fidelerine uygulanmaları sonucunda yapılan ölçümlerde; bitki köksüz boyu, bitki kök uzunluğu, bitki çapı, bitki köksüz yaş ve kuru ağırlığı, bitki kök yaş ve kuru ağırlığı, toplam yaprak sayısı, yaprak eni gibi verim ve kalite parametrelerinin gelişiminde etkili oldukları saptanmıştır. Yapılan ölçüm ve istatistiki analizlere göre tüm bakterilerin kontrole göre etkili olduklar görülmüştür. Farklı PGPR strainleri uygulamalarının kontrol uygulamasına göre fide boyunda % 28.7, gövde çapında % 14.1, yaprak çapında % 9 yaprak yaş ağırlığında % 49.5, yaprak sayısında %11.7 ve kök uzunluğunda  % 15,18 oranlarında artış yaptığı saptanmıştır. Sonuç olarak uygulamada kullanılan bakterilerin tümü kontrole göre etkili olurken YÖ41 bakteri straini ön plana çıkmıştır. Çalışma sonucunda farklı bakteri uygulamalarının marul fidelerinde kullanılmasının fide gelişimi ve kalitesi üzerinde olumlu etki yaptığı belirlenmiş olup ancak çalışmanın daha da genişletilmesi ve farklı bitki tür ve çeşitlerinde kullanılmasının daha kapsamlı olacağı sonucuna varılmıştır.
Yazar isimleri: ['Yusuf ÇELİK']
Yayın Yılı: 30 Haziran 2022
Dergi ismi: DÜSTAD Dünya Sağlık ve Tabiat Bilimleri Dergisi
Yayın sayfa url: https://dergipark.org.tr/tr/pub/dustad/issue/70848/1121756
Yayın pdf linki: https://dergipark.org.tr/tr/download/article-file/2449002
