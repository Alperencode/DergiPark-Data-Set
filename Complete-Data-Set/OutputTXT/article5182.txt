Makale Başlığı: İNSAN FAKTÖRLERİ VE ERGONOMİ PRATİKLERİNİN EYLEM ARAŞTIRMASI YOLUYLA TASARIM STÜDYO DERSİNE ENTEGRE EDİLMESİ
Özet: Endüstriyel tasarım çok sayıda bilgi içeriğinin sentezlenerek tasarımcıların tasarım karakteri vasıtasıyla somut çıktılar sağlandığı bir disiplindir. Tasarım çıktılarının başarısı tasarıma konu olan çok sayıda bilginin işlendiği sürecin doğru planlanmasına ve yönetilmesine bağlıdır. İnsan faktörleri ve ergonomi tasarıma girdi olabilecek teorik bilgileri sağlarken aynı zamanda uygulamalı içeriklere de sahiptir. Kimi tasarım çalışmalarında teorik bilgiler yeterli olurken kimi çalışmalarda insan faktörleri ve ergonomi alanı çerçevesinde uygulamalı çalışmalar gerçekleştirilmektedir. Tasarımcılara ilgili formasyonun doğru bir şekilde verilebilmesi tasarım eğitiminin teorik ve uygulama içeriklerinin belirli bir uyum içerisinde sentezlendiği bir yapıda olmasına bağlıdır. Ayrıca sezgisel tasarım davranışlarının sübjektif sonuçlar doğurabilmesine karşılık objektif değerlendirme süreçleri ile hesap verilebilir somut çıktılara ulaşabilmesi ve tasarımcı adaylarının bu doğrultuda öngörü becerilerinin geliştirilmesi hedeflenmelidir. Bu bilgiler ışığında iki eğitim projesi üzerinden objektif bilgi kaynaklarının tasarım sürecinde kullanımına yönelik eylem araştırması çerçevesinde deneysel çalışmalar yapılmıştır. Çalışmalar sonucunda objektif açıdan değerlendirilebilir somut tasarım çıktılarına ulaşılırken, uygulanan yöntemlerin öğrenme motivasyonu bağlamında katkılar sağladığı tespit edilmiştir.
Yazar isimleri: ['Yener ALTIPARMAKOĞULLARI']
Yayın Yılı: 15 Aralık 2022
Dergi ismi: Ergonomi
Yayın sayfa url: https://dergipark.org.tr/tr/pub/ergonomi/issue/73850/1141657
Yayın pdf linki: https://dergipark.org.tr/tr/download/article-file/2529893
