Makale Başlığı: ÖĞRETMENLERİN TEMEL SORUNLARI TRABZON VE AKÇAABAT İLÇESİ ÖRNEĞİ
Özet: Ana Okulu, İlkokul, Ortaokul ve Lise şeklinde gerek örgün ve gerekse de yaygın eğitimde eğitim-öğretim görevlerini öğretmenler yürütmektedir. Bu nedenle öğretmenlerin, görevlerini yaparken karşılaştıkları bazı önemli sorunları ortaya koymak ve bu sorunlara ilişkin çözüm yolları bulmak çok önemli bir detaydır. Bu sorun ve çözümlerinin neler olduklarının öteden beri bilinmesine, hatta çok ileri adımlar atılmasına rağmen bunlar henüz toplumca arzu edilen düzeyde çözülüp rahatlatıcı bir sonuca ulaştırılamamıştır. Dünyanın ve ülkemizin içinde bulunduğu hızlı değişme çağında milli ve temel eğitim sorunlarının her yönü ile ortaya çıkarılıp çözümlenmeleri milletin geleceği ile çok yakından ilgili olduğundan bütün imkânlarla düşünmek ve vakit geçirmeden gereken tedbirleri almak milli bir görevdir. Türkiye’de görev yapan tüm kademe öğretmenlerinin mesleklerinde karşılaştıkları sorunların tespitine yönelik bir örnek teşkil etmesi amacıyla yapılan bu çalışmada Trabzon İl’i ve Akçaabat İlçesine bağlı 10(on ) farklı okul ve her okuldan rastgele seçilen 100(yüz) öğretmen ile yapılan anket çerçevesinde sonuca gidilmiştir. Okul öncesi eğitimi, ilköğretim ve orta dereceli ortaokullar yükseköğretimin temelidirler. O halde bu okullara ait sorunların bir an önce belirlenmesi ve sonra da bunlarla ilgili düzeltici çalışmalar başlatarak yaşanan problemlerin kökten çözülmesinin öğretmenlerin performansını çok ciddi bir şekilde artıracağı düşünülmektedir.
Yazar isimleri: ['Zafer AKKOL']
Yayın Yılı: 28 Mart 2022
Dergi ismi: Habitus Toplumbilim Dergisi
Yayın sayfa url: https://dergipark.org.tr/tr/pub/habitus/issue/69096/1073290
Yayın pdf linki: https://dergipark.org.tr/tr/download/article-file/2252325
