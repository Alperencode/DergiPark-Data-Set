Makale Başlığı: PAULO COELHO’NUN VERONİKA ÖLMEK İSTİYOR ROMANINDAKİ ANA KARAKTERİN İNTİHARINA İLİŞKİN FREUDYEN PSİKOLOJİK UNSURLARIN İNCELENMESİ
Özet: Modern ve postmodern toplumların en yaygın sorunlarından biri olarak kabul edilen intihar, her toplumda veya kültürde var olan sosyo-psikiyatrik bir olgudur. Geçmişte intihar çalışması başlıca psikiyatri alanına girerken; intiharın altında yatan bazı sosyal faktörlerin farkındalığıyla birlikte, artık sosyolojik bir perspektiften de ele alınmaya başlanmıştır. Yirminci yüzyılın ikinci yarısı ile birlikte modern toplum ilişkilerinde ve yaşam tarzlarında meydana gelen değişiklikler postmodern kültürde daha belirgin hale gelmişti. Geleceğe yönelik beklentiler bu dönemde önemli ölçüde azalır. Mutlak hiçlik kavramı artık insan yaşamının her alanında açıkça görülmektedir. Tüm bu unsurlar insanın iç huzurunu etkileyerek fiziksel, zihinsel ve psikolojik bozulmalara neden olur. 1998 yılında Paulo Coelho tarafından yazılan Veronika Ölmek İstiyor adlı roman, yaşam motivasyonunu kaybeden ve intihara teşebbüs eden genç bir kadının psikolojik yolculuğunu konu alıyor. Coelho, kendi yaşam deneyimlerinden yola çıkarak intihar girişimi başarısız olan ana karakter Veronika'nın akıl hastanesinde geçirdiği psikolojik dönüşümleri gözler önüne seriyor. Bu sebeple, hem yaşam ve ölüm arasındaki çatışma hem de benlik ve toplum arasındaki çatışma, Veronika'nın intihar davranışlarının bazı olası nedenlerini analiz etmek için oldukça önemlidir. Bu bağlamda, bu çalışma, romanı psikanalizin kurucusu Sigmund Freud’un psikanalitik bakış açısıyla incelemeyi amaçlamaktadır. İntihar girişiminin arkasındaki psikolojik ve dış kaynaklı motivasyon, yaşam (Eros) ve ölüm (Thanatos) içgüdüsü teorisi ve bunun id, ego ve süperego ile ilişkisi ile açıklığa kavuşturulacaktır. 
Yazar isimleri: ['Muzaffer Zafer AYAR', 'Fatmanur DEMİR']
Yayın Yılı: 30 Eylül 2022
Dergi ismi: Erciyes Akademi
Yayın sayfa url: https://dergipark.org.tr/tr/pub/erciyesakademi/issue/72599/1131365
Yayın pdf linki: https://dergipark.org.tr/tr/download/article-file/2489095
