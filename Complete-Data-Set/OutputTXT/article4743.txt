Makale Başlığı: HARMANLANMIŞ ÖĞRETİME HAZIRBULUNUŞLUK ÖLÇEĞİNİN TÜRKÇE UYARLAMA ÇALIŞMASI
Özet: Bu araştırmada harmanlanmış öğretime hazırbulunuşluk ölçeği uyarlama çalışması gerçekleştirilmiştir. Bu ölçek ile öğretmen adaylarının harmanlanmış öğretime ne düzeyde hazır oldukları belirlenmek istenmiştir. Ölçeğin uyarlanması sürecinde öncelikle dil geçerliliği yapılmıştır. Daha sonra ölçeğin yapı geçerliğinin değerlendirilmesi amacıyla açımlayıcı faktör analizi ve doğrulayıcı faktör analizinden; güvenirliğinin değerlendirilmesinde ise madde toplam korelasyon değerlerinden, alt %27-üst %27 grupların madde ortalama puanlarının karşılaştırılması için İlişkisiz T-testinden ve iç tutarlılık güvenirlik katsayısı Cronbach Alfa testinden yararlanılmıştır. Bu kapsamda 503 öğretmen adayı ile çalışma gerçekleştirilmiştir. Elde edilen bulgular doğrultusunda ölçeğin tüm değerlerinin kabul edilebilir düzeylerde olduğu ve ölçek ile öğretmen adaylarının harmanlanmış öğretime hazırbulunuşluk düzeylerinin belirlenebileceği sonucuna ulaşılmıştır.
Yazar isimleri: ['Pınar MIHCI TÜRKER', 'Mücahit ÖZTÜRK']
Yayın Yılı: 30 Temmuz 2022
Dergi ismi: Eğitim Teknolojisi Kuram ve Uygulama
Yayın sayfa url: https://dergipark.org.tr/tr/pub/etku/issue/71546/1084982
Yayın pdf linki: https://dergipark.org.tr/tr/download/article-file/2298665
