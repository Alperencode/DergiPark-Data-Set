Makale Başlığı: Farklı Branşlardaki Engelli Sporcuların Antrenör ve Spora Yönelik Metaforik Algıları
Özet: Bu araştırmanın amacı farklı engel gruplarına sahip farklı branşlardaki engelli sporcuların antrenör ve spora yönelik metaforik algılarının belirlenmesidir. Araştırmada nitel araştırma desenlerinden biri olan olgu bilim deseni kullanılmıştır. Araştırmamızın örneklem grubunu Kilis, Gaziantep ve Elazığ illerinde farklı engel gruplarına ve farklı spor branşlar da aktif spor yapan 49 kadın, 12 erkek olmak üzere toplamda 61 engelli sporcu oluşturmuştur. Veri toplama amacıyla katılımcıların kişisel bilgilerine ulaşmak için demografik bilgi formu, metaforik algılarını belirlemek amacıyla ise “Antrenör………gibidir. Çünkü ………” Cümlesini ve “Spor………gibidir. Çünkü……” cümlesini tamamlamaları istenmiştir. Toplanan veriler içerik analizi yardımı ile çözümlenmiştir. Katılımcıların demografik bilgilerinin çözümlenmesinde SPSS 22.0 programından faydalanılarak frekans ve yüzdelik hesaplamalar yapılmıştır. Engelli sporcular antrenör ve spor kavramıyla ilgili toplamda 56 metafor oluşturmuş, antrenörler için oluşturdukları metaforlar toplam 5 kategoride toplanmıştır. Bunlar “Gerçek Hayat”, “Liderlik”, “Faydalı”, “Yaşam Kaynağı” ve “İstenmeyen” kategorileri, spor için oluşturdukları metaforlara ait kategoriler ise “Pozitif Duygular”, “Yaşamsal Kaynak”, “Fiziksel Sağlık” ve “Olumsuz” şeklinde oluşturulmuştur. Sonuç olarak genelde olumlu metaforların üretildiğini sadece bir katılımcının olumsuz ve istenmeyen metafor ürettiğini söyleyebiliriz.
Yazar isimleri: ['Yunus GÜR', 'Ali Kemal TAŞKIN']
Yayın Yılı: 22 Eylül 2022
Dergi ismi: Gaziantep Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/gaunjss/issue/72642/1149007
Yayın pdf linki: https://dergipark.org.tr/tr/download/article-file/2558420
