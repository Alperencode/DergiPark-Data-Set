Makale Başlığı: EKONOMİK KRİZ KAYNAKLI DEĞİŞİMLERİN KARŞILAŞTIRMALI POLİTİK EKONOMİ ANALİZİ: TÜRKİYE VE JAPONYA ÖRNEĞİ
Özet: Ülkeler arasındaki ekonomik gelişmişliklerin farklılaşması uzun bir sürece yayılmış olsa da küreselleşmeyle birlikte piyasalar benzer kırılgan dönemlerden geçmektedir. Serbest piyasa ekonomisinin tüm dünyada popülerlik kazanmasıyla ülke gruplarının birbiriyle kıyaslanmaları daha olağan hâle gelmiştir. Dolayısıyla, gelişmekte olan ve gelişmiş ülke ekonomilerinin makroekonomik dönüşüm süreçlerinin karşılaştırılarak değerlendirilmesi oldukça önemlidir. Bu çalışma, 1971 ve 2020 yıllarını kapsayan dönemde yaşanan 1973 OPEC Krizi, 1994 Asya Krizi, 2008 Küresel Finans Krizi ve COVID-19 Krizi’nde Türkiye ve Japonya’nın seçilen ekonomik göstergeleri arasında kıyasını konu almaktadır. İki ülkede ekonomi politikalarının uygulanma süreçleri incelendiğinde benzer aşamaların var olmasına karşın krizlere üretilen tepkiler ve toparlanma süreçlerinin farklılaştığı görülmüştür. Bu farklılığın ana sebebinin ülkelerin gelişmişlik düzeyi ile alakalı olduğunu ifade etmek mümkündür. Gelişmiş ekonomiye sahip ülkelerin öncelik alanları ekonomik kalkınmadan sürdürülebilir bir ekonomiye geçiş yapmak iken gelişmekte olan ve literatürde yükselen piyasalar olarak değerlendirilen ülkelerin öncelik alanları ekonomilerini kalkındırma üzerine kuruludur. Bu kapsamda, ülkelerin gelişmişlik düzeyleri riskleri algılama ve yönetme anlayışını değiştirmekte buna bağlı olarak da ülkelerin tasarruflarının kullanım şeklini ayrıştırmaktadır.
Yazar isimleri: ['Kübra Hatice BİLDİK']
Yayın Yılı: 6 Aralık 2022
Dergi ismi: Afro Eurasian Studies
Yayın sayfa url: https://dergipark.org.tr/tr/pub/afes/issue/73719/1148109
Yayın pdf linki: https://dergipark.org.tr/tr/download/article-file/2554776
