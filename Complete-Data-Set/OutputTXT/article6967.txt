Makale Başlığı: BİYOGRAFİ VE KURGU ARASINDA CEMAL SÜREYA
Özet: Biyografisi yazılan insan, toplayandır. Kendisinde toplanan değerleri temsil eder. Biyografi, şahsın cemiyet hayatına yansımış biçimidir. Vicdanî ölçülerde yazılan ve hakikat ile sonuçlanan eserlerdir. Biyografi ve kurgu, insanın hayatını tarihi belgelerle doğrularken, eserlerinin kurgusallığı ile de ütopik dünyasının sınırsızlığına ulaşır. Bu makalede, Cemal Süreya’nın biyografisi temel alınarak kurgusallık bağlamında şiirleri değerlendirilmiştir. Şairin hayat seyri üzerinde yerine oturmuş şiirleri, hayatının kurgulandığına bir işarettir. İnsanın kendinden yola çıkarak öteki kendine gitme yolculuğu, gerçekteki varlığı ile olmak istediği şey arasındaki met-cezirdir. Cemal Süreya’nın da tutunmak adına mücadele verdiği ve transandantal bir kimlik taşıyan şiiri, hayatı karşısında mensubiyetini kanıtlamıştır. Sürgünlüğün parçaladığı çoklu bedenler arasında gerçek bedenini inşa etmiştir. Hayatını sanatına dâhil eden şairin şiirlerinden, sanatını hayatına dâhil eden şiirler de bulmak mümkündür.
Yazar isimleri: ['Rabia Nur ÖZYÜZER']
Yayın Yılı: 30 Haziran 2022
Dergi ismi: Hars Akademi Uluslararası Hakemli Kültür Sanat Mimarlık Dergisi
Yayın sayfa url: https://dergipark.org.tr/tr/pub/hars/issue/70867/1110654
Yayın pdf linki: https://dergipark.org.tr/tr/download/article-file/2404031
