Makale Başlığı: JOSEPH BEUYS’UN 7000 MEŞE PROJESİNİN GREİMAS’IN GÖSTERGEBİLİM ÇÖZÜMLEME YÖNTEMİYLE İNCELENMESİ
Özet: Bu çalışmada, çağdaş sanatın önemli isimlerinden olan Joseph Beuys’un, kolektif bir birliktelik ve iyi bir toplum anlayışına hizmet için başlattığı 7000 Meşe projesinin göstergebilim yöntemine uygun bir şekilde analizi gerçekleştirilmektedir. Bunun için aşamalı katmanlardan oluşan ve bütün dizgeleri çözümlemeye yarayan Paris Göstergebilim Okulu’nun çözümleme anlayışı tercih edilmiştir. Göstergebilim yapısalcı dilbilim unsurları ile geliştirilen anlam bilim yöntemidir. Gösterge bilimin amacı anlamın üretilme, algılanma ve anlaşılma süreçlerini kavramsal bir çerçeve ile ortaya koymaktır. Bu süreç mantık temelli yöntemler kullanılarak belirli bir yol izlemeyi içerir. Algirdas Julien Greimas’ın kurucusu olduğu ve sanat eserlerinin çözümlenmesi sürecinde de kullanılabilen bu yöntem, değişen anlamlamalar ve birbirini içeren, birbirini tanımlayan, birbirini denetleyen üç ayrı düzeyi içermektedir.Beuys’un 7000 Meşe projesi, Almanya’nın Kassel şehrinde her beş yılda bir tekrarlanan ve 1982’de Documante 7’nin açılışında ilk meşe ağacının dikimi ile başlayan ve devam eden çevreci bir projedir. Temelde, içinde meşe, ardıç, kestane gibi türlerin bulunduğu 7000 ağaç ve her ağacın dibine dikilecek 7000 bazalt taşından oluşan bu proje, her on yılda ağaçların dibindeki  bazalt taşlarının çıkartılıp başka bir yere başka  ağaçlarla birlikte dikilecek şekilde planlanmıştır.  Bu yönüyle yaşayan bir proje halini almıştır.Çalışmada elde edilen bulgulara göre, yedi bin meşe ağacının dikilmesi, yalnızca sembolik bir başlangıçtır. Ve böyle bir sembolik başlangıç için ağaçların yanında bulunan bazalt sütunlar bir nevi işaretleyici görev üstlenmiştir.  Bu proje kapsamında gerçekleşen ağaç dikme olayının, tüm yaşamın, toplumun ve tüm ekolojik sistemin dönüşümüne işaret etmekte olabileceği sonucuna varılmıştır.
Yazar isimleri: ['Derya ŞAHİN', 'Kübra Nur ARAT']
Yayın Yılı: 30 Haziran 2022
Dergi ismi: İnönü Üniversitesi Uluslararası Sosyal Bilimler Dergisi
Yayın sayfa url: https://dergipark.org.tr/tr/pub/inijoss/issue/70601/1077870
Yayın pdf linki: https://dergipark.org.tr/tr/download/article-file/2270489
