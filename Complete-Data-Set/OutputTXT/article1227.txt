Makale Başlığı: Yaşlı depresyon hastalarında uykusuzluk tedavisinde kullanılan uyku ilaçları: uyku hijyeninin rolü
Özet: Amaç: Bu araştırma, Yaşlı Depresyon Hastaları’nda (YDH) uykusuzluk tedavisinde kullanılan uyku haplarını belirlemeyi ve uyku hijyeninin uykusuzluk şiddeti üzerindeki rolünü araştırmayı amaçlamıştır.Yöntemler: Bu çalışmaya uykusuzluk için uyku ilacı kullanmakta olan 120 YDH dahil edildi. Katılımcıların uykusuzluk için kullandıkları uyku hapları belirlendi. Uyku Hijyeni İndeksi (UHİ), Uykusuzluk Şiddeti İndeksi (UŞİ), Pittsburgh Uyku Kalitesi İndeksi (PUKİ), Beck Depresyon Ölçeği (BDÖ) ve Beck Anksiyete Ölçeği (BAÖ) kullanılarak hastaların uyku hijyeni, uyku kalitesi, uykusuzluk şiddeti, depresyon ve anksiyete seviyeleri değerlendirildi.Bulgular: YDH’da ketiapin, mirtazapin ve trazodon en sık kullanılan uyku haplarıydı. Uyku hijyeni genel olarak uykusuzluk şiddeti ile korelasyon göstermekteydi ve klinik uykusuzluk seviyesi daha yüksek olan grupta daha yüksek seviyelerdeydi. Çoklu doğrusal regresyon analizleri sonuçları uykusuzluk şiddetinin; öznel uyku kalitesi (%20) ve uyku hijyeni (%9) ile depresyon ve anksiyete’den bağımsız olarak tahmin edildiğini gösterdi.Sonuç: Kullanılan uyku hapları benzer olmasına rağmen uyku hijyeni açısından uykusuzluk şiddetinin farklılaşması tedavi sürecinde uyku hijyeninin önemini göstermektedir. Basit çevresel ve davranışsal etkilerin uykusuzluk semptomları üzerindeki etkisini araştıran boylamsal çalışmalara ihtiyaç vardır.
Yazar isimleri: ['Ahmet ÜZER', 'Bengü YÜCENS']
Yayın Yılı: 27 Eylül 2022
Dergi ismi: Anadolu Kliniği Tıp Bilimleri Dergisi
Yayın sayfa url: https://dergipark.org.tr/tr/pub/anadoluklin/issue/72640/1126165
Yayın pdf linki: https://dergipark.org.tr/tr/download/article-file/2467248
