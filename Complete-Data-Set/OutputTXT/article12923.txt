Makale Başlığı: Ekinakozit PC3 androjen bağımsız prostat kanseri hücrelerinde hücre proliferasyonunu azaltır ve hücre invazyonunu inhibe eder
Özet: Amaç: Bu çalışmanın amacı Echinacoside'in PC3 androjen bağımsız prostat kanseri hücrelerinde hücre proliferasyonuna, invazyonuna ve invazyon ilişkili genlerin mRNA ekspresyon değişimleri üzerine etkilerini belirlemektir.Gereç ve yöntem: Ekinakozitin PC3 hücrelerinde hücre proliferasyonuna olan etkisi XTT yöntemiyle belirlenmiştir. Anti-invaziv etkinliği transwel chamber kullanılarak gerçekleştirilmiştir. Total RNA izolasyonu Trizol aracılığıyla gerçekleştirilmiş ve takiben cDNA sentezlenmiştir. MMP2, MMP9, TIMP1, TIMP2 ve TIMP3'ün mRNA ekspresyon değişimleri SYBER Green ile RT-PCR da gerçekleştirilmiştir.Bulgular: Bu çalışmada Ekinakozitin PC3 hücrelerinde IC50 dozu 48. saate 55,21 μM olarak tespit edilmiştir. Ekinakozitin PC3 hücrelerinde hücre invazyonunu inhibe ettiği doz grubunda %66 oranında invazyonu azalttığı belirlenmiştir. Ayrıca ekinakozitin kontrole göre IC50 doz grubunda, TIMP1 mRNA ekspresyonunu 1,96 kat, TIMP2 mRNA ekspresyonunu 2,60 kat arttırken MMP2 ekspresyonunu 3,82 kat, MMP9 mRNA ekspresyonunu 1,54 kat azaltması istatistiksel olarak anlamlı bulunmuştur.Sonuç: Ekinakozitin PC3 prostat kanseri hücreleri üzerinde antiproliferatif etki gösterdiği ortaya koyulmuştur. Ayrıca invazyon ilişkili genlerin ekspresyon değişimlerini regüle ederek invazyonu da baskılayabileceği gösterilmiştir. Bu çalışma ile ekinakozit ve prostat kanseri üzerindeki etkisi ile ilgili olarak bundan sonraki yapılacak olan detaylı moleküler biyolojik çalışmalar açısından ön veriler ortaya koyulmuştur.
Yazar isimleri: ['Mücahit SEÇME', 'Yavuz DODURGA']
Yayın Yılı: 1 Ekim 2022
Dergi ismi: Pamukkale Tıp Dergisi
Yayın sayfa url: https://dergipark.org.tr/tr/pub/patd/issue/68710/1151168
Yayın pdf linki: https://dergipark.org.tr/tr/download/article-file/2566213
