Makale Başlığı: Umudun Kariyer Stresine Etkisinde Kariyer Kararlılığının Aracılık Rolü: Önlisans Öğrencileri Örneği
Özet: Bu çalışmanın amacı, umudun kariyer stresine etkisinde kariyer kararlılığının rolünü tespit etmeye çalışmaktır. Bu doğrultuda çalışmanın örneklemini önlisans öğrencileri oluşturmaktadır. Araştırmanın verileri çevrimiçi anket yolu ile toplanmıştır. Toplam 229 anket üzerinden SPSS ve Lisrel programlarında analiz edilmiştir. Ölçeklerin yapı geçerliliğini test etmek için doğrulayıcı faktör analizi yapılmış ve ölçekler hiçbir ifade çıkarılmadan doğrulanmıştır. Araştırmanın sonucunda umudun kariyer stresini negatif, kariyer kararlılığını pozitif yönde etkilediği tespit edilmiştir. Ayrıca kariyer kararlılığının da kariyer stresini negatif yönde etkilediği tespit edilmiştir. Araştırmanın ana amacı olan umudun kariyer stresine etkisinde kariyer kararlılığının kısmi aracı rol oynadığı da belirlenmiştir. Öğrencilerin umutları arttıkça kariyer stresleri azalmaktadır. Öğrencilerin hem umutları arttığında hem de aynı anda kariyerlerinde kararlı olduklarında, kariyer stresleri de daha fazla azalmaktadır.
Yazar isimleri: ['Zümral GÜLTEKİN']
Yayın Yılı: 28 Eylül 2022
Dergi ismi: Manisa Celal Bayar Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/cbayarsos/issue/72696/1071149
Yayın pdf linki: https://dergipark.org.tr/tr/download/article-file/2244553
