Makale Başlığı: Sınıraşan Çevre Zararı Kapsamında İnsan Hakları Andlaşmalarının Ülke Dışında Uygulanması
Özet: Bu makale sınıraşan çevre zararı hallerinde insan hakları andlaşmaları bakımından yetki konusunu ele almaktadır. Makalede çevre ve sınıraşan zarar terimlerinin tanımları ile uluslararası çevre hukukunun sınıraşan çevre zararına uygulanabilir olan ilgili hükümlerine yer verilmesi hedeflenmektedir. Ayrıca, insan hakları andlaşmalarının ülkesel kapsamı incelenmekte ve sınıraşan çevre zararı hallerinde yetkinin tesis edilmesi konusuna odaklanılmaktadır. Bölge veya kişi üzerinde etkin kontrol kurulmasına odaklanmış olan klasik yaklaşımın bu bağlamda uygun olmadığı ileri sürülmektedir. Bunun yerine,Amerikalılararası İnsan Hakları Mahkemesi tarafından benimsenen ve çevre zararına yol açan etkinlikler ile bu sebeple ortaya çıkan insan hakları ihlalleri üzerinde etkin kontrole dayanan fonksiyonel yaklaşım gibi farklı yetki yaklaşımlarının kullanılması tavsiye edilmektedir. Buna ek olarak, uluslararası teamül hukukundaki devletlerin sınıraşan zarar meydana getiren hareketlerden kaçınmasına ilişkin genel kuralın uluslararası insan hukuku kapsamında bir özel durum olarak uygulanmasının mümkün olduğu iddia edilmektedir. Son olarak, makalede devletlerin sınıraşan çevre zararlarından kaynaklanan insan hakları ihlallerinden doğan yükümlülüklerine ilişkin olarak açıklığa kavuşturulması gereken bazı güncel sorunlara değinilmektedir.
Yazar isimleri: ['Kazım Berkay ARSLAN']
Yayın Yılı: 29 Haziran 2022
Dergi ismi: Public and Private International Law Bulletin
Yayın sayfa url: https://dergipark.org.tr/tr/pub/ppil/issue/67916/1002432
Yayın pdf linki: https://dergipark.org.tr/tr/download/article-file/2001097
