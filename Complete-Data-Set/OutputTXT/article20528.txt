Makale Başlığı: ORTAOKUL ÖĞRENCİLERİNİN KUVVETİN ÖLÇÜLMESİ VE SÜRTÜNME ÜNİTESİNE YÖNELİK ALTERNATİF FİKİRLERİNİN İNCELENMESİ: SKOR ANALİZİ
Özet: Araştırmada ortaokul öğrencilerinin kuvvetin ölçülmesi ve sürtünme ünitesine yönelik alternatif fikirlerinin incelenmesi amaçlanmıştır. Araştırmanın doğasına uygun olarak durum tespiti temelinde tarama yöntemi kullanılmıştır. Çalışma 2020-2021 eğitim öğretim yılında ortaokul 5. sınıfta öğrenim gören 140 öğrenciyle yürütülmüştür. Araştırmada veriler 30 çoktan seçmeli sorudan oluşan başarı testi kullanılarak elde edilmiştir. Elde edilen veriler betimsel olarak ve Bao (1999) tarafından geliştirilen analiz tekniği kullanılarak analiz edilmiştir. Öğrencilerin her bir soru için verdiği cevaplar ayrı ayrı analiz edilmiş ve frekans yüzde değerleri tablolardan faydalanarak yorumlanmıştır. Bu frekans değerleri üzerinden her bir soru için skorlar ve yoğunlaşma faktörleri hesaplanmıştır. Yapılan analizle öğrencilerin yanlış yaptıkları sorularda eksiklikleri incelenerek yorumlanmıştır. Araştırma sonucunda öğrencilerin sürtünme kuvvetinin yönü ve sürtünme kuvvetinin günlük yaşamla ilişkilendirilmesi konularıyla ilgili alternatif fikirleri tespit edilmiştir. Öğretmenlere, öğrencilerinin sürtünme kuvvetiyle ilgili eksikliklerini gidermek adına öğretim programı kazanımlarını günlük yaşamla ilişkilendirmelerini sağlayacak daha fazla ders tasarımları oluşturmaları önerilmiştir. Ayrıca bu analizlerden en iyi sonuçları elde edebilmek için araştırmacılara veri toplama araçları konusunda öneriler getirilmiştir.
Yazar isimleri: ['Mustafa Kemal YÜZBAŞIOĞLU', 'Mehmet Altan KURNAZ']
Yayın Yılı: 25 Ocak 2022
Dergi ismi: Mehmet Akif Ersoy Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/maeuefd/issue/68192/982221
Yayın pdf linki: https://dergipark.org.tr/tr/download/article-file/1922462
