Makale Başlığı: Göz Yüzeyinden Elde Edilen Bakterilerin Oluşturduğu Biyofilme Karşı Probiyotik Bakterilerin Hücresiz Filtratlarının Antibiyofilm Etkilerinin Araştırılması
Özet: Amaç: Bu çalışmanın amacı probiyotik laktik asit bakterilerine ait hücresiz filtratların göz yüzeyinden izole edilmiş olan Listeria monocytogenes, Pseudomonas putida, Pseudomonas stutzeri, Stenotrophomonas maltophilia ve Staphyloccocus epidermidis’in ürettikleri biyofilm üzerine antibiyofilm aktivitesinin araştırılmasıdır.Materyal-Metot: Laktik asit bakterileri olarak Lactobacillus rhamnosus 1743, Lactobacillus plantarum1771, Lactobacillus rhamnosus 3111, L. rhamnosus KA1 ve L. rhamnosus 1724 kullanıldı. Kullanılmadan önce hem laktik asit bakterilerinin hem test bakterilerinin saflıkları kontrol edildi. Laktik asit bakterileri hücresiz filtratları 22µm’lik filtreden geçirildi. Hücresiz filtratın antibiyofilm etkisi için TSB ortamında kültüre edilen test bakterileri kuyucuklara dağıtıldı. Kuyucuklar yıkandıktan sonra 570 nm’de spektrofotometrik olarak  optik yoğunluğa göre biyofilm oluşumu değerlendirildi.Bulgular: Laktik asit bakterilerinden elde edilen hücresiz filtratların farklı test bakterilerinde farklı oranlarda biyofilm oluşumunu inhibe ettiği gözlendi. L. rhamnosus KA1’in hücresiz filtratı test edilen tüm bakterilerin biyofilmlerini ortalama en fazla azaltan filtrattı. Laktik asit bakterilerinin filtratlarının biyofilmi en çok azalttıkları test bakterisi P. stutzeri 23 CZPX olarak tespit edildi.Sonuç: Probiyotik laktik asit bakterilerinden elde edilen hücresiz filtratlar bakterilerin oluşturduğu biyofilmlerin önlenmesinde yardımcı olabilir. Farklı LAB hücresiz filtratlarının farklı test bakterilerinin oluşturduğu biyofilme etkileri değişebilmektedir. Geniş spekturumlu bir LAB hücresiz filtratın tespiti ve etkinliği için ileri çalışmalara ihtiyaç vardır.
Yazar isimleri: ['Sertaç Argun KIVANÇ', 'Berna AKOVA BUDAK', 'Merih KIVANÇ']
Yayın Yılı: 20 Aralık 2022
Dergi ismi: Süleyman Demirel Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/sdusbed/issue/73442/1151489
Yayın pdf linki: https://dergipark.org.tr/tr/download/article-file/2567286
