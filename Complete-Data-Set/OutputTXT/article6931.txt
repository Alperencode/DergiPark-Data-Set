Makale Başlığı: Bilgisayarlı Tomografi Görüntülerinde Kafatası Morfometrisinin  Değerlendirilmesi ve Sefalik Indeks’in Hesaplanması
Özet: Amaç: Pek çok canlı türünde kafatası ölçümleri ırkların ve etnik farklılıkların belirlenmesinde önemlidir. Ayrıca bedensel bütünlüğün bozulduğu doğal afetler gibi durumlarda, kafatası ölçümleri adli tıp bakımından kimliklendirmede ve cinsiyet belirlenmesinde önemlidir.  Sefalik index, kafatasında biparietal çapın sagittal uzunluğa oranının 100 ile çarpılması ile elde edilir.Materyal ve Metod: Çalışma, sağlıklı 20-40 yaş aralığında 80 genç erişkine ait, retrospektif olarak elde edilen bilgisayarlı tomografi görüntüleri üzerinde gerçekleştirildi. Ölçümler sagittal ve koronal düzlemde yapıldı. Bulgular: Kafatası uzunluğu, kafatası genişliği ve sefalik indeks ortalama değerleri, sırasıyla, erkeklerde 182.09±6.67, 146.60±6.30 ve %80.59±4.26; kadınlarda 173.45±6,98, 140.41±6.53 ve %81.07±4.48 bulundu.   Kafatası uzunluğu ve genişliği erkeklerde kadınlara göre daha fazlaydı ve aradaki fark istatistiksel olarak anlamlıydı p<0.05. Kafatası tipi yüzdeleri erkeklerde %10 Dolicocephalic, %37.5 Mesocephalic %37.5 Brachycephalic, %15 Hyperbrachycephalic; kadınlarda %7.5 Dolicocephalic, %42,5 Mesocephalic %27.5 Brachycephalic % 22.5 Hyperbrachycephalic olarak bulundu. Sefaliks indeks açısından cinsiyetler arasındaki fark anlamlı değildi p>0.05.   Cephalic index, kafatası uzunluğu ile negatif yönde orta düzeyde, kafatası genişliği ile pozitif yönde orta düzeyde korelasyona sahipti. Sonuç: Çalışmamızın verilerinin anatomistler, antropologlar, arkeologlar, adli tıp uzmanları, baş bölgesi cerrahları için faydalı olacağı kanaatindeyiz. Ayrıca baş ve yüz bölgesi için eksternal kullanıma yönelik geliştirilen cihaz ve aygıtlar açısından da önemli olacaktır.
Yazar isimleri: ['Sinan BAKIRCI', 'Serkan ÖNER']
Yayın Yılı: 28 Ağustos 2022
Dergi ismi: Harran Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/hutfd/issue/71631/1132256
Yayın pdf linki: https://dergipark.org.tr/tr/download/article-file/2492797
