Makale Başlığı: KOBİ’LERİN AGRESİF REKABETÇİLİKLERİ VE ÖZERKLİKLERİ ONLARIN BÜYÜKLÜKLERİNE VE FAALİYET SÜRELERİNE GÖRE NASIL FARKLILAŞIR?
Özet: KOBİ’ler ülke ekonomilerinin kalkınmasında çok önemli bir rol oynamaktadırlar. Fakat, bu rolü oynarken birçok engelle karşılaşmaktadırlar. Bu engellerin üstesinden gelmek için girişimcilik yöneliminin ölçütleri olan agresif rekabetçilik ve özerklik gibi girişimci davranışlar KOBİ’lerin karlılık ve gelirlerini arttırarak onların daha yüksek performans seviyelerine erişmelerini sağlayabilirler. Fakat bu davranışlar, KOBİ’lerin özelliklerine göre farklılık gösterebilir. Bu bağlamda, bu çalışma ile KOBİ’lerin agresif rekabetçilik ve özerkliklerinin onların faaliyet sürelerine ve büyüklüklerine göre değişip değişmediğinin belirlenmesi ve analiz edilmesi amaçlanmaktadır. Bu amacı gerçekleştirmek için araştırmacı bir anket çalışmasına başvururak Türkiye’de bulunan 479 KOBİ’den veri toplamıştır. KOBİ’ler arasındaki bu farklılıkların bulunması amacıyla Bağımsız örneklem T testine başvurulmuştur. Analiz sonuçlarına göre, KOBİ’lerin agresif rekabetçilikleri onların faaliyet süreleri ve büyüklüklerine göre değişmemektedir. Fakat KOBİ’lerin özerklikleri onların büyüklüklerine göre değişmezken, daha uzun süre faaliyet gösteren KOBİ’ler daha az süre faaliyet gösterenlere kıyasla daha fazla özerkliğe sahiptirler. Bulunan bu sonuçların sebepleri İşletmelerin kendi ve girişimcilikleriyle ilgili özelliklerinden kaynaklanıyor olabilir.
Yazar isimleri: ['Mehmet CİVELEK']
Yayın Yılı: 30 Temmuz 2022
Dergi ismi: Doğuş Üniversitesi Dergisi
Yayın sayfa url: https://dergipark.org.tr/tr/pub/doujournal/issue/71547/1007592
Yayın pdf linki: https://dergipark.org.tr/tr/download/article-file/2018651
