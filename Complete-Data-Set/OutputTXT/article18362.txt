Makale Başlığı: INFLUENCER GÜVENİLİRLİĞİ, DÜRTÜSEL SATIN ALMA VE ALIŞVERİŞ SONRASI PİŞMANLIK DAVRANIŞI ARASINDAKİ İLİŞKİNİN İNCELENMESİ
Özet: Sosyal medya aracılığı ile ün kazanan ve geleneksel olmayan ünlüler olarak değerlendirilen influencerlar, son dönemlerin kanaat önderleri olarak görülmektedirler.  Çok sayıda takipçiye sahip olan ve takipçileri tarafından güvenilir bir otorite olarak kabul edilen bu kişiler, sosyal medya kullanan önemli bir kitleyi etkileme gücüne sahiptir. Bu kapsamda paylaştıkları içerikler ve markalar hakkında başlattıkları sohbetlerle tüketicilerin satın alma kararları üzerinde de önemli bir etkiye sahiptirler. Bu nedenle hem işletmeler hem de tüketiciler tarafından önemsenmektedirler. İşletmeler açısından önemli bir tanıtım aracı haline gelen bu kişiler, tüketicileri plansız ve dürtüsel satın almaya yönlendirebilmektedir. Plansız satın almaya yönelen tüketicilerin ise pişmanlık yaşama ihtimalleri yükselmektedir. Literatürde konu ile alakalı önemli bir açık bulunmaktadır. Bu çalışma, influencer güvenilirliği, dürtüsel satın alma ve satın alma sonrası pişmanlık davranışı arasındaki ilişkiyi incelmek amacı ile yapılmıştır. Bu amaç doğrultusunda 469 kişi ile anket yapılmıştır. Elde edilen veriler SPSS 25 Paket programı ile analiz edilmiştir. Yapılan analiz sonucunda influencer güvenilirliği, dürtüsel satın alma ve satın alma sonrası pişmanlık davranışı arasında anlamlı, pozitif yönlü ve güçlü bir ilişkinin olduğu tespit edilmiştir.
Yazar isimleri: ['Rafet BEYAZ']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1115689
Yayın pdf linki: https://dergipark.org.tr/tr/download/article-file/2423874
