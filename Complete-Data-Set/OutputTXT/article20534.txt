Makale Başlığı: YABANCI DİL (İNGİLİZCE) DERSİNDE ÖĞRENENİ ANLAMAK:  ALGISAL ÖĞRENME STİLLERİ
Özet: Günümüz şartlarında bireysel farklılıkları dikkate alan öğrenme öğretme ortamlarının oluşturulması önemli bir gerekliliktir. Öğrenme stilleri, dil öğrenme sürecini büyük oranda etkileyen ve öğrenme sürecinde dikkate alınması gereken temel bireysel farklılıklardan biridir. Bu çalışmanın amacı, 5. sınıf düzeyinde yabancı dil derslerinde İngilizce öğretmenlerinin bireysel farklılıklardan biri olan algısal öğrenme stillerini ne kadar dikkate aldıklarını, derste yapılan öğrencilerin algısal öğrenme stillerindeki farklılıklarla ilişkilendirilebilecek uygulamaları tespit etmek ve bu uygulamaları detaylı bir şekilde betimlemektir. Araştırmada bütüncül tek durum deseni benimsenmiştir. Araştırmaya katılan öğretmenlerin 7’si kadın 1’i erkektir. Araştırmada kullanılan veri toplama araçları "Yarı Yapılandırılmış Görüşme Formu" ve "Öğretmenler Tarafından Algısal Öğrenme Stillerinin Dikkate Alınmasına İlişkin Gözlem Formu” biçimindedir. Araştırma verileri tümevarım analizi yoluyla çözümlenmiş, araştırma soruları doğrultusunda bulgular tanımlanarak yorumlanmıştır. Araştırma sonuçlarına göre, öğretmenlerle yapılan görüşmeler ve araştırmacı tarafından gerçekleştirilen gözlemler neticesinde, yabancı dil öğretmenlerinin çoğunlukla ders kitabında yer alan etkinliklerle derslerini yürüttükleri, bazı zamanlarda konuyla ilişkili olan hazır materyalleri kullandıkları, ancak tüm öğrenme stillerine hitap etme gayreti içerisinde bir ön hazırlık yapmadıkları bulunmuştur.
Yazar isimleri: ['Gürbüz OCAK', 'Deniz YILDIZ']
Yayın Yılı: 25 Ocak 2022
Dergi ismi: Mehmet Akif Ersoy Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/maeuefd/issue/68192/963543
Yayın pdf linki: https://dergipark.org.tr/tr/download/article-file/1863734
