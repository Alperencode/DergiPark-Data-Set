Makale Başlığı: Mısır Mitolojisinde Tanrılardan Tıbba Yansıyanlar
Özet: Amaç: Bu çalışmada, eski Mısır mitolojisinden günümüz tıbbına nelerin yansıdığının değerlendirilmesi amaçlanmıştır.Yöntem: Mısır mitolojisi için 01.01-01.03.2022 literatür taraması; PubMed/Medline, Google Scholar, Web of Science, Scopus, Library Genesis, Springer, Jstor Ebsco, ProQuest, Social Sciences Index Retrospective, National Geographic Magazine, medical and anatomical history books veri tabanlarından yapılmıştır. Ek olarak, Milli Kütüphane, HuthiTrust, Europeana Collections, Project Gutenberg, New York Kütüphanesi Dijital Koleksiyonları, Bibliotheques d’Orient dijital kütüphanelerinde de araştırma yapılmıştır.Bulgular: Mısırlılarca Ra, bazı ilaçları yapan, Imhotep, tıbbın babası, Thoth, Corpus Hermeticum’u yazarı kabul edilmektedir. Mumyalama geleneği, Osiris ile bağlantılıdır. Horus'un Gözü’nde yapılan hesaplama ve sembolleştirmenin bugünkü verilerle uyuşması, nöroanatomi alanı için büyük bir başarıdır. Ayrıca, bu hiyerogliften, reçetelerde kullanılan “Rx” sembolünün türetilmesi, Horus’un anne karnında kalış süresinin 40 haftalık gebelik süresi ile örtüşmesi diğer bulgulardır. Heka’nın asasına dolanmış çift yılan, halen tıp mesleğinin sembolüdür. Günümüzde Ammon boynuzu adıyla anılan serebral hipokampüsün bu adı, Ammon’dan aldığı söylenmektedir.Sonuç: Eski Mısır tıbbının, bir taraftan mitolojiyle iç içeyken diğer taraftan deneysel ve kanıta dayalı yönünün oldukça ileri olması önemli ve şaşırtıcıdır. Bu medeniyet, günümüze temel oluşturan zengin tıbbi mirasıyla halen ilgi uyandırmaktadır.
Yazar isimleri: ['Selda YILDIZ', 'Vahide KORKMAZ']
Yayın Yılı: 30 Eylül 2022
Dergi ismi: Mersin Üniversitesi Tıp Fakültesi Lokman Hekim Tıp Tarihi ve Folklorik Tıp Dergisi
Yayın sayfa url: https://dergipark.org.tr/tr/pub/mutftd/issue/72580/1113921
Yayın pdf linki: https://dergipark.org.tr/tr/download/article-file/2416593
