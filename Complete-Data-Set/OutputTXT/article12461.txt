Makale Başlığı: YILDIZ KELİMESİNİN KÖKENBİLİM AÇISINDAN DEĞERLENDİRİLMESİ
Özet: Tarihi Türk lehçelerinin en eski dönemlerinden bu yana kullanılmakta olan ve Türkiye Türkçesi de dâhil olmak üzere günümüz Türk lehçelerinde değişik ses değişmelerine ve anlam genişlemelerine uğrayan yıldız kelimesi birçok çağdaş Türk lehçesine farklı fonetik değişmelere uğrayarak gelmiş ve oldukça yaygın bir kullanım alanı kazanmıştır. Bu kelimenin kökeni hakkında gerek etimolojik sözlüklerde gerekse bağımsız çalışmalarda çok farklı görüşler dile getirilmiştir. Bu çalışmalarda kelimenin kökeni birbirinden farklı kelimelere dayandırılmış ve bugüne kadarki hâline gelene kadar geçirdiği süreçler birbirinden farklı bir şekilde açıklanmıştır. Bu makalede öncelikle kelimenin standart Türkiye Türkçesindeki ve ağızlardaki anlamları verilecek, ardından diğer Türk lehçelerinde aldığı biçimler gösterilecektir. Daha sonra incelenen tarihi metinlerde kelimenin hangi şekil ve anlamlarla kullanıldığına bakılıp bu kelime hakkında etimolojik sözlüklerde geçen görüşlere yer verilecek ve bu görüşler tek tek değerlendirilecektir. Ardından Fatma Özkan’ın makalesinde yıldız kelimesinin kökeni hakkında geçen ifadeler ele alınacak ve bu etimolojilerin değerlendirilmesinden sonra kelimenin en makul kökeninin hangisi olabileceği sonucuna ulaşılacaktır.
Yazar isimleri: ['Burçin ÇALIŞKAN']
Yayın Yılı: 30 Eylül 2022
Dergi ismi: Oğuz Türkçesi Araştırmaları Dergisi
Yayın sayfa url: https://dergipark.org.tr/tr/pub/oguztad/issue/72882/1107443
Yayın pdf linki: https://dergipark.org.tr/tr/download/article-file/2390445
