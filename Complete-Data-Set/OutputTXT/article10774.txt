Makale Başlığı: Yusuf Atılgan’ın Öykülerinde Varoluşçu Yönelimler
Özet: Varoluş, varlık ve yokluk arasında kendini şekillendiren bir eylemdir. Bu eylemin ontolojik bir alt zemin ile felsefeye yansıması ve bireyi anlam arayışına sürüklemesi varoluşçuluk (egzistansiyalizm) düşüncesini oluşturmaktadır. Filozofların ve düşünürlerin, ortak bir paydada birleşemedikleri egzistansiyalizm, İkinci Dünya Savaşı sonrasında Fransa’da kendini gösteren bir felsefi düşünce olarak göze çarpar. Bu düşüncenin görüngü alanlarından birisini de edebiyat ve bu bağlamda edebî eserler oluşturmaktadır. Jean Paul Sartre’ın romanlarında işlemesiyle edebî eserlerde daha yaygın bir şekilde görülmeye başlanan varoluşçuluğu, Türk edebiyatında eserlerine uygulayan sanatçılardan biri de Yusuf Atılgan’dır. 1950 sonrasında eserler vermeye başlamasıyla birlikte Yusuf Atılgan’ın gerek romanlarında gerekse öykülerinde varoluşçu söylemlerin yoğun ve güçlü bir şekilde kullanıldığını görmek mümkündür. Bu çalışmada Yusuf Atılgan’ın öykülerinde yer alan ve varoluşçuluk çerçevesinde ortaya çıkan kimlik, yabancılaşma, yalnızlık, kuralsızlık, intihar, cinsellik vb. gibi birtakım temel problem ve çatışmalar, tematik anlamda incelenmiştir. İnceleme sonucunda Yusuf Atılgan’ın romanlarında olduğu gibi öykülerinde de varoluşçu bir söylem kullandığı, yukarıda sözü edilen tematik unsurlarla öykülerini kurguladığı tespit edildi.
Yazar isimleri: ['Taylan ABİÇ', 'Bilginç EYAN']
Yayın Yılı: 30 Ağustos 2022
Dergi ismi: Korkut Ata Türkiyat Araştırmaları Dergisi
Yayın sayfa url: https://dergipark.org.tr/tr/pub/korkutataturkiyat/issue/72388/1117431
Yayın pdf linki: https://dergipark.org.tr/tr/download/article-file/2431028
