Makale Başlığı: Firma Yönetim Kurulu Cinsiyet Çeşitliliğinin Temsil Maliyetleri  Üzerindeki Etkisi: Borsa İstanbul Örneği
Özet: Bu çalışmanın amacı, firma yönetim kurulundaki cinsiyet çeşitliliğinin ve kadın üye dağılımının temsil maliyetleri üzerindeki etkisini incelemektir. Bu amaç doğrultusunda çalışmada, Borsa İstanbul’a kayıtlı 202 finansal olmayan firmanın 2012-2020 dönemine ait verileri panel veri analiz yöntemiyle analize tabi tutularak, firmaların yönetim kurulunda kadın üye bulunması ile temsil maliyetleri arasındaki ilişki belirlenmeye çalışılmıştır. Analiz sonuçları, yönetim kurulunda kadın üyelerin varlığının temsil maliyetlerini anlamlı düzeyde azaltarak asil-vekil çatışmasını hafiflettiğini göstermiştir. Ayrıca, kritik kitle teorisi ile tutarlı biçimde, üç veya daha fazla kadın üyeye sahip yönetim kurullarının daha az sayıda kadın üyeye sahip yönetim kurullarına kıyasla temsil maliyetlerinin azaltılmasında daha güçlü bir etkiye sahip oldukları görülmüştür. Çalışmanın sonuçları, kadın yöneticilerin firmada kurumsal yönetişimin yerleşmesinde, temsil sorununun çözümünde, temsil maliyetlerinin azaltılmasında ve hissedarlar ile diğer paydaşların çıkarlarının korunmasında daha etkili olduklarına işaret etmektedir. Dolayısıyla, firmaların yönetim kurullarında kadın üyelerin varlığını artırmaya yönelik düzenlemeler ve çalışmalar yapılması önerilmektedir.
Yazar isimleri: ['Aysel ÖZTÜRKÇÜ AKÇAY', 'Gamze SEVİMLİ ÖRGÜN', 'Halil Cem SAYIN']
Yayın Yılı: 24 Ekim 2022
Dergi ismi: Muhasebe ve Finansman Dergisi
Yayın sayfa url: https://dergipark.org.tr/tr/pub/mufad/issue/73058/1113214
Yayın pdf linki: https://dergipark.org.tr/tr/download/article-file/2413737
