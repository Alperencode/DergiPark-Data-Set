Makale Başlığı: SICAK-KURU İKLİM BÖLGELERİNDE İKLİMLE UYUMLU ÇAĞDAŞ KONUT TASARIM YAKLAŞIMLARI
Özet: Endüstri Çağı sonrası işgücü ve istihdam fırsatları nedeni ile büyük kentlere yapılan göç sonucunda, bu kentlerde nüfus yoğunluğunun artması, mevcut konut sayısı ve niteliğinin yetersiz kalmasına sebep olmuştur. Zamanla teknolojide kaydedilen gelişmeler ve nüfus artışı ile beraber yaşam tarzı değişmiş, konforlu yaşam isteği sonucunda, sayı ve tipoloji bakımından, birçok konut yapısı ortaya çıkmaya başlamıştır. Yapı stoku içerisinde en büyük paya sahip olan konut yapılarının iklimle uyumlu tasarım parametreleri göz önünde bulundurularak tasarlanıp inşa edilmesi, gelecek nesillere daha sağlıklı ve yaşanabilir bir dünya bırakabilmek için önem taşımaktadır. Küresel ısınma ve iklim değişikliği ile ilgili yapılan araştırmalar sonucunda, çölleşme etkisi ile, gelecekte sıcak-kuru iklimin dünya çapında hakim olacağı öngörülmüş ve konut yapılarının özellikle sıcak-kuru iklim özelliklerine uygun tasarlanmasının önemi ortaya koyulmuştur.  İklimle uyumlu konut, bölgesel iklim özelliklerinden optimum faydalanan, enerji korunumlu konut olarak tanımlanabilmektedir. Sıcaklık, güneş ışınımı, rüzgar, nemlilik gibi iklim elemanlarının olumsuz etkilerinden korunan veya ihtiyaç duyulan özelliklerinden maksimum verim elde edilmesini sağlayan pasif ve aktif sistemlere dayalı bu yapılar, iç mekanlarda kullanıcı konforunun sağlanmasında etkili olmaktadır.
Yazar isimleri: ['Büşra BABACAN']
Yayın Yılı: 20 Ekim 2022
Dergi ismi: International Journal of Social And Humanities Sciences
Yayın sayfa url: https://dergipark.org.tr/tr/pub/ijshs/issue/73091/1191983
Yayın pdf linki: https://dergipark.org.tr/tr/download/article-file/2720218
