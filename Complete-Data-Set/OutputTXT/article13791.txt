Makale Başlığı: Hibrit Dayanaklar/Hibrit Dayanak Kronlar
Özet: Günümüzde implant destekli restorasyonların estetik ve fonksiyonel özelliklerinin uzun süre korunabilmesi için implantın üzerine kişisel seramik abutment yapımı gündeme gelmiştir. Seramik abutmentların mekanik dayanıklılıklarını arttırmak amacıyla, abutment-implant birleşiminde metalik bir ara parça kullanılmaktadır. Genellikle titanyumdan oluşan bu ara parça, seramik ve metal abutmentların olumlu özelliklerini bir araya getiren bir tedavi seçeneği olmuştur. Hibrit abutmentın titanyum ara parçası üzerine gelecek olan seramik kısmı ve kron kısmı ayrı ayrı hazırlanıp birleştirilebilmektedir. Diğer bir üretim şekli ise kişisel seramik abutmentların kron restorasyonu şeklinde hazırlanmasıdır. Hibrit abutment kron adı verilen bu restorasyonlar, implanta vida ile tutunmakta ve abutment ile kronu tek bir yapıda birleştirmektedir. Hibrit abutment ve hibrit abutment kron üretimi için farklı materyal seçenekleri mevcuttur. Bu derlemede hibrit abutment/hibrit abutment kronların ve bu restorasyonların üretiminde daimi ve geçici olarak kullanılan materyallerin özellikleri ile bu materyallere titanyum ara parça ile bağlantı için uygulanan yüzey işlemleri güncel literatür bilgisine dayanarak anlatılmaktadır.
Yazar isimleri: ['Öykü KARAOĞLU', 'Seçil KARAKOCA NEMLİ', 'Merve BANKOĞLU GÜNGÖR']
Yayın Yılı: 24 Ağustos 2022
Dergi ismi: Selcuk Dental Journal
Yayın sayfa url: https://dergipark.org.tr/tr/pub/selcukdentj/issue/72290/1064442
Yayın pdf linki: https://dergipark.org.tr/tr/download/article-file/2218318
