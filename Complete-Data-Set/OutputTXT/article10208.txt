Makale Başlığı: İndigo Boya Tozunun Denim Fabrikası Çalışan Sağlığı Üzerine Etkisi
Özet: İndigo denim kumaşların renklendirilmesinde kullanılan bir boyarmaddedir.   Doğal indigo 6.000 yıldan, sentetik indigo ise 150 yıldan fazla bir süredir tekstil boyası olarak kullanılmasına rağmen indigo'nun yan etkileri ve toksisitesi hakkında çok az araştırma raporu bulunmaktadır. Bu derlemede boyahanelerdeki indigo boyarmadde tozlarının çalışan sağlığı üzerine yapacağı olumsuz sağlık sorunlarının neler olabileceği araştırılmıştır. Dünyada üretilen yaklaşık 25 milyon ton pamuğun yüzde 20’si denim kumaşların üretiminde kullanılıyor olması ve bunların renklendirilmesinde indigo boyarmaddesine ihtiyaç duyulması nedeniyle tonlarca indigo boyarmadde tozları ile çalışanlar üretin sürecinde karşı karşıya kalacak demektir. Bu durumun sonuçlarının halk sağlığı açısından kritik bir öneme sahip olduğu düşünülmektedir. İndigo boyarmadde tozlarının işyeri ortam havasına yayılması sonucu çalışanların karşılaşabileceği sağlık sorunları hakkında literatürde belirtilmiş olan araştırma ve bulguları bir çatı altında toplayarak işverenin, çalışanların, iş sağlığı ve güvenliği uzmanlarının ve işyeri hekimi ve diğer sağlık personellerinin farkındalıklarının artırılması beklenmektedir.
Yazar isimleri: ['Hüseyin BENLİ']
Yayın Yılı: 31 Ağustos 2022
Dergi ismi: Karaelmas İş Sağlığı ve Güvenliği Dergisi
Yayın sayfa url: https://dergipark.org.tr/tr/pub/kisgd/issue/72379/1124692
Yayın pdf linki: https://dergipark.org.tr/tr/download/article-file/2461181
