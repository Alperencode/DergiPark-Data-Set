Makale Başlığı: Tarihsel Süreçte Sosyal Bilgiler Dersi Öğretim Programlarında Turizmin Yeri
Özet: Bu araştırmanın amacı, sosyal bilgiler öğretim programlarını turizm açısından incelemek ve programlarda turizme yer verilme durumunu ortaya koymaktır.  Bu amaç doğrultusunda, nitel araştırma yöntemlerinden doküman analizi kullanılmıştır. Bu yöntem kapsamında, 1968, 1998, 2005 ve 2018 sosyal bilgiler öğretim programları incelenmiş ve turizmle ilgili olarak doğrudan ve dolaylı kavramlar başlığı altında toplanmıştır. Araştırma sonucunda, turizmle ilgili doğrudan kavramlar olarak; turizm, turist, kültürel öge, somut olmayan miras ögeleri, kültürel ögeler, seyahat, gezi, turizm türleri, somut kalıntı (antik kent, müze, tarihi yapı, anıt vb.), sanat ve kültür eserleri, doğal güzellik, ortak miras ögeleri, etkinlikler (kültür, sanat, spor, fuar, sergi, panayır vb.), eğlence, turizmin amacı belirlenmiştir. Turizmle ilgili dolaylı kavramlar ise; kültürel etkileşim, milli değer, jeopolitik konum, coğrafi özellikler, ülkelerarası ilişkiler, kültürel miras, ekonomik faaliyet, milli bilinç, kültür, milli kültür, sanat ve estetik olarak belirlenmiştir.
Yazar isimleri: ['Damla YILDIRIM', 'Turhan ÇETİN']
Yayın Yılı: 30 Kasım 2022
Dergi ismi: Ahi Evran Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/aeusbed/issue/73599/1096503
Yayın pdf linki: https://dergipark.org.tr/tr/download/article-file/2344926
