Makale Başlığı: İKLİM DEĞİŞİKLİĞİ VE KÜRESEL ISINMANIN TOPLUM SAĞLIĞI AÇISINDAN DEĞERLENDİRİLMESİ
Özet: Küresel ısınma ve iklim değişikliği sadece insanların hayatını etkileyen bir unsur değildir. Yeryüzünde yaşayan tüm canlıları doğrudan ilgilendiren bir meseledir. Bu nedenle dünyada ortak bir çalışma yürütülmektedir. 21. yy’de gelişen teknoloji, sanayileşme, nüfusun artması, çevre kirliliklerinin artması gibi çevresel unsurlar iklim değişikliklerine neden olmaktadır. İklimlerin yaşanması gereken aralıklarda yaşanmaması ise küresel ısınmayı beraberinde getirmektedir. Küresel ısınmanın ortaya çıkmasıyla birlikte hem insan hayatında hem de çevresel yönden olumsuzluklar kendini göstermeye başlamıştır. İnsanların çevreye karşı duyarlı olmaması, devletlerin aldığı önlemlerin istenilen düzeyde olmaması, toplumların bilinçsiz olması gibi nedenlerden dolayı küresel ısınma ve iklim değişikliği hız kazanmaktadır. İklim değişikliklerinin insan sağlığına da doğrudan olumsuz etkileri mevcuttur. Su kaynaklarının azalması, yeşil alanların yok edilmesi, çevrenin sürekli kirletilmesi gibi unsurların sonucu insan sağlığının bozulmasını doğurmaktadır. Bu durum sadece insan sağlığının bozulmasına değil, doğada yaşayan bütün canlıların yaşamının son bulmasına neden olmaktadır. Dünyanın daha yaşanılabilir bir yer haline gelmesi toplumların elindedir. Bu sebeple suyun bilinçli olarak tüketilmesi, çevrenin olabildiğince temiz bırakılması, insanların ve özellikle çocukların küçük yaşta iklim değişikliklerine karşı bilgilendirilmesi gibi önlemler alınarak gelecek nesillere daha temiz, güzel ve yaşanılabilir bir dünya bırakılabilir. Bu çalışmada küresel ısınma ve iklim değişikliğinin toplumlar üzerindeki etkileri incelenmek istenmiş, bu problem için devletlerin uyguladıkları uygulamalar değerlendirilmiş ve bu sorun için çözüm önerileri sunulmuştur.
Yazar isimleri: ['Ziya ÇEÇEN', 'Fatmanur GÜVENÇ']
Yayın Yılı: 10 Ağustos 2022
Dergi ismi: SDÜ Sağlık Yönetimi Dergisi
Yayın sayfa url: https://dergipark.org.tr/tr/pub/sdusyd/issue/72089/1092590
Yayın pdf linki: https://dergipark.org.tr/tr/download/article-file/2329430
