Makale Başlığı: Alamouti Uzay-Zaman Blok Kodlamalı İHA-Yardımlı NOMA-Tabanlı Haberleşme Ağı
Özet: Bu çalışmada İnsansız Hava Aracı (İHA) yardımıyla oluşturulmuş aşağı yönde Dikgen Olmayan Çoklu Erişim (DOÇE) temelli ve 3 kullanıcılı bir sistem ağı düşünülmüştür. Ağda İHA yerdeki kullanıcıların her biri ile Alamouti Uzay-Zaman Blok Kodlama (A-UZBK) tekniğini kullanarak 2 anten üzerinden haberleşmektedir. Ayrıca kullanıcıların tek antenli ve iki antenli olarak tasarlandığı düşünülen 2 farklı haberleşme senaryosu üzerinde durulmuştur.  Bu çalışmada A-UZBK tekniğinin İHA destekli aşağı yönde DOÇE temelli haberleşme ağlarında kullanımının ve ağda bulunan yerdeki alıcılarda ve vericide anten çeşitlemesinin artmasının sistemin performansına etkilerini anlamak amacıyla simülasyonlar gerçekleştirilmiştir. Önerilen haberleşme sisteminin performansını kıyaslamak amacıyla, İHA ve yerdeki kullanıcıların tek anten olarak tasarlandığı bir aşağı yönde DOÇE ağı kullanılmıştır. Yapılan Monte-Carlo simülasyon sonuçlarında, sistemde A-UZBK tekniğinin kullanılması ve çeşitlemenin arttırılmasıyla birlikte Yol Kaybı (YK) ve çevresel faktörlerden kaynaklı bozucu etkenlerin hata performansı üzerine etkileri incelenmiştir. Özellikle yüksek Sinyal-Gürültü Oranı (SGO) değerlerinde bu bozucu etkenlerin hata performansı üzerine etkilerinin oldukça minimize edildiği gözlemlenmiştir. Ayrıca, sistemde A-UZBK tekniği kullanımı ve çeşitlemenin artması, oldukça iyi seviyede SNR kazancı sağlamıştır. Dahası, İHA-Destekli aşağı yönde NOMA-Tabanlı iletişim sisteminde A-STBC tekniği kullanıldığında tam çeşitleme kazancının elde edilebileceği gözlemlenmiştir.
Yazar isimleri: ['Tayfun YILMAZ', 'Ahmet Aytuğ AYRANCI', 'Emre BACANLI', 'Hacı İLHAN']
Yayın Yılı: 1 Ekim 2022
Dergi ismi: Politeknik Dergisi
Yayın sayfa url: https://dergipark.org.tr/tr/pub/politeknik/issue/73018/874319
Yayın pdf linki: https://dergipark.org.tr/tr/download/article-file/1555549
