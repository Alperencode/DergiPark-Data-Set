Makale Başlığı: Sosyal Bilgiler Öğretmenlerinin Sosyal Bilgiler Dersinde Coğrafya Konularının Öğretiminde Coğrafi Bilgi Sistemleri (CBS) Kullanımına Yönelik Bakış Açıları
Özet: Bu çalışmada sosyal bilgiler öğretmenlerinin sosyal bilgiler dersinde coğrafya konularının öğretiminde Coğrafi Bilgi Sistemlerini (CBS) kullanımına yönelik görüşleri araştırılmıştır. Araştırmada öğretmenlerin CBS hakkındaki görüşleri tespit edilmiştir. Araştırma,”2020-2021 eğitim-öğretim yılı Antalya İli Muratpaşa İlçesi’nde beş devlet okulda görev yapan sosyal bilgiler öğretmenleri ile birlikte yürütülmüştür. Araştırmada nitel araştırma desenlerinden durum çalışması kullanılmıştır. Araştırmanın çalışma grubunu, 4 kadın 6 erkek sosyal bilgiler öğretmeni oluşturmaktadır. Çalışma grubunun oluşturulmasında uygun örnekleme yöntemi kullanılmıştır. Öğretmenlerin görüşleri yarı yapılandırılmış görüşme formu ile belirlenmiştir. Araştırma sonuçlarına göre öğretmenlerin Coğrafi Bilgi Sistemlerinin ne olduğu konusunda kavramın onlarda çağrıştırdığı bilgiler kapsamında cevap verdikleri tespit edilmekle birlikte CBS’nin derste kullanımı açısından görüşleri olumludur. Ayrıca, öğretmenlerin Sosyal Bilgiler dersinde coğrafya konularının öğretiminde Coğrafi Bilgi Sistemlerine dayalı ders işlemenin öğrencilerde etkili ve kalıcı öğrenme sağlayabileceği ve derslerde bu teknolojinin kullanımının öğrencilerde olumlu bir etki yaratabileceği görüşlerine sahip oldukları belirlenmiştir.
Yazar isimleri: ['Ayhan AKIŞ', 'Melis AKMAN']
Yayın Yılı: 30 Kasım 2022
Dergi ismi: Elektronik Eğitim Bilimleri Dergisi
Yayın sayfa url: https://dergipark.org.tr/tr/pub/ejedus/issue/72371/1146179
Yayın pdf linki: https://dergipark.org.tr/tr/download/article-file/2548040
