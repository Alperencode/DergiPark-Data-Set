Makale Başlığı: Sağlık Kuruluşlarında Örgütsel Bağlılığın İş Doyumu Üzerindeki Etkisinin İncelenmesi
Özet: Günümüzde yapılan çalışmalar, ortak bir çalışma alanı paylaşılan kurumlarda örgütsel bağlılığın ve iş doyumunun pozitif bir ilişki içerisinde olduğunu göstermektedir. Bu çalışmalardan yola çıkılarak yapılan bu çalışmada sağlık çalışanları bağlamında örgütsel bağlılık ve iş doyumunun nasıl bir ilişki içerisinde olduğu ve sağlık çalışanlarının demografik özelliklerine göre örgütsel bağlılık ile iş doyumu düzeylerinin farklılaşıp farklılaşmadığı araştırılmıştır. Yapılan araştırmanın birinci ve ikinci bölümünde örgütsel bağlılık ve iş doyumu kavramlarının neler olduğu ve temel özellikleri literatür taraması yapılarak açıklanmaya çalışılmıştır. Araştırmanın üçüncü bölümünde gereç ve yöntem bilgileri paylaşılmıştır. Çalışma Şanlıurfa’da özel bir hastanede görev yapan 275 personel ile gerçekleştirilmiştir. Örneklem grubuna Allen-Mayer “Örgütsel Bağlılık Ölçeği” ve “İş Doyumu Ölçeği” uygulanmıştır. Elde edilen veriler SPSS 22.0 programı kullanılarak analiz edilmiştir. Toplanan verilerin dağılımı normallik göstermediği için parametrik olmayan testler kullanılmıştır. Araştırma sonucunda elde edilen bulgular, sağlık çalışanlarında örgütsel bağlılık ve iş doyumunun güçlü ve pozitif yönlü bir ilişkisi olduğunu ortaya koymaktadır. Buna ek olarak, örgütsel bağlılığın ve iş doyumunun çeşitli demografik özelliklere göre de farklılaştığı saptanmıştır. Çalışma kapsamında elde edilen bulgular, literatürde daha önce elde edilen bulgular ile karşılaştırılmış ve bulguların ortaya çıkma nedenleri tartışılmış ve sağlık kurumları yöneticilerine personelin kararlara katılması, demokratik bir yönetim sergilenmesi, yönetim uygulamalarının daha otonom olması, çalışanların motivasyonu ve ödüllendirilmesi, yönetimde şeffaflık ve çalışanların ihtiyaçlarını gidermeye öncelik verilmesi önerilerinde bulunulmuştur.
Yazar isimleri: ['Songül HÜLAGU', 'Abdulkadir GÜÇLÜ']
Yayın Yılı: 30 Ekim 2022
Dergi ismi: Aydın Sağlık Dergisi
Yayın sayfa url: https://dergipark.org.tr/tr/pub/asder/issue/73726/1114933
Yayın pdf linki: https://dergipark.org.tr/tr/download/article-file/2420734
