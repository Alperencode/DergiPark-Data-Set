Makale Başlığı: Tescil dışı alanların arsa düzenlemelerinde değerlendirilmesi
Özet: Türk Medeni Kanunu (TMK) 715. maddesinde “Sahipsiz Yerler” olarak nitelenen alanlar, Kadastro Kanunu 16. maddesi uyarınca tescil ve sınırlandırma dışı tutulmuş, tescile konu olmaları halinde ise Kadastro Kanunu 22. maddesi uyarınca idari yoldan tescilleri öngörülmüştür. 3194 sayılı Kanun’un 18. maddesi uygulamalarında da tescil harici yerler ile karşılaşılmakta olup 2020 tarihli Arazi ve Arsa Düzenlemeleri (AAD) Yönetmeliği’nde tescil harici alanların Hazine adına tescil edilerek düzenlemeye gireceği belirtilmiş ayrıca dağıtımlarına ilişkin esaslar tanımlanmıştır. Bununla birlikte TMK 999. maddesinde tescili gerekli bir ayni hak olmadıkça kütüğe kaydedilmeyecekleri ifade edilen bu yerlerin tescilini düzenleyen Tapu ve Kadastro Genel Müdürlüğü (TKGM) 2013/11 sayılı genelgesine göre imar planı içerisinde kalmak ayni hakkın varlığı olarak değerlendirilmektedir. Oysa ayni hakların kaynağı imar planının varlığı değil düzenleyici işlem olan imar planının getirdiği kararlardır. Bu durumda da tescilin biçimi önemli ölçüde farklılaşmaktadır. Makale kapsamında öncelikle TKGM2013/11 genelgesindeki yaklaşımın tartışılması ve kavramların doğru tanımlanabilmeleri amaçlanmış, ana fikre dayalı görüş geliştirilmiştir. AAD Yönetmeliği kapsamında tescil harici alanların nasıl değerlendirilmeleri gerektiği de makale içerisinde yer almaktadır.
Yazar isimleri: ['Murat Selim ÇEPNİ']
Yayın Yılı: 1 Kasım 2022
Dergi ismi: Jeodezi ve Jeoinformasyon Dergisi
Yayın sayfa url: https://dergipark.org.tr/tr/pub/hkmojjd/issue/65851/934291
Yayın pdf linki: https://dergipark.org.tr/tr/download/article-file/1756888
