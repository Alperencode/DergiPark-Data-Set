Makale Başlığı: Bireysel ve Takım Sporcularının Sağlıklı Yaşam Düzeylerinin Karşılaştırılması
Özet: Amaç: Bu çalışma bireysel ve takım sporlarında yer alan sporcuların sağlıklı yaşam düzeylerini karşılaştırmak amacıyla yapılmıştır. Yöntem: Araştırma grubunu; Bitlis (145 kişi) , Elazığ (145 kişi) ve Diyarbakır (145 kişi) illerinde bireysel ve takım sporlarında yer alan 435 (243 erkek, 192 kadın ) gönüllü sporcu oluşturmuştur. Araştırma da veri toplama aracı olarak, “Kişisel Bilgi Formu”, ile öğrencilerin sağlıklı yaşam becerilerini belirlemeye yönelik   “Sağlıklı Beslenmeye İlişkin Tutum Ölçeği (SBİTÖ)” kullanılmıştır. Bulgular: Araştırma grubunun cinsiyet, gelir durumu, spor türü ve sportif derece değişkeni ile ölçek toplam puan ve ölçek alt boyutları puan ortalaması arasında anlamlı farklılık olmadığı belirlenmiştir (p>0,05). Sporcuların beslenme eğitimi ve boy değişkeni ile ölçek alt boyutlarından kötü beslenme puan ortalaması arasında anlamlı farklılık olduğu belirlenmiştir (p<0,05). Sporcuların vücut ağırlığı ölçek alt boyutlarından kötü beslenme arasında farklılık olduğu görülmüştür (p<0,05). Araştırma grubunun, gelir durumu iyi olan sporcuların orta ve düşük düzeyine sahip olan sporculara göre sağlıklı beslenme tutum puan ortalamalarının daha yüksek olduğu, erkek sporcuların kadın sporculara göre sağlıklı beslenme tutum puan ortalamalarının daha yüksek olduğu ve beslenme eğitimi alan sporcuların beslenme eğitimi almayan sporculara göre sağlıklı beslenmeye ilişkin puan ortalamasının daha yüksek olduğu belirlenmiştir. Sporcuların bireysel spor branşında yer alan sporcuların takım spor branşında yer alan sporculara göre sağlıklı beslenme tutum ölçeği toplam puan ortalamasının daha yüksek olduğu, amatör sporcuların profesyonel sporculara göre sağlıklı beslenmeye yönelik puan ortalamalarının daha yüksek olduğu belirlenmiştir. Sonuç olarak; sporcuların beslenme bilgi düzeyleri ile sağlıklı beslenmeye yönelik tutumlarının orta düzeyde olduğu belirlenmiştir. Bu bağlamda sporcuların sağlıklı beslenmeye yönelik bilgilendirmelerin yapılması hem yaşamlarını hem de sporsal başarı açısından katkı sağlayacağı düşünülmektedir.
Yazar isimleri: ['Ercan TİZAR', 'Ramazan ERDOĞAN', 'Savaş AYHAN']
Yayın Yılı: 22 Eylül 2022
Dergi ismi: Gaziantep Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/gaunjss/issue/72642/1135404
Yayın pdf linki: https://dergipark.org.tr/tr/download/article-file/2505683
