Makale Başlığı: Birinci Trimester Ultrasonografi Bulgularından İntrakranial Saydamlık Ölçümünün Fetal Anomali ve Gebelik Komplikasyonlarını Öngörmedeki Etkinliğinin Araştırılması
Özet: Amaç: Biz bu çalışmamızda, Türk popülasyonunda 11-14. gebelik haftaları için IT ve BPD persantil değerleri oluşturmayı ve intrakranial saydamlık ölçümünün fetal anomali ve gebelik komplikasyonlarını öngörmedeki etkinliğini araştırmayı amaçladık.Gereç ve Yöntemler: Çalışmamız retrospektif olarak Ocak 2022 - Nisan 2022 tarihleri arasında Tıp Fakültesi Perinatoloji polikliniğinde 535 hastanın verileri değerlendirilerek yapılmıştır. Gestasyonel yaş (GA), son adet tarihinin ilk gününden itibaren hesaplandı ve baş-popo uzunluğu (CRL) ölçülerek doğrulandı. CRL ölçümleri 45-84 mm arasında olan tekil gebelikler çalışmaya dahil edildi. Yapısal veya kromozom anomalisi olan, NT ≥3 mm olan, ultrasonografide spina bifida saptanan veya intrauterin ex fetüs saptanan gebelikler çalışma dışı bırakıldı. Bulgular: 535 gebe hasta değerlendirilmiş, 15 ikiz gebelik, yapısal veya kromozomal anomalili fetüsler (dördü kistik higroma, ikisi down sendromlu, ikisi ensefalosel ve biri vertebral anomalili), intrauterin ex fetüs (n=2) , NT ölçümleri  ≥ 3 mm olan (n=5) toplam 31 gebe çalışma dışı bırakıldı. Geriye kalan 504 gebe, CRL ölçümleri 45-54 mm, 55-64 mm, 65-74 mm ve 75-84 mm olacak şekilde gruplandırılarak; IT ve BPD'nin 5., 50. ve 95. persentil değerleri hesaplanmıştır. Ayrıca IT ve BPD'nin 5., 50. ve 95. persentil değerleri, gebelik haftaları 11-11 hafta 6 gün ,12-12 hafta 6 gün, 13-13 hafta 6 gün ve 14-14 hafta 2 gün olarak gruplandırılarak hesaplanmıştır.Sonuç: İlk trimesterde BPD ve IT için belirlenen <5 ve >95 persentil değerlerinin mevcut popülasyonda açık spina bifida, anöploidi ve yapısal kraniyal anomalilerin taranmasında kullanılabilecek pratik yöntemler olabileceğini düşünmekteyiz.
Yazar isimleri: ['Gülşah AYNAOĞLU YILDIZ', 'Hasan SÜT']
Yayın Yılı: 29 Eylül 2022
Dergi ismi: Sakarya Tıp Dergisi
Yayın sayfa url: https://dergipark.org.tr/tr/pub/smj/issue/72629/1138119
Yayın pdf linki: https://dergipark.org.tr/tr/download/article-file/2516246
