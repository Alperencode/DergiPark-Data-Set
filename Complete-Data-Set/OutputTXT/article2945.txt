Makale Başlığı: KÜRESEL SALGININ YEREL(E) ETKİSİ: BİNGÖL YEREL GAZETELERİ ÖRNEĞİ
Özet: Sadece belli bir bölgeyi ilgilendiren olayları haberleştirilerek, o bölgede yaşayan insanların bilgilenmesini ve yaşanan olaylardan haberdar olmasını sağlayan yerel basın, küreselleşmeyle birlikte dönüşüme uğrayan alanlardan birini oluşturmaktadır. Yerel basın, gerek ülke gerek dünya gündemini ilgilendiren olaylardan bağımsız olarak hareket edememektedir. Bu nedenle çalışmanın amacı küresel çapta yaşanan covid-19 pandemisinin yerel basındaki haberleri küreselleşme bağlamda nasıl dönüştürdüğünü ortaya çıkarmaktır. Covid-19 pandemisi küresel çapta etkili olmadan önce yerel basında daha çok yerel ve yakın çevre olan illerden önemli haberlere yer verilirken, pandemi süreciyle birlikte bu durum değişikliğe uğramıştır. Yerel çaptaki haber içerikleri daha çok ulusal ve uluslararası çapta haberlere doğru bir değişim göstermiştir. Bu çalışmada, Bingöl ilinde yayın yapan gazetelerden Bingöl Online ve Bingöl Sürmanşet gazetesinin web sitesinde yayınlanan covid-19 haberleri incelenmiştir. Bu gazetelerin seçilme sebepleri web sayfalarını sürekli güncel tutmaları, son dakika gelişmelerine yer vermeleri ve haber okunma oranlarının fazla olmasından kaynaklanmaktadır. Haber okunma oranları ise haber altlarında bulunan haberi beğen, paylaş, yorum yap kısımlarına verilen cevaplarla elde edilmiştir. Gazetelerin web sayfalarındaki haberler içerik analizi yöntemiyle incelenmiştir. Covid-19 pandemisinin ilk çıktığı günden itibaren bu haber sitelerinde yayınlanan covid-19 haberlerinin sadece uluslararası olanları çalışma kapsamına alınmıştır. Araştırma sonucunda küreselleşme olgusunun yerel basına çok etki etmediği, Covid-19 küresel pandemisinin bile haber sunumlarında yerele yönelik yapıldığı ortaya çıkmıştır.
Yazar isimleri: ['İlkay YILDIZ']
Yayın Yılı: 28 Haziran 2022
Dergi ismi: Bingöl Araştırmaları Dergisi
Yayın sayfa url: https://dergipark.org.tr/tr/pub/bad/issue/70648/1064544
Yayın pdf linki: https://dergipark.org.tr/tr/download/article-file/2218690
