Makale Başlığı: Erken Çocuklukta Bilişsel Gelişimin Değerlendirilmesinde Kullanılan  Araçlar
Özet: Bu çalışmada, erken çocukluk dönemindeki çocukların bilişsel gelişimini değerlendirmede kullanılan ölçme araçları ele alınmıştır. Doküman inceleme yoluyla derlenen ölçme araçları algı, bellek ve üst bilişsel beceriler, dikkat, düşünme, problem çözme, yürütücü işlevler, zekâ ve zihin kuramı becerilerinin değerlendirilmesine yönelik ölçekler başlıkları altında incelenmiştir. Algı alanında işitsel ve dokunsal algı vb. duyuları kapsayan ölçme araçları; bellek alanında belleğin alt bileşenlerine yönelik ölçme araçlarına gereksinim olduğu görülmüştür. Üst bilişsel beceriler, dikkat, düşünme, yürütücü işlevler, zekâ ve zihin kuramı alanında erken çocukluk dönemine yönelik araçların geliştirilmesine gereksinim olduğu düşünülmüştür. Problem çözme alanında geliştirilmiş Türk kültürüne uygun ölçeklerin ise diğer alanlara göre daha yeterli olduğu görülmüştür. Genel olarak bilişsel gelişim alanındaki ölçüm araçlarının daha çok yurt dışında geliştirilmiş ve Türkçe’ye uyarlanmış araçlar olduğu, Türkiye örnekleminde geliştirilecek ve performansa ve yetişkin değerlendirmelerine dayalı hem formal hem de informal değerlendirmelerin bir arada yapılarak daha güvenilir veriler elde edilecek araçlara gereksinim olduğu sonucuna varılmıştır.
Yazar isimleri: ['Arzu ÖZYÜREK', 'Elif Sultan KORKUT', 'Emrullah Can YAVUZ']
Yayın Yılı: 30 Haziran 2022
Dergi ismi: Çocuk ve Gelişim Dergisi
Yayın sayfa url: https://dergipark.org.tr/tr/pub/cg/issue/70994/976419
Yayın pdf linki: https://dergipark.org.tr/tr/download/article-file/1899577
