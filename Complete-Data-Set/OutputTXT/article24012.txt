Makale Başlığı: The impact of ‘Rentier State’ on economic development: The case of Kurdish Regional Government (KRG) of Iraq
Özet: ‘Rantçı devlet’ terimi, araştırmacılar tarafından yaygın olarak, ekonomileri büyük ölçüde dış ranta dayanan devletleri tanımlamak için kullanılmaktadır. Özellikle, Basra Körfezi kıyısında yer alan petrol zengini ülkeler rantçı devlet olarak adlandırılmaktadır. Bir devletin temel geliri olarak doğal bir kaynağa bağımlı olmasının geniş ekonomik ve siyasi sonuçları vardır. Bu çalışma, rantçı devlet yapısının Irak Kürt Bölgesel Yönetimi üzerindeki ekonomik sonuçlarını değerlendirmeyi amaçlamaktadır. Rantçı devlet konusundaki mevcut çalışmalar vaka çalışması olarak sıklıkla bağımsız devletlere odaklanmakta iken, bu çalışma bir bölgesel yönetimi vaka çalışması olarak ele alarak mevcut çalışmalardan ayrılma gayretindedir. Çalışmada başlıca iki soruya cevap aranmaktadır: Rantçı devlet yaklaşımı bir bölgesel yönetim olarak Irak Kürt Bölgesel Yönetimi’ne uygulanabilir mi? Rantçı devlet özelliklerinin Irak Kürt Bölgesel Yönetimi üzerindeki ekonomik sonuçları nelerdir? Irak Kürt Bölgesel Yönetimi, 2003 yılından sonra ekonomisini dünya ekonomisine entegre edebilmiş ve bu hatırı sayılır bir ekonomik büyüme sağlamıştır. Ancak; halihazırda, bölgesel yönetimin ekonomisi petrol ihracatına fazlaca bağımlı olmasının getirdiği ekonomide çeşitlendirme olmaması gibi olumsuz yan etkileri tecrübe etmektedir. Bu bağlamda, Irak Kürt Bölgesel Yönetimi’nin rantçı devlet özelliklerini yansıttığı savunulmaktadır. Bölgesel yönetimin temel gelirini petrol gelirleri ve Irak merkezi yönetiminden alınan federal bütçe oluşturmaktadır. Petrol ihracatı yönetimin gelirinin %90’dan fazlasını oluşturmaktadır. Yerel ekonomi ve vergiler yönetimin yıllık bütçesine anlamlı bir katkıda bulunmamaktadır.
Yazar isimleri: ['Zyad M. NURİ', 'İrem AŞKAR KARAKIR']
Yayın Yılı: 10 Temmuz 2022
Dergi ismi: Türkiye Politik Çalışmalar Dergisi
Yayın sayfa url: https://dergipark.org.tr/tr/pub/ulusam/issue/71256/1098702
Yayın pdf linki: https://dergipark.org.tr/tr/download/article-file/2354179
