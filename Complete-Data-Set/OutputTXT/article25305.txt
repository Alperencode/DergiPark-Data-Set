Makale Başlığı: Okul Ruh Sağlığı Hizmetlerinde Yaşanan Sorunlar: Psikolojik Danışmanların Görüşleri
Özet: Duygusal-davranışsal sorun yaşayan çocukların erken ve zamanında belirlenmesi ve çocuklara gereksinim duydukları hizmetlerin sağlanması oldukça önemlidir. Okullar, çocuklara ulaşma, hizmetleri sağlama ya da yönlendirmenin yapılabilmesine olanak sağlayan kurumlardır. Okul psikolojik danışmanları, okul ruh sağlığı hizmetleri olarak tanımlanan hizmetlerin sunulmasında önemli bir role sahiptir. Bu araştırmanın amacı okul psikolojik danışmanlarının okul ruh sağlığı hizmeti uygulamalarında karşılaştıkları sorunları ortaya koymaktır. Araştırma nitel bir tipik durum çalışması olarak kurgulanmıştır. Araştırmaya Amasya İl’inde görev yapan toplam 22 okul psikolojik danışmanı katılmıştır. Kodlamalar sonucunda verilerin dört tema altında toplandığı görülmüştür. Bu temalar “Beklentiler, görev ve sorumluluklar: “Neyiz bilemiyoruz”;“Sorunların kaynakları: Hep aileden”; “İşbirlikçi bir okul ruh sağlığı hizmeti” ve “Tam olarak öğrenemiyoruz: Okul psikolojik danışmanı yetiştirmede görülen problemler” olarak adlandırılmıştır. Her bir tema kendi içerisinde yorumlanmış ve eğitim ortamlarında okul psikolojik danışmanlarının rolleri ve uygulamaları, okul ruh sağlığı hizmetlerinin sağlanması bağlamında tartışılmıştır.Anahtar Kelimeler: Okul Ruh Sağlığı Hizmetleri, Okul Psikolojik Danışmanı, Okul, Öğrenci 
Yazar isimleri: ['Emine Gül KAPÇI', 'Mustafa SEVER']
Yayın Yılı: 16 Ağustos 2017
Dergi ismi: İlköğretim Online
Yayın sayfa url: https://dergipark.org.tr/tr/pub/ilkonline/issue/31371/342962
Yayın pdf linki: https://dergipark.org.tr/tr/download/article-file/355541
