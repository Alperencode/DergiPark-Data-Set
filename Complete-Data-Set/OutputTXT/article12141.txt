Makale Başlığı: Pediatrik apandisit olgularında ultrasonografinin tanısal duyarlılığı
Özet: Amaç: Bu çalışmada pediatrik yaş grubunda ultrasonografinin apandisit tanısındaki duyarlılığının araştırılması amaçlanmıştır.Yöntem: Operasyon sonucu apandisit tanısı alan, preoperatif USG tetkiki gerçekleştirilmiş olan ve akut batın sebebi olabilecek ek patolojisi bulunmayan 87 pediatrik olgu çalışmaya dahil edildi. Olguların USG raporları retrospektif olarak incelenerek USG’ nin apandisit tanısındaki duyarlılığı araştırıldı. Ayrıca olguların lökosit sayıları, nötrofil oranları ve CRP değerleri hastane arşivinden ve varsa BT tetkikleri PACS sisteminden incelendi.Bulgular: Olguların % 71’i akut apandisit, %29’u perfore apandisitti. Olguların %74’ünün USG’si apandisit ile uyumlu olup USG’nin tanı duyarlılığı %74’dü, %16 olguda USG’de sekonder apandisit bulguları izlenirken %10 olguda USG tetkiki tamamen normaldi. USG ile tanı konulamayan %26 olgudan %10’unun tanısı BT ile konulmuştu. %16 olguda tanıya klinik bulgularla gidilmişti. Olguların %62’sinde lökositoz, %84’ünde nötrofil oranında artış (sola kayma), %86’sında ise CRP yüksekliği bulunmaktaydı ve olguların tamamında bu parametrelerin en az biri yüksekti.Sonuç: Ultrasonografi her durumda tanı koymak için yeterli olmasa da bu çalışmada ulaşılan yüksek duyarlılık oranı, ultrasonografinin akut apandisit şüphesi bulunan pediatrik hastalarda ilk seçenek tanı aracı olarak kullanılabileceği bilgisini desteklemektedir.
Yazar isimleri: ['İnan KORKMAZ', 'Ayça SEYFETTİN', 'Mehmet ÇELİKKAYA']
Yayın Yılı: 15 Aralık 2022
Dergi ismi: Mustafa Kemal Üniversitesi Tıp Dergisi
Yayın sayfa url: https://dergipark.org.tr/tr/pub/mkutfd/issue/73508/1057560
Yayın pdf linki: https://dergipark.org.tr/tr/download/article-file/2190969
