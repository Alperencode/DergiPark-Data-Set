Makale Başlığı: Kent Yönetiminin Zamansal Dönüşümünde Yeni Yaklaşımlar: Gece Yönetişimi ve Gece Belediye Başkanlığı
Özet: Günümüz kentlerinde istihdam ve yaşam biçimleri hızla dönüşmekte, çeşitlenmekte ve gündelik hayatın akışı rutin saatlerin dışına doğru genişlemektedir. Bu noktada gece, olumlu ve olumsuz yanlarıyla kent sakinlerinin yaşamını etkileyen önemli bir zaman aralığı olarak belirmektedir. Kent ekonomisinin canlandırılmasında ve yeni istihdam alanları yaratılmasında, kamusal hizmetlere olan talebin çeşitlenmesi ve artmasında, suç ve şiddet gibi toplumsal sorunların artışında gece, yalnızca kenti yönetenlerin değil, aynı zamanda yeni bir çalışma alanı olarak bilim dünyasının da ilgisini çekmeye başlamıştır. Gece çalışmalarında henüz ‘emekleme aşamasında’ olarak nitelendirilebilecek bir kavram olarak ‘gece yönetişimi’ ise bu çalışmanın çıkış noktasını oluşturmuş ve çalışmada, günün önemli bir bölümünü kapsamasına karşın az sayıda araştırmacının dikkatini çektiği görülen gecenin, Türkiye’de yeni bir kentsel çalışma alanı olarak gündeme getirilmesi amaçlanmıştır. Bu amaçla öncelikle gece yönetişiminin de temeli olarak geceye ilişkin çalışmaların gelişim sürecine değinilmiştir. Çalışmanın devamında gece yönetişiminin önemli aktörlerinden biri olarak değerlendirilen ‘gece belediye başkanı’ kavramı ele alınmıştır. Konu ile ilgili öncü çalışmalardan biri olan Saijas ve Milan Gelders’in 2021 yılında Urban Studies dergisinde yayınladıkları “Governing the Night-Time City: The Rise of Night Mayors as a New Form of Urban Governance After Dark” başlıklı makale bu çalışmanın temelini oluşturmuş, ilgili araştırmanın bulguları üzerinden gece belediye başkanlığı sistemi analiz edilmiştir.
Yazar isimleri: ['Esra Banu SİPAHİ']
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1129964
Yayın pdf linki: https://dergipark.org.tr/tr/download/article-file/2483165
