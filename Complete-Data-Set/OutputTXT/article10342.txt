Makale Başlığı: Türk Bankacılık Sektöründeki Mevduat Dolarizasyonu ile USD/TRY Döviz Kuru ve Tüketici Güven Endeksi Arasındaki İlişki: 2012:01 – 2022:01
Özet: Mevduat dolarizasyonu yerleşik kişilerin değer biriktirirken ulusal para birimi yerine yabancı para birimlerini tercih etmesi olarak tanımlanmaktadır. Türk bankacılık sektörünün yabancı para mevduat/toplam mevduat oranı özellikle son yıllarda hızla artarak %60 seviyesini aşmıştır. Mevduat dolarizasyonuna neden olan unsurların belirlenmesi dolarizasyona yönelik alınacak tedbirler açısından önem arz etmektedir. Bu araştırmada 2012:01 – 2022:01 tarihleri arasındaki aylık verilerden yararlanılarak Türk bankacılık sektöründeki yabancı para mevduat/toplam mevduat oranı ile tüketici güven endeksi ve USD/TRY döviz kuru arasındaki ilişki analiz edilmiştir. Değişkenler arasındaki ilişkiyi analiz etmek için Engle-Granger eşbütünleşme testi, değişkenler arasındaki ilişkinin yönünü belirlemek için ise Granger nedensellik testi uygulanmıştır. Engle-Granger eşbütünleşme testinde mevduat dolarizasyonu ile USD/TL kuru ve tüketici güven endeksi değişkenleri arasında uzun dönemli karşılıklı bir ilişki olduğu tespit edilmiştir. Buna karşılık Granger nedensellik testinde mevduat dolarizasyonu ile tüketici güven endeksi arasında karşılıklı bir nedensellik ilişkisi olmadığı tespit edilmiştir. Ayrıca mevduat dolarizasyonundan USD/TRY kuruna doğru tek yönlü bir nedensellik ilişkisi olduğu ancak USD/TRY kurundan mevduat dolarizasyonuna doğru bir nedensellik ilişkisi olmadığı tespit edilmiştir.
Yazar isimleri: ['Mustafa BEYBUR']
Yayın Yılı: 30 Haziran 2022
Dergi ismi: Kastamonu Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/iibfdkastamonu/issue/70712/1092182
Yayın pdf linki: https://dergipark.org.tr/tr/download/article-file/2327748
