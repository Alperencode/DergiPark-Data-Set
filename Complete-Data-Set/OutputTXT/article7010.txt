Makale Başlığı: İklim ve Çevre Tarihi Araştırmalarında Osmanlı Arşivinin Kullanımına Bir Derkenar: Yağmur Duası
Özet: Özellikle XX. yüzyıldan itibaren sanayileşme ve insan nüfusunun artması ile birlikte çevre ve iklim problemleri kendisini çok daha fazla hissettirerek büyük krizlere dönüşmeye başlamıştır. Yaşanan sorunların etraflıca ve derinlemesine araştırılma ihtiyacı meselenin tarihsel süreçte nasıl cereyan ettiğinin veya benzer hadiselerin geçmişte hangi sıklıkta meydana geldiğinin açığa çıkarılmasını zaruri kılmıştır. T.C. Cumhurbaşkanlığı Devlet Arşivleri Başkanlığı bünyesinde faaliyetlerini sürdüren Osmanlı Arşivi, Osmanlı Devleti döneminde üretilen arşiv belgelerinin muhafaza edildiği çok zengin belge koleksiyonlarına sahip dünyanın sayılı arşivleri arasında yer almaktadır. Osmanlı Arşivinde çevre ve iklim tarihine yönelik araştırılacak alanlara temas eden farklı başlık ve temalarda yapılacak taramalarda tespit edilen belgeler araştırma alanlarına yeni perspektifler kazandırmaktadır. Yağmur Duası, dini ve kültürel açıdan kadim bir ritüel olmakla birlikte duanın icra edildiği zaman ve yerlerle ilgili olarak yaşanan kuraklık hadisesinde bizlere veriler sunmaktadır. Bu doğrultuda Devlet Arşivleri Başkanlığının Belge Tarama Sisteminde yapılan araştırma sonucunda yağmur duasıyla ilgili belgeler tespit edilerek bunların üretilme gerekçelerine göre tasnifi yapılmıştır. En sonunda ise bu belgelerden hareketle yağmur duasının icra edildiği yerler harita üzerinde, duanın gerçekleştiği dönemler ise tabloda gösterilmiştir. Böylece meselenin istatistiki açıdan daha rahat analiz edilmesine imkân tanınmıştır.
Yazar isimleri: ['Alim Baki AKKOÇ']
Yayın Yılı: 31 Aralık 2021
Dergi ismi: Hazine-i Evrak Arşiv ve Tarih Araştırmaları Dergisi
Yayın sayfa url: https://dergipark.org.tr/tr/pub/hed/issue/67643/1030529
Yayın pdf linki: https://dergipark.org.tr/tr/download/article-file/2107648
