Makale Başlığı: Mekanda Hikayeleştirme ve Müze Tasarımı
Özet: Müze mekanlarının yeni sergileme elemanları ile  ilgi çekici hale gelmesi için oyun, eğlence, deneyimleme gibi etmenlerin bu yapılarda bulunması günümüz müzecilik anlayışında gerekmektedir. Özellikle yeni neslin dijital imkanları daha geniş çapta kullanmasından dolayı dokunmatik ekran, video sunumlar, kiosk sistemleri yoğunlukta kullanılmaktadır. Müzelerde eserlerin korunup, uygun koşullarda saklanması arşivlenmesi, sunulması gibi görevlerinin yanında merak duygusunun da harekete geçirilebildiği mekanlar olması yönünde farklı sunum ve interaktif sergilemelere yönelinme gerekliliği doğmuştur. Müze mekanın yapısında tasarım bütünlüğü de renk, doku, aydınlatma, malzemenin uygun kullanımı gibi etmenler ile ve doğru yönlendirmeler ile sağlanmaktadır.Çalışmada nitel araştırma yöntemi olarak örnek bir müze seçilerek inceleme yapılmıştır. Bu çalışmada mekan tasarımı ve edinilen deneyimler bakımından Ankara’da bulunan ve çizgi karakter olan “Cin Ali” kitaplarının kahramanı Cin Ali’nin sunulduğu “Cin Ali Müzesi” incelenmiştir. Cin Ali Müzesinde mekanlara verilen farklı isimler yine ana karakterin kitap serisinden bölümler içermekte veya dönem koşullarında eğitimi yansıtan mekan tasarımlarından oluşturulmasına özen gösterilmiştir. Bu sayede gelen ziyaretçilerin sıkılmadan deneyimlerinkileri sunumlar ve interaktif oyunlar, eğitim materyalleri ile müze ziyaretini tamamladıkları görülmüştür. Eğitim amacı ile tasarlanmış olan kitap serisinin bugüne kadar gelen adı da mekanın bütünlüğünü sağlayan kurumsal rengine ve çizgi karakterlerin illüstrasyonlarının mekanın yüzeylerinde kullanılmasına da etki etmiştir. Sonuç olarak çalışmada incelenen bu müzede hafızalardaki bir karakterin günümüz nesline aktarımının söz konusu olduğu müzede bütünlüğün sağlanmış olması görülmektedir. Kitabın içinde gibi hissedilebilecek sarı zemin üzerinde siyah beyaz çizgi  karakterler ile 2 boyutlu karakterin 3 boyutta sunulduğu, mekânın kitap serisine bağlı olarak hikayeleştirildiği  ve ziyaretçilerin de bu yönde ilgisinin arttığı görülmektedir.
Yazar isimleri: ['Hülya YAVUZ ÖDEN']
Yayın Yılı: 30 Ekim 2022
Dergi ismi: Avrasya Sosyal ve Ekonomi Araştırmaları Dergisi
Yayın sayfa url: https://dergipark.org.tr/tr/pub/asead/issue/73282/1172959
Yayın pdf linki: https://dergipark.org.tr/tr/download/article-file/2640937
