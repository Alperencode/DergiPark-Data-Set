Makale Başlığı: FOMO, YOLO VE JOMO SOSYAL MEDYA HASTALIKLARININ TÜKETİM BAĞLAMINDA DEĞERLENDİRİLMESİ ÜZERİNE LİTERATÜR TARAMASI
Özet: Tüketicilerin sosyal medya ile sürekli bir arada olma istekleri, başkalarının yaptıklarını kaçırma kaygısını beraberinde getirmektedir. Pandemi öncesi dönemde yaygın bir anlayış olan FoMO hastalığı, pandemi sonrası dönemde de internetin hayatımızın her anında yer alması ile beraber sosyal medya hastalıkları olarak ifade edilebilen daha birçok kavramı da ortaya çıkarmıştır. Henüz olgunlaşma aşamasında olan bu kavramlar özellikle YOLO ve JOMO şeklinde hayatımızda yer almış ve tüketim davranışlarımıza yansımıştır. Fomo kavramı, özellikle pandemi öncesi dönemde çok popüler olmakla birlikte pandemi döneminde tüketicilerde hissedilen başka kavramlarla da anılmakta ve merak konusu olmaktadır. Bu çalışmada amaç, bu yaşam şekillerini ya da sosyal medya hastalıklarını kavramsal olarak açıklamak ve tüketim literatüründeki yerine değinmektir. Literatür taraması sonucunda,  işletmeler ve gelecekte yapılacak olan çalışmalar için önerilerde bulunulmuştur. Nispeten yeni bir literatüre sahip olan bu kavramların incelenmesi, gelecek çalışmalara ışık tutacaktır.
Yazar isimleri: ['Hatice AYDIN']
Yayın Yılı: 11 Kasım 2022
Dergi ismi: Uluslararası İktisadi ve İdari İncelemeler Dergisi
Yayın sayfa url: https://dergipark.org.tr/tr/pub/ulikidince/issue/73302/1039467
Yayın pdf linki: https://dergipark.org.tr/tr/download/article-file/2143768
