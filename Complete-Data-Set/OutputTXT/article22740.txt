Makale Başlığı: Fen Bilgisi Öğretmen Adaylarının  Karar Verme Becerisi Üzerine Mesleki  Bilgilerinin Tespit Edilmesi
Özet: Mevcut araştırmada fen bilgisi üçüncü sınıf öğretmen adaylarının, karar verme becerisi üzerine mesleki bilgilerinin tespit edilmesi amaçlanmıştır. Betimsel araştırma yöntemi ile yürütülen araştırmanın örneklemini 149 üçüncü sınıf fen bilgisi öğretmen adayı oluşturmaktadır. Veriler 2017-2018 akademik yılının bahar döneminin sonunda açık uçlu sorulardan oluşan karar verme becerisini tanıma testi ile toplanmıştır. Elde edilen veriler içerik analizine tabi tutulmuştur. Araştırma sonucunda adayların bir kısmının karar verme becerisini tanımlayabildiği, çok azının karar verme becerisine sahip bireylerinin özelliklerini sıralayabildikleri tespit edilmiştir. Aynı zamanda öğretmen adaylarının karar verme becerisini içeren süreçlerini kazandırmaya yönelik etkinlikleri tasarlamada zorlandıkları, karar verme becerisini ölçebilecek araçları ifade etseler dahi adayların tümünün karar verme becerisini ölçmeye ve değerlendirmeye yönelik mesleki bilgilerinin olmadığı tespit edilmiştir. Araştırmanın sonuçlarına dayanarak fen bilgisi öğretmen adaylarının öğretim programı çerçevesinde beklenen mesleki bilgilerle donanımlı olmaları için karar verme becerisini kazandırmaya, ölçmeye ve değerlendirme yönelik seçmeli derslerin açılması veya mevcut meslek bilgisi derslerinin içeriklerinin güncellenmesi önerilmektedir.
Yazar isimleri: []
Yayın Yılı: 3 Temmuz 2022
Dergi ismi: Educational Academic Research
Yayın sayfa url: https://dergipark.org.tr/tr/pub/education/issue/71128/1141918
Yayın pdf linki: https://dergipark.org.tr/tr/download/article-file/2530867
