Makale Başlığı: İLKÖĞRETİM OKULLARINDA AKRAN ZORBALIĞINA DAİR ÖĞRETMEN GÖRÜŞLERİ
Özet: Bu nitel çalışmanın amacı, ilköğretim okullarında görev yapmakta olan öğretmenlerin yaklaşımı açısından akran zorbalığını, akran zorbalığına etki eden faktörleri, zorbalıkla baş edebilmenin yollarını, zorbalıkla baş etmede karşılaşılan sorunları ve zorbalığın önlenmesine yönelik önerileri ortaya koymaktır. Çalışma evrenini, Hatay ili Antakya İlçesi Akhisar 125.Yıl İlk  ve Ortaokulunda görev yapan öğretmenler oluşturmaktadır. Çalışma grubu örnekleme yöntemi ile belirlenen 15 öğretmenden oluşmaktadır. İlgili alanyazın dikkate alınarak araştırmacı tarafından hazırlanan veri toplama aracı ile elde edilen veriler içerik analizine tabi tutulmuştur. Analiz sonucunda, öğretmenlerin okullarında zorbalık türlerinin birçoğunu gözlemledikleri belirlenmiştir. Yapılan araştırma sonucuna göre öğretmenlerin en fazla fiziksel ve sözel-dolaylı zorbalık türleri ile karşılaştıkları tespit edilmiştir. Ayrıca Öğretmenlerin gözlemleri açısından zorbalık davranışlarının aile, öğrenci, çevre ve okul kaynaklı nedenlerinin olduğu bulgusuna ulaşılmıştır. Bunun yanı sıra analiz sonuçları, akran zorbalığı davranışlarının tespit edilmesi aşamasında öğrenci bildiriminin; işbirliği, çözüm yöntemi ve önleyici çalışmalar aşamasında ise aileyi ve çocuğu bilinçlendirmenin ön planda olduğunu göstermiştir.
Yazar isimleri: ['Ali AKPINAR', 'Aslıhan AKPINAR']
Yayın Yılı: 30 Haziran 2022
Dergi ismi: Mustafa Kemal Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/mkuefder/issue/70958/1125069
Yayın pdf linki: https://dergipark.org.tr/tr/download/article-file/2462751
