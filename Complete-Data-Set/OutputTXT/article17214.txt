Makale Başlığı: Toplumsal Mirasın Aktarılmasında Müzelerin Rolü Gaziantep Büyükşehir Belediyesi’ne Bağlı Müzeler Üzerine Bir Değerlendirme
Özet: Modern müzeler, sahip olduğu eserleri korumak, muhafaza etmek ve sergilemek ile birlikte bu eserleri, ziyaretçilerine etkili iletişim araçları kullanarak açıklamaktadır. Böylece müzeler, halkın kültürel gelişimine katkıda bulunmada, geçmişin izlerini geleceğe aktarmada, entelektüel bilgi birikimin artmasında ve eserlerin araştırılıp, tanıtılmasında önemli rollere sahip kuruluşlardır. Gaziantep Büyükşehir Belediyesi, modern müzecilik anlayışına uygun olarak kâr amacı gütmeden, insan ve toplumun gelişimini sağlayıp, bilgi birikimine katkıda bulunmayı amaç edinmekte, müzeler aracılığı ile Gaziantep’in zengin kültür birikimini, tarihsel köklerini, kentin kimliğini ve toplumun mirasını korumayı ve bunu ziyaretçilere aktarmayı hedef olarak görmektedir. Müzelerin birer yaygın eğitim kurumları olduğu inancına sahip olan Gaziantep Büyükşehir Belediyesi, bu bağlamda farklı koleksiyonlara sahip 10 adet müze ile özellikle öğrenciler için eğitim programları düzenlemekte ve müzelerde bulunan müze tanıtım rehberleri ve alanında uzman kişiler ile bu eğitimi gerçekleştirmektedir. Gaziantep Büyükşehir Belediyesi, müze olarak kullanılacak mekanların özellikle şehrin tarihsel özellikler taşıyıp taşımadığına dikkat etmekte ve mekânın niteliğine göre belirlemekte ve belirlenen müzenin çevre özelliklerini de göz önüne almaktadır. Böylece müzeye dönüştürülen tarihi mekanlar ile müze envanterleri arasında bir bağlılık oluşturmak amaçlanmakta ve kültürel süreklilik sağlanmaktadır. Ayrıca yeni kurulan müzelerde de mimari yapı ve kurulacağı arazinin ziyaretçilerde algıda bütünlük oluşturması amaçlanmaktadır. Yapılan bu çalışmada Gaziantep Büyükşehir Belediyesine bağlı müzeler değerlendirilmiş ve çağdaş müzecilik modeline katkıları ele alınmıştır.
Yazar isimleri: ['Hüseyin ATEŞ', 'İsmail Hakkı ÜZÜM']
Yayın Yılı: 26 Aralık 2021
Dergi ismi: UNIMUSEUM
Yayın sayfa url: https://dergipark.org.tr/tr/pub/unimuseum/issue/67041/1034097
Yayın pdf linki: https://dergipark.org.tr/tr/download/article-file/2121642
