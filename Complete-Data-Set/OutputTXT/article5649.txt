Makale Başlığı: Leibniz’in Erken Dönem Çalışmalarında Hareket ve Süreklilik
Özet: Leibniz’in erken dönemindeki bazı çalışmalarına bakıldığında, cisimlerin doğasıve zihin ile beden ayrımıyla ilgili oldukça önemli tartışmalara girdiği görülebilir.Leibniz, özellikle 1668 ile 1671 yılları arasındaki çalışmalarında, cisimlerin sonsuzbölündüklerine ilişkin görüşlere karşı çıkarak, cisimlerin parçalarının daha fazlabölünmeyen sonsuz küçüklerden oluştuğunu ve bu parçaların bir büyüklüğününolduğunu ileri sürer. Leibniz bu görüşünü sonraki çalışmalarında cisimsel tözlerbağlamında savunmayı sürdürür ve özellikle Descartes’ın cisimlerin uzanımsalparçalara bölünebildiği yönündeki görüşüne karşı çıkarak, bölünebilirliğin cisimseltözlerin özelliği olmadığını ileri sürer. Aynı şekilde, 1672 sonrasındaki çalışmalarındaLeibniz, yalnızca yayılımlı cisimler bölünebildiğini ve bölünebilir cisimlerin debölünemeyen tözlerden oluştuğunu ortaya koyar. Ancak Leibniz erken dönemindensonra savunmayı sürdürdüğü bu savlarının temelindeki ontolojik ön kabullere,bölünmeyen parçaların bir araya gelmelerini açıklayabilmek için zihnin bazı işlevlerinide ekler. Leibniz’in bu geçişinin de izlerini erken dönem çalışmalarında görebiliriz. Buçalışmada üzerinde durulacağı gibi, Leibniz 1671’de cisimlerin hareketlerini açıklamakiçin hem cisimde hem de zihinde bulunan iki farklı dayanak ortaya koyar.Böylelikle, Leibniz’e göre cisimler kendilerinde bulunan conatus’ları yoluyla hareketeder. Bu varsayımla birlikte, her bir cismin kendinde hareket etme gücü vardır. Bununyanında, Leibniz cisimlerin hareketlerinin sürekliliğini ve ardışıklığını açıklamak içinzihnin çeşitli işlevlerine başvurur. Bu çalışmada gösterileceği gibi, Leibniz’e göre,cisimlerin süreklilikleri zihnin anımsama gücüyle sağlanabilir. Bu bakımdan Leibnizcisimlerin hareketlerinin sürekliliği için zihni önvarsayar. Buna göre, bu çalışmadaLeibniz’in hem cisimlerin hareketleri ve süreklilikleriyle ilgili görüşleri üzerindedurulacak hem de zihni hangi anlamda a priori olarak düşündüğü ve cisimlerdenayırdığı gösterilmeye çalışılacaktır.
Yazar isimleri: ['Ali Suat GÖZCÜ']
Yayın Yılı: 5 Temmuz 2022
Dergi ismi: Felsefe Arkivi
Yayın sayfa url: https://dergipark.org.tr/tr/pub/iufad/issue/71166/1133205
Yayın pdf linki: https://dergipark.org.tr/tr/download/article-file/2496636
