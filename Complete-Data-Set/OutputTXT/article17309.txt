Makale Başlığı: Geleceğin Hekim Adaylarının Çevre Davranışı ve Etkileyen Bazı Faktörlerin İncelenmesi
Özet: Amaç: Bu çalışmada günümüzde hala dünyada önemli sorunlardan biri olarak güncelliğini koruyan çevre sorunlarına dikkat çekmek bağlamında geleceğin hekim adaylarının çevre davranışları ve ilişkili olduğu düşünülen bazı faktörlerin incelenmesi amaçlanmıştır. Gereç ve Yöntem: Kesitsel araştırmanın evrenini, İç Anadolu Bölgesinde yer alan bir üniversitenin Tıp Fakültesi’nde öğrenim gören toplam 110 hekim adayı oluşturmaktadır. Araştırma, çalışmaya katılmayı kabul eden 78 öğrenci (%73,6) ile gerçekleştirilmiştir. Anket formunda Çevre Davranış Ölçeği ve çevre davranışını etkileyebileceği düşünülen bazı değişkenler ile görüşler yer almaktadır. Verilerin analiz edilmesinde SPSS 20.0 paket programından yararlanılmıştır. Bulgular: Katılımcıların %31.2’si erkek olup çevre sorunlarına duyarlı olduklarını belirtenler %75,6’dır. Ölçekten alınan ortalama toplam puan 60,76±11,4 olup alt boyutlardan alınan en yüksek puanlar sırasıyla “Kişinin Ekonomik Yararına Olan Kaynak Koruma Aktiviteleri” [13,00 (11,00-14,00)], “Doğa ile İlgili Boş Zaman Aktiviteleri” (12,06±0,37) ve “Çevreye Duyarlı Tüketici” [12,00 (10,00-13,00)] şeklindedir. Sonuç: Hekim adaylarının çevre davranışları oldukça olumlu yönde bulunmuş olmakla birlikte davranışlarının çevre sorunlarına duyarlı olma durumları ile cinsiyetlerine göre farklılaştığı sonucuna ulaşılmıştır.
Yazar isimleri: ['Gülcan DEMİR', 'Ülken Tunga BABAOĞLU', 'Erkan PEHLİVAN']
Yayın Yılı: 20 Aralık 2022
Dergi ismi: Üniversite Araştırmaları Dergisi
Yayın sayfa url: https://dergipark.org.tr/tr/pub/uad/issue/73577/1131960
Yayın pdf linki: https://dergipark.org.tr/tr/download/article-file/2491494
