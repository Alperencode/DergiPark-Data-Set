Makale Başlığı: Elektro Lif Çekiminde Kullanılan Proteinler ve Yumurta Akı Esaslı Nanolif Üretimi
Özet: Bu çalışmada protein esaslı nanolifler, özellikleri ve uygulama alanları araştırılmış ve yumurta akı proteininden nanolifli yüzey üretimi gerçekleştirilmiştir. Proteinler, bitkisel ve hayvansal olmak üzere iki ana gruba ayrılırlar. Biyolojik yapıdaki bu proteinler, medikal alan başta olmak üzere gıda endüstrisinde ve kozmetik sanayiinde çeşitli kullanım alanlarına sahiptir. Bu araştırmada, protein esaslı polimerler alt sınıflara ayrılmış, her birinin özellikleri verilmiş, nanolif üretimlerinden bahsedilmiş ve protein esaslı nanoliflerin kullanım alanlarına değinilmiştir. Ayrıca yumurta akı proteini kullanılarak elektro lif çekim teknolojisi ile nanolifli yüzeyler elde edilmiştir. Protein esaslı nanoliflerin biyomedikal alanda genel olarak, ilaç salım sistemleri ve doku mühendisliğinde yapı iskelesi, yara örtüsü, doku jenerasyonu gibi alanlarda kullanımı söz konusudur. Medikal alan dışında ise biyolojik yapısından kaynaklı gıda endüstrisinde de paketleme malzemesi olarak kullanımı söz konusudur. Ayrıca, protein esaslı nanoliflerin filtre malzemesi, biyosensör, katalizör, deri protezleri, ameliyat iplikleri, yumuşak kontakt lensler gibi çok çeşitli kullanım alanları da mevcuttur.
Yazar isimleri: ['Mustafa GEYSOĞLU', 'Funda CENGİZ ÇALLIOĞLU']
Yayın Yılı: 25 Kasım 2022
Dergi ismi: Süleyman Demirel Üniversitesi Fen Edebiyat Fakültesi Fen Dergisi
Yayın sayfa url: https://dergipark.org.tr/tr/pub/sdufeffd/issue/73519/1173731
Yayın pdf linki: https://dergipark.org.tr/tr/download/article-file/2644141
