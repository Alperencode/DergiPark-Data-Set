Makale Başlığı: Elit Kadın Sporcuların Toplumsal Cinsiyet Eşitliği Görüşleri ile Olumsuz Değerlendirilme Korkusu Düzeyleri Arasındaki İlişkinin İncelenmesi
Özet: Bu araştırma, elit kadın sporcuların toplumsal cinsiyet eşitliği görüşleri ile olumsuz değerlendirilme korkusu düzeyleri arasındaki ilişkinin incelenmesini amaçlamaktadır. Araştırmaya 313 elit kadın sporcu katılmıştır. Araştırmada veri toplama aracı olarak “Toplumsal Cinsiyet Eşitliği Ölçeği” (TCEÖ) ile “Olumsuz Değerlendirilme Korkusu Ölçeği” (ODKÖ) kullanılmıştır. Araştırma sonuçlarına göre yaş, eğitim durumu değişkenleri ve daha önce toplumsal cinsiyet kavramını duydunuz mu sorusuna verilen yanıtlar ile TCEÖ alt boyutları arasında anlamlı farklılıklar saptanmış; ODKÖ ile arasında anlamlı farklılıklar saptanmamıştır. Ayrıca yapılan Spearman Korelasyon Analizi sonuçlarına göre ODKÖ ile TCEÖ’nin alt boyutlarından Erkeği Üstün gören Anlayış (EÜGA) ile pozitif yönlü anlamlı; ODKÖ ile TCEÖ’nin alt boyutlarından Kadını Erkeğe Bağımlı Kılan Anlayış (KEBKA) arasında pozitif yönlü ve anlamsız; EÜGA ile KEBKA arasında pozitif yönlü ve anlamlı bir ilişki tespit edilmiştir. Sonuç olarak, ilgili çalışmaya göre yaş, eğitim durumu ve toplumsal cinsiyet kavramını daha önce duyup duymama değişkenlerinin toplumsal cinsiyet eşitliği görüşleri ile ilişkili olduğu; yetiştiği yerleşim yeri değişkeninin ise hem toplumsal cinsiyet eşitliği görüşleri hem de olumsuz değerlendirilme düzeyleri ile ilişkili olmadığı söylenebilir.
Yazar isimleri: ['Mehmet Haşim AKGÜL']
Yayın Yılı: 28 Eylül 2022
Dergi ismi: Akdeniz Spor Bilimleri Dergisi
Yayın sayfa url: https://dergipark.org.tr/tr/pub/asbid/issue/72735/1150163
Yayın pdf linki: https://dergipark.org.tr/tr/download/article-file/2562671
