Makale Başlığı: DİJİTAL KANAL YOUTUBE’UN ÜNLÜLERİ VE YOUTUBER’LARIN TAKİP EDİLME GEREKÇELERİNİ ANLAMAYA YÖNELİK BİR ARAŞTIRMA
Özet: 1990’lardan itibaren yaygınlaşmaya başlayan internet ve internet tabanlı hizmetlerin kullanımı, toplumsal ve ticari hayatta köklü değişimleri beraberinde getirirken, bireylerin sosyal yaşamlarında internet tabanlı hizmetlere daha çok vakit ayırmasına yol açmıştır. Bu dönemde iletişim alanlarının dönüştüğü ve neredeyse 15 yıl önce literatürde olmayan kavram ve uzmanlık alanlarının iletişim çalışma alanına dahil olduğu görülmektedir. Dijital kanalların kullanımı da böylece iletişim planlarında yer almaya başlamıştır. Dijital kanalların yarattığı ünlülerin bu planlarda nasıl ve ne şekilde konumlandırılması gerektiği de aynı süreçte gündeme gelmiştir.  Günümüzde YouTuber’ların, takipçileri için bilgi kaynağı oldukları, onları etkiledikleri, belirli tutum ve davranışlara yönlendirebildikleri durumu tartışılmaktadır. Bu araştırmanın amacı; dijital bir platform olan YouTube’un yarattığı ünlülerin yani YouTuber’ların takip edilme nedenlerine yönelik veri ortaya koymaktır. Araştırmada ayrıca YouTuber’ların, takipçileri için yeni kanaat önderleri olarak konumlandırılma durumuna yönelik bir değerlendirme yapılması da planlanmıştır. Araştırmada nicel araştırma yöntemi tercih edilmiştir. Örneklemi oluşturan Sakarya Üniversitesi İletişim Fakültesi Halkla İlişkiler ve Reklam Bölümü öğrencilerden çevrimiçi anket tekniği ile veriler toplanmıştır. Yapılan araştırma sonucunda; YouTuberlar’ın örneklemin satın alma kararı üzerinde etkisinin olmadığı bununla birlikte bilgi ve haber kaynağı olarak görülmeleri nedeniyle takip edildikleri verisine ulaşılmıştır.
Yazar isimleri: ['Tuğçe BORAN']
Yayın Yılı: 30 Haziran 2022
Dergi ismi: Ege Üniversitesi İletişim Fakültesi Yeni Düşünceler Hakemli E-Dergisi
Yayın sayfa url: https://dergipark.org.tr/tr/pub/euifydhed/issue/70548/1110133
Yayın pdf linki: https://dergipark.org.tr/tr/download/article-file/2401951
