Makale Başlığı: Ağız İçi Porselen Tamir Sistemlerinde Güncel Yaklaşımlar
Özet: Diş hekimliğinde estetik beklentilerin artması sonucu zirkonyum oksit seramik restorasyonların kullanımı yaygın hale gelmiştir. Zirkonyum oksit seramik restorasyonların biyolojik uyumunun iyi olması ve istenilen estetik özelliklere sahip olmasının yanı sıra, klinik kullanımları sırasında bir takım mekanik problemlerle karşılaşılmıştır. En sık görülen mekanik başarısızlıklar üst yapı porseleninin zirkonyum oksit alt yapıdan tabaka şeklinde ayrılması, ya da bir miktarının kırılmasıdır. Üst yapının kırıldığı durumlarda restorasyonunyenilenmesi tedavi seçeneği olarak düşünülse de bu yöntem zaman alıcı, maliyetli ve komplikasyonlara açıktır. Bu nedenle ağız içi tamir yöntemleri tercih edilmektedir. Tamir materyali ve kırık hattı arasında yeterli bağlanma dayanımının sağlanması için çeşitli yüzey işlemleri ve farklı tamir ağız içi tamir yöntemleri kullanılmaktadır. Bu derlemede, güncel seramik tamir yöntemleri ve yüzey işlemleri hakkında bilgi verilmiştir.
Yazar isimleri: ['Ece KAYA', 'Duygu SARAÇ']
Yayın Yılı: 15 Aralık 2022
Dergi ismi: Türk Diş Hekimliği Araştırma Dergisi
Yayın sayfa url: https://dergipark.org.tr/tr/pub/turkishjdentres/issue/73842/1202749
Yayın pdf linki: https://dergipark.org.tr/tr/download/article-file/2765170
