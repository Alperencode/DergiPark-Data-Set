Makale Başlığı: FARKLI ZEKÂ ALANLARINA SAHİP ORTAOKUL ÖĞRENCİLERİNİN AŞILAMAYA İLİŞKİN KARAR VERME SÜREÇLERİ
Özet: Bu araştırmanın amacı, farklı zekâ alanlarına sahip 8. sınıf öğrencilerinin biyoteknoloji uygulamalarından birisi olan aşılama konusuna ilişkin karar verme süreçlerini incelemektir. Ölçüt örnekleme yöntemine göre belirlenen çalışma grubu, 2020-2021 öğretim yılı bahar döneminde Isparta ilinin bir merkez devlet ortaokulunun sekizinci sınıfında öğrenim görmekte olan sekiz öğrenciden oluşmaktadır. Nitel araştırma yaklaşımına uygun olarak gerçekleştirilen bu çalışmada, iç içe geçmiş tek durum araştırma deseni benimsenmiştir. Araştırmanın ilk aşamasında çoklu zekâ envanteri ve kişisel bilgiler formu ile öğrencilerin baskın zekâ alanları tespit edilmiştir. Belirlenen zekâ alanlarına göre sekiz zekâ alanını temsil eden öğrencilerle yarı yapılandırılmış görüşmeler yapılarak öğrencilerin aşılama konusunda nasıl karar verdikleri ile ilgili veriler toplanmıştır. Yarı yapılandırılmış görüşme formunda yer alan senaryo sorularına öğrencilerin verdiği cevaplar Chang-Rundgren ve Rundgren (2010) tarafından geliştirilen SEE-SEP modeli ile analiz edilmiştir. Araştırmadan elde edilen bulgulara göre; öğrencilerin aşılamaya ilişkin verdikleri kararlar zekâ alanlarına göre değişkenlik göstermezken, bu kararları gerekçelendirme şekilleri zekâ alanlarına göre değişkenlik göstermektedir. Gelecekte bu alanda çalışma yapacak olan araştırmacılara ve fen bilimleri öğretmenlerine önerilerde bulunulmuştur.
Yazar isimleri: ['Fatma KÜTÜK', 'Hatice BELGE CAN']
Yayın Yılı: 25 Ocak 2022
Dergi ismi: Mehmet Akif Ersoy Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/maeuefd/issue/68192/973776
Yayın pdf linki: https://dergipark.org.tr/tr/download/article-file/1889333
