Makale Başlığı: Nükleer Emniyet Kapsamında Fiziksel Koruma Sistemi Tasarlamak ve Analiz Etmek İçin Yerli Yazılım Geliştirilmesi
Özet: Nükleer enerjinin askeri amaçlar için kullanılması sonrasında nükleer silahların birçok devlet tarafından geliştirilmesi, nükleer silahların çalınması, nükleer madde ve radyoaktif maddelerin çalınması, nükleer tesislere sabotaj, nükleer maddelere taşıma sırasında sabotaj ve kirli bomba tehdidi gibi kaygılar ortaya çıkmıştır. Bu kapsamda nükleer tesis ve maddelerin korunması nükleer emniyet (nuclear security) konsepti altında değerlendirilmektedir. Hedefi kişileri, mülkleri, toplumu ve çevreyi nükleer madde ve radyoaktif madde kaynaklı temelde hırsızlık ve sabotajı içeren kötü niyetli olaylardan korumak olan nükleer emniyet rejiminin kapsamını devletler belirlenmektedir. Bu bağlamda, nükleer emniyetin sağlanmasında devletin belirlediği yasal çerçeve ülkedeki yetkili kurum tarafından yürütülürken, nükleer tesisi işleten, nükleer maddeyi depolayan ve/veya taşıyan yetkilendirilen kişi de fiziksel koruma sistemi (FKS) ile nükleer emniyetli sağlamaktadır. Bu çalışma nükleer emniyetin sağlanmasında ve sürdürülmesinde kritik öneme sahip olan FKS’nin tasarımı ve değerlendirilmesinde kullanılabilecek yerli ve milli bir yazılımın metodolojisi anlatılmıştır. Yazılım FKS’nin gelen tehdide karşı etkinliğini hesaplamakta ve tehdidin hedefine ulaşmada en çok tercih edebileceği sistemin en zayıf halkası olan yolu belirlemektedir. Bu en zayıf halkada yapılacak iyileştirmeler ile sistemin etkinliğinin arttırabilmektedir. Test aşamalarını başarıyla geçen yazılım mevcut haliyle sadece nükleer tesislerde değil diğer kritik tesislerdeki fiziksel koruma sistemlerinin analizine de olanak vermektedir. Ayrıca ara yüzün Türkçe olması yazılımın Türkiye’de nükleer emniyet konusundaki eğitimlerde kullanımının önünü açmaktadır. Yazılım daha da geliştirilirse ülkemizdeki nükleer tesislerin analizinde düzenleyici kuruluş tarafından kullanılabilir.
Yazar isimleri: ['Senem ŞENTÜRK LÜLE']
Yayın Yılı: 2 Kasım 2022
Dergi ismi: Savunma Bilimleri Dergisi
Yayın sayfa url: https://dergipark.org.tr/tr/pub/khosbd/issue/73328/998901
Yayın pdf linki: https://dergipark.org.tr/tr/download/article-file/1987821
