Makale Başlığı: Demir Eksikliği Anemisinin Tanısında Yeni Beckman-Coulter Parametrelerinin Klinik Önemi
Özet: Özet: Demir Eksikliği Anemisi (DEA) tanısında yeni Beckman-Coulter parametreleri kolay, ucuz ve faydalı tetkiklerdir. Bu çalışmanın amacı, Türk halkında DEA tanısında yeni Beckman-Coulter parametreleri olan Red cell size factor (RSf), low hemoglobin density (LHD) ve Microcytic Anemia factor (MAF)’ın klinik önemini belirlemek ve diğer konvansiyonel demir parametreleri ile karşılaştırmaktır.Gereç ve Yöntemler: Çalışmaya demir eksikliği anemisi olan 155 kadın hasta ve demir eksikliği olan 55 kadın hasta ve 165 sağlıklı kontrol  dahil edildi. Bulgular: RSf ve MAF; hemoglobin, MCV, MCH, MCHC, serum demiri ve transferrin saturasyonu ile anlamlı pozitif korelasyon; transferrin ve total demir bağlama kapasitesi ile anlamlı negatif korelasyon gösterdi. LHD ise; hemoglobin, MCV, MCH, MCHC, serum demiri ve transferrin saturasyonu ile anlamlı negatif korelasyon; transferrin ve total demir bağlama kapasitesi ile anlamlı pozitif korelasyon gösterdi DEA tanısında ROC analizi ile belirlenen cut-off değerler: RSf için 92.45 fl, LHD için  % 6.71 ve MAF için 10.14 olarak belirlendi.Sonuç: Bizim verilerimiz, bu parametrelerin DEA tanısında güvenle kullanılabilecek parametreler olduğunu göstermiştir.
Yazar isimleri: ['Mustafa KARAGÜLLE', 'İnci VETEM KARAGÜLLE', 'Meltem AKAY']
Yayın Yılı: 30 Kasım 2022
Dergi ismi: Eskisehir Medical Journal
Yayın sayfa url: https://dergipark.org.tr/tr/pub/eskisehirmedj/issue/72297/1011927
Yayın pdf linki: https://dergipark.org.tr/tr/download/article-file/2035232
