Makale Başlığı: ORMAN KÖYLÜSÜNÜN KIRSAL TURİZM ALGILAMALARINA YÖNELİK NİTEL BİR ARAŞTIRMA: ANAMUR KÜKÜR KÖYLERİ ÖRNEĞİ
Özet: Araştırmanın amacı kırsal turizmin gelişmesi için bir farkındalık oluşturmak ve orman köylüsünün iletişim ve kırsal turizm algılarını değerlendirmektir. Araştırma yöntemi olarak nitel araştırma desenlerinden olgu bilim deseni yapılarak, amaçlı örnekleme yöntemlerinden kolay ulaşılabilir örnekleme yöntemi uygulanmıştır.Katılımcılar kırsal turizm kavramını turizm, kültür, doğa ve ekonomi; Kükür Köylerinde ön plana çıkan yöresel ürünleri nar, pekmez, üzüm, incir ve dokumacılık; Kükür Köylerinde kırsal turizmin gelişmesi için reklamının yapılması, altyapı çözümü, etkinliklerin yapılması ve ekonomi gibi sorunların iyileştirilmesi; Kükür Köylerinde kırsal turizmin gelişmesinde güçlü özelliklerini ise ormanlık alana sahip olması, temiz havasının ve doğasının olması, turizm potansiyelinin yüksek olması, yaylalar ile hayvancılık faaliyetlerine sahip olması şeklinde belirtmektedirler.Araştırma sonuçlarına göre orman köylüsünün Kükür Köylerinde halkla ilişkiler uygulamalarıyla birlikte kırsal turizm faaliyetlerinin uygulanabilirliğine yönelik algılarının olumlu olduğu; toplumda yeralan diğer kesimlerin de halkla ilişkiler faaliyetleriyle birlikte kırsal turizm algısını ileride yapılacak araştırmalar için temel oluşturmasına, kırsal turizm bilincin arttırılabilmesinin sağlanması önerilmektedir.Araştırma Anamur ilçesinde yer alan ve Orman Köyü statüsüne sahip Kükür Köylerinde yaşayan vatandaşlara uygulanmıştır. Araştırma, orman köylüsünün kırsal turizm algısının belirlenmesi açısından ilk nitel çalışma özelliği taşımaktadır. Orman köylüsünün kırsal turizm algılamaları bu alandaki sektör uygulayıcılarına yol gösterecektir.
Yazar isimleri: ['Barış ALTUNTAŞ', 'Murat SAĞLAM']
Yayın Yılı: 23 Aralık 2021
Dergi ismi: Sivas Interdisipliner Turizm Araştırmaları Dergisi
Yayın sayfa url: http://sita.cumhuriyet.edu.tr/tr/pub/issue/66439/983882
Yayın pdf linki: https://dergipark.org.tr/tr/download/article-file/1929490
