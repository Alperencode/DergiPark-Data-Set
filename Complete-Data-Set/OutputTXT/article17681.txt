Makale Başlığı: “Bu Su Binlerce Yıldır Bu Şehrin ve İnsanlarının Kaderini Çizmiş”: Kıyı Çizgilerinin Maddi Kartografisi ve İstanbul’un Liman Coğrafyasının Şekillendirilmesi
Özet: Gezegensel kentleşme ve ekolojik yıkımın yer değiştiren ölçeklere yayılan etkileri, kent çeperi olarak anılan yerlere dair yeni ilgi biçimleri getirdi; alışılagelmiş ölçek algıları aşılıyor, zamansal çerçeveler genişliyor ve öznelikler artıyor. Bu yazı, kıyı şeridinin eleştirel bir tasvirini yaparak, İstanbul’un suyla birleşen kentsel çeperinin maddi tarihini incelemek amacıyla kavramsal ve kartografik bir metodoloji önermektedir. Kentleşme süreci anlatısı ağırlıklı olarak karanın kolonileştirilmesi olarak tanımlanan şehri düşündüğümüzde, bu metodoloji dikkatini kıyı çizgisinin su tarafına, liman coğrafyasının yaratımına yönlendiriyor. Kara ve suyun arasında cereyan eden maddi yer değiştirmeleri, liman lojistiğinin organizasyonu, yerinden etme ve kıyı boşaltımına odaklanarak takip ediyor. Şehrin kıyısal coğrafyası, karada yerleşim ve kentsel atık üretimiyle, doğayla insan etkileşiminin bir mekânı olarak devamlı yeniden üretilmiştir. Bu maddi duruma uzun süreli bir tarihsel bakış (longue durée), yerinde sabit durmayan bu peyzajdaki değişken kıyı şeritlerinin yüz yılın üzerinde bir tarihsel sürece yayılan dalgalanmasının bir kartografyasını sunmaya yardım ediyor. İstanbul’un kıyı şeridi araştırmanın temelini oluşturuyor, dolayısıyla liman coğrafyasının üretimi anlam üretimine önayak oluyor. Şehir çeperi olarak, siyasal söylemler ve onların tutarsızlıklarının gündelik üretimini ortaya koyduğu kadar, insan olmayan öznelikleri ve insanın gezegensel olanla ilişkisini açığa çıkarıyor.
Yazar isimleri: ['Gökçen ERKILIÇ']
Yayın Yılı: 30 Aralık 2021
Dergi ismi: YILLIK: Annual of Istanbul Studies
Yayın sayfa url: https://dergipark.org.tr/tr/pub/yillik/issue/66525/954581
Yayın pdf linki: https://dergipark.org.tr/tr/download/article-file/1832399
