Makale Başlığı: Ortaokul Öğrencileri İçin Öğrenme Stratejileri Ölçeğinin Geliştirilmesi
Özet: Öğrenme stratejileri ölçeğinin geçerlik ve güvenirlik analizlerine yer verilen bu çalışma 313 ortaokul öğrencisi örnekleminde gerçekleştirilmiştir. Öğrenme stratejileri konusundaki alan yazın ve bu konuda geliştirilmiş ölçeklerden yararlanılarak madde yazımı gerçekleştirilen Öğrenme Stratejileri Ölçeğinin nihai formu 16 maddeden oluşmaktadır. Dörtlü likert tipindeki ölçeğin açımlayıcı faktör analizi sonucunda üç faktörlü bir yapı ortaya çıkmıştır. Açımlayıcı faktör analizine göre ölçek maddeleri not alma, ders çalışma ve üst bilişsel stratejiler olarak adlandırılan üç kümede toplanmıştır.  Doğrulayıcı faktör analizi ile bu üç faktörlü yapı doğrulanmıştır. Doğrulayıcı faktör analizi uyum indeksleri iyi uyum ve kabul edilebilir uyum düzeylerindedir. Ölçeğin güvenirliğini belirlemek amacıyla hesaplanan Cronbach Alfa katsayısı .886 olarak tespit edilmiştir. Öğrenme stratejileri ölçeği ortaokul öğrencileri örnekleminde geçerli ve güvenilirdir.
Yazar isimleri: ['Ömer YILMAZ', 'Murat TUNCER']
Yayın Yılı: 31 Temmuz 2022
Dergi ismi: Eğitim Ve İnsani Bilimler Dergisi: Teori Ve Uygulama
Yayın sayfa url: https://dergipark.org.tr/tr/pub/eibd/issue/70603/1068821
Yayın pdf linki: https://dergipark.org.tr/tr/download/article-file/2235084
