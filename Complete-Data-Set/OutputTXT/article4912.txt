Makale Başlığı: Hibrit yenilenebilir enerji üretimi/depolama sisteminde yük frekansı kontrolünün kararlılığı için zaman gecikme marjları hesaplanması
Özet: Yük frekansı kontrolünde (LFC), kontrol sinyallerini kontrol merkezinden tesis tarafına ve uzak terminal ünitelerinden (RTU) kontrol merkezine iletmek önemlidir. Bu nedenle, sinyal iletiminde zaman gecikmelerinin olması kaçınılmaz hale gelmektedir. Bu gecikmeler LFC sisteminin dinamik performansını azaltmaktadır. Bu makale, yenilenebilir enerji üretimi alt sistemi için, LFC de gecikmeye bağlı olarak kararlılık analizini yapmaktadır. Sistemin gecikme marjı, farklı atalet değerleri, sönümleme faktörü ve kontrolör kazanımları için teorik olarak analiz edilmektedir. Teorik olarak elde edilen sonuçlar simülasyon çalışmaları ile karşılaştırılmıştır. Kontrolör kazancı ile gecikme marjı arasındaki ilişki incelenmiştir. Çalışılan sistem fotovoltaik sistem (PV), enerji depolama için ultra-kapasitör (UC) bankası, rüzgar türbini jeneratörü (WTG),  dizel jeneratör (DG) ve yakıt hücresi (FC) sistemi içerir. LFC sisteminin kararlılık gecikmesinde üst sınırı, gecikme marjı olarak kullanılmaktadır. Bu çalışmada, gecikme marjları analitik bir yöntem kullanılarak hesaplanmıştır. Gecikme marjı analizi, oransal integral (PI) kontrolör kullanılarak geniş bir parametre aralığı için hesaplanmıştır. Bu sonuçlar, PI kontrolörlerini, dinamik performans ile gecikme marjı arasında bir uygun değer ayarlaması yapmak için kullanılabilir. MATLAB ortamında yapılan simülasyon çalışmaları kullanılan yöntemin etkinliğini doğrulamaktadır.
Yazar isimleri: ['Halil EROL', 'Saffet AYASUN']
Yayın Yılı: 31 Mayıs 2022
Dergi ismi: El-Cezeri
Yayın sayfa url: https://dergipark.org.tr/tr/pub/ecjse/issue/70108/946278
Yayın pdf linki: https://dergipark.org.tr/tr/download/article-file/1800384
