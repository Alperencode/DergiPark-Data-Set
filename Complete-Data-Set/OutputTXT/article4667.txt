Makale Başlığı: Karragenanın Malign MCF-7 Meme Kanseri ve Malign Olmayan SVCT Meme Epitel Hücre Dizileri Üzerindeki Sitotoksik Aktivitesi
Özet: Amaç: Son yapılan çalışmalar deniz alglerinden elde edilen sülfatlanmış polisakkaritlerin birçok biyolojik ve fizyolojik aktivitesi olduğunu göstermektedir. Kırmızı deniz alglerinden elde edilen sülfatlanmış bir polisakkarit olan kappa-karragenanın da çeşitli kanser hücre hatlarında anti-proliferatif etki gösterdiği bilinmektedir. Bu çalışmada kappa-karragenanın, iki farklı hücre hattı, malignant özellikte MCF-7 meme kanseri hücre hattı ve non-malignant SVCT meme epiteli hücre hatları üzerindeki sitotoksik etkisi in vitro modelde incelenmiştir.Gereç ve Yöntem: Karragenanın 1000 µg/ml başlangıç dozu olacak şekilde ve her hücre için kendi besiyerinde üç farklı konsantrasyonu hazırlanmıştır (Dilution I: 1000 µg/ml; Dilution II: 250 µg/ml; Dilution III: 62,5 µg/ml). Hücreler deney gruplarında belirlenen dozlarda karregenan ile inkübe edilmiştir. Karragenan içermeyen besiyeinde inkübe edilen hücreler de kontrol grubu olarak alınmıştır. Bulgular: Hücre canlılığının ölçülmesi için, (3-(4,5-Dimethylthiazol-2-yl)-2,5-Diphenyltetrazolium Bromide) (MTT) analizi yapılmıştır. Hücre morfolojisi, acridine orange (AO)/propidium iodide (PI) floresan boyama yöntemi ile incelenmiştir. Çalışmamızda elde ettiğimiz sonuçlar, karragenanın hem malignant hem de non-malignant hücre hatları üzerinde sitotoksik etkiye neden olduğunu göstermektedir. Sonuç: MCF-7 hücre hattının alt tiplerinin gösterdiği farklı fenotipik özelliklerin hücre canlılığı ve hücre proliferasyonunu etkileyebildiği de göz önünde bulundurularak sitotoksite çalışmalarında hücre seçiminin çok dikkatli yapılması ve MCF-7 hücre hattının kullanılması halinde bu durumun önemle üzerinde durulması gerektiği düşünülmektedir.
Yazar isimleri: ['Merve SAYIN', 'Handan SEVİM AKAN', 'Özbeyen ATALAY', 'Emre KUBAT', 'Özer Aylin GURPİNAR']
Yayın Yılı: 31 Ağustos 2022
Dergi ismi: Ege Tıp Bilimleri Dergisi
Yayın sayfa url: https://dergipark.org.tr/tr/pub/egetbd/issue/72431/1110113
Yayın pdf linki: https://dergipark.org.tr/tr/download/article-file/2401858
