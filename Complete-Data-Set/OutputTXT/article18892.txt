Makale Başlığı: Okul Müdürlerinin Paternalist Liderlik Davranışlarının Örgütsel Mutluluğa Etkisi
Özet: Bu araştırmanın amacı paternalist liderlik davranışlarının örgütsel mutluluğa etkisini ortaya çıkarmaktır. Bu amaçla, tarama modellerinden ilişkisel tarama modeli tercih edilmiştir. Araştırma sonucuna göre paternalist liderlik algısının cinsiyete, eğitim düzeyine ve kıdeme göre anlamlı bir farklılık göstermediği görülmüştür. Okul türüne göre ilkokul öğretmenleri, lise öğretmenlerine göre okul müdürlerinin daha fazla paternalist liderlik davranışları sergilediğini düşünmektedir. Öğretmenlerin cinsiyetleri ve eğitim düzeyi ile örgütsel mutluluk arasında anlamlı bir farklılık yokken; ilkokul öğretmenlerinin örgütsel mutluluk algılarının ortaokul ve lise öğretmenlerine göre daha yüksek olduğu görülmüştür. Ortaokul öğretmenlerinin lise öğretmenlerine göre örgütsel mutluluk algılarının daha yüksek düzeyde olduğu tespit edilmiştir. Kıdemlerine göre 5 yıl ve daha az çalışan öğretmenlerin, 6-10 yıl çalışan öğretmenlere göre örgütsel mutluluk algılarının daha yüksek düzeyde olduğu sonucuna ulaşılmıştır. Paternalist liderlik ile örgütsel mutluluk arasında pozitif yönde anlamlı bir ilişki vardır. Ayrıca paternalist liderlik örgütsel mutluluğu %10 oranında yordamaktadır.
Yazar isimleri: ['Mustafa ÖZGENEL', 'Rifat CANUYLASİ']
Yayın Yılı: 30 Haziran 2021
Dergi ismi: Eğitim ve Teknoloji
Yayın sayfa url: https://dergipark.org.tr/tr/pub/egitek/issue/60570/927327
Yayın pdf linki: https://dergipark.org.tr/tr/download/article-file/1731498
