Makale Başlığı: MİMARLIKTA MODERN HAREKETTE JAPON GELENEKSEL MİMARİSİ ETKİLERİNİN SORGULANMASI: ‘MIES VAN DER ROHE’ ÖRNEĞİ
Özet: 19. Yüzyıl sonlarında ortaya çıkan modern mimarlık anlayışı, sanayi devrimi ile birlikte yeni bir mimari dönemin başlamasını sağlamıştır. Batıda gelişen bu yeni dönemin öncülerinden olan Ludwig Mies van der Rohe  “ Az çoktur” söylemi ile de tanınan minimalist tasarım anlayışını ortaya koymuştur. Bu tasarım anlayışı aynı zamanda Japon geleneksel mimarisinin de temelinde var olan bir durumdur. Bu çalışma, batıda gelişen modern mimarlık hareketinde Japon mimari geleneğinden kaynaklı bir etkinin varlığının söz konusu olup olmadığı üzerine yapılmış bir incelemedir. Çalışma kapsamında mimarlık tarihi içerisinde önemli bir yer edinen Ludwig Mies Van Der Rohe’nin (1886-1969) tasarım anlayışı üzerinden bir araştırma yapılmaktadır. Araştırmada öncelikle Ludwig Mies Van Der Rohe’yi konu alan Zimmerman (2006) ve Cambra (2014) çalışmaları incelenmiş, daha sonra bu çalışmalar mimarlık tarihi yazımındaki çağdaş yaklaşımlar açısından konumlandırılmıştır. İncelemeler sonucunda modern hareket ve geleneksel Japon mimarisinde benzer özellikler bulunmakla birlikte incelenen Mies Van Der Rohe çalışmalarında Japon geleneksel mimarisinden kaynaklı bir etkiden söz edilmediği görülmüştür.
Yazar isimleri: ['Mukaddes ÇIRAK YILMAZ']
Yayın Yılı: 31 Temmuz 2022
Dergi ismi: Akdeniz University Journal of the Faculty of Architecture
Yayın sayfa url: https://dergipark.org.tr/tr/pub/aujfa/issue/70590/1107575
Yayın pdf linki: https://dergipark.org.tr/tr/download/article-file/2390999
