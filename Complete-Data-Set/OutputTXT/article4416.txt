Makale Başlığı: Milli Eğitim Şûralarında Ahlak Ve Değer Eğitimi İle İlgili Alınan Kararlara Yönelik Bir Değerlendirme
Özet: Milli Eğitim Şûraları ülkemizde eğitim sistemi ve eğitim politikaları ile ilgili birçok konunun, eğitim ile ilgili paydaşlar ile birlikte çok yönlü olarak tartışıldığı ve karara bağlandığı eğitim toplantılarıdır. Şûralarda alınan kararların eğitim sistemine yön verici misyonu dolayısıyla Milli Eğitim Şûraları tarihsel süreç içinde önemli bir yer edinmiştir. Bu araştırmada söz konusu öneminden dolayı Milli Eğitim Şûralarında ahlak ve değer eğitimine ilişkin konuların ne şekilde ele alındığı incelenmeye çalışılmıştır. Çalışmada nitel araştırma yöntemlerinden biri olan doküman incelemesi kullanılmıştır. Araştırmanın yazılı dokümanlarını 1939-2014 yılları arasında gerçekleştirilen Maarif Şûraları ve Milli Eğitim Şûraları rapor içerikleri oluşturmaktadır. Araştırmadan elde edilen verilerin çözümlenmesinde betimsel analiz yöntemi kullanılmıştır. Araştırmadan elde edilen bulgulardan hareketle ahlak ve değer eğitimine en geniş şekilde XVIII. Milli Eğitim Şûrasında yer verildiği sonucuna ulaşılmıştır. Şûralarda, ahlak ve değer eğitimi ile ilgili konulara Türk Milli eğitiminin amaçları, öğretim programları, öğretmen eğitimi ve yaygın eğitim başlıkları altında dolaylı olarak yer verildiği sonucuna varılmıştır. Tarihsel süreçte ilk Şûralarda daha ziyade ahlak eğitimi üzerinde durulduğu, değer eğitiminin ise günümüz tarihine daha yakın Şûralarda vurgulandığı görülmektedir.
Yazar isimleri: ['Fatih DEMİR', 'Sevda YILMAZ']
Yayın Yılı: 28 Mart 2022
Dergi ismi: Dumlupınar Üniversitesi Eğitim Bilimleri Enstitüsü Dergisi
Yayın sayfa url: https://dergipark.org.tr/tr/pub/debder/issue/69128/1069251
Yayın pdf linki: https://dergipark.org.tr/tr/download/article-file/2236832
