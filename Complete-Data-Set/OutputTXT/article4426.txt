Makale Başlığı: Kurumsal Kimlik Tasarımlarında Logo, Amblem ve Arketip İlişkisi
Özet: Kurumsal kimlik, bir şirketin kendisini halka nasıl sunduğudur. Şirketin nasıl göründüğü, davrandığı ve iletişim kurduğu çalışmalardır. Kurumsal kimlik şirketin pazar alanında, iç paydaşları ve dış paydaşları arasında tanınmasına ve farklılaşmasına yardımcı olur. Ayrıca kurumsal kimlik ile marka imajı oluşturarak müşterilerine daha güvenilir olduklarını hissettirir.Kurumsal kimliğin iç ve dış mecrada görünen yüzü amblem ve logolardır. Amblemler oluşturulurken kurumun ürünleri, kurum felsefesi, kurumsal davranışları, cinsiyeti, değerleri, misyon ve vizyonu dikkate alınır. Bunların yanında amblemler hazırlanırken algılarımızı, bilinçaltı ve üstündeki duyguları değiştirip geliştirdiği, bunların düşünceler haline gelmesini sağladığı için arketipler önemlidir. Bu araştırmada halk tarafından bilinen logo ve amblemlerin arketip ilişkileri üzerinde durulmuştur. Bu arketip türleri kavramsal olarak ele alınarak dünya genelinde bilinen amblemlerin arketipleri analiz edilmiştir. Araştırmada 12 arketip, görsel örneklerle irdelenmiştir. Farklı sektörlerden oluşan 9 firmanın amblemi yaratıcı, bakıcı, yönetici, soytarı, sıradan insan, aşık, kahraman, asi, sihirbaz, masum, bilge ve kâşif arketipi sınıflamasına göre incelenip analizi yapılmıştır.
Yazar isimleri: ['Aysun ERZİNCAN', 'Nurcan YILDIZ', 'Demet PARLAK', 'Erol TÜRKMEN', 'Burak EVREN', 'Büşra UYSAL', 'Melek ARSLAN', 'Levent MERCİN']
Yayın Yılı: 26 Ekim 2022
Dergi ismi: Dumlupınar Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/dpusbe/issue/73190/1128784
Yayın pdf linki: https://dergipark.org.tr/tr/download/article-file/2478280
