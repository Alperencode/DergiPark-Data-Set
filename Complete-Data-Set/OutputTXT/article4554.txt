Makale Başlığı: SAĞLIK SEKTÖRÜ İŞLETMELERİNDE SÜRDÜRÜLEBİLİRLİK: SİSTEMATİK DERLEME ÇALIŞMASI
Özet: Ulusal literatürde sağlık sektörü ve sağlık işletmelerinin sürdürülebilirliğini konu makalelerde gelinen bilgi birikimi ve eğilimin ne yönde olduğunu araştırma amacıyla bu çalışma yürütülmüştür. Çalışmanın araştırma yöntemi sistematik derleme (meta-sentez) olarak benimsenmiştir. Ulusal literatür ve makale formatındaki yayınlar sınırlı tutulmak koşuluyla DergiPark Portalı veri tabanı üzerinde sağlık işletmeleri ve sürdürülebilirlik kavramları ilişkili bir dizi anahtar kelime kullanılarak tarama işlemi yapılmıştır. Belirli dahil etme ve çıkarma kriterleri doğrultusunda 15 makale inceleme analiz kapsamına alınmış ve inceleme parametreleri doğrultusunda bu makaleler analiz edilmiştir. Sağlık işletmelerinin sürdürülebilirliği ve sağlık sektörünün sürdürülebilirliği konuları üzerine sistematik derleme, meta-analiz ve bibliyometrik analiz çalışmalarının olmadığı bulunmuştur.  Makalelerden altısının ampirik, diğerlerinin ise ampirik olmadığı belirlenmiştir. Makalelerin son 10 yılda yayınlandığı gözlenmiştir.  Makalelerde çalışılan konuların çoğunlukla yeşil felsefesi, yeşil bina, yeşil bina derecelendirme sistemleri, yeşil lojistik ve yeşil hastane olduğu belirlenmiştir.  Ampirik olmayan makalelerde sürdürülebilirlik ile ilgili kavram ve uygulamaların genel tanıtımı ve uygulama örneklerini kapsadığı; sürdürülebilirlik alanındaki teori ve yaklaşımlara yönelik kritik ve analitik bir değerlendirmenin ise yapılmadığı görülmüştür. Bir dizi araştırma boşluğu ve uygulamaya dönük öneriler sunulmuştur.
Yazar isimleri: ['Canan TİFTİK']
Yayın Yılı: 31 Temmuz 2022
Dergi ismi: Düzce Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/dusbed/issue/69925/998422
Yayın pdf linki: https://dergipark.org.tr/tr/download/article-file/1986228
