Makale Başlığı: Mimari Tasarım Stüdyosunda Rizomatik Denemeler
Özet: Çalışma Antakya’nın tarihi çekirdeğinin çeperinde, kentsel etkileşim ve iletişimi kopuk bir bölge olan Haraparası’nın mekânsal problemlerinin çözümüne odaklanmaktadır. Son 60 yılda gelişen bir sanayi bölgesi olan Haraparası, konum olarak kentin tarihi çekirdeğinin çeperinde, tarihi ticaret bölgeleriyle iç içe ve kültürel aksın merkezinde yer almaktadır. Ancak bölgedeki fonksiyonların zamanla kent dışına taşınması, bölgenin hızla büyümesi, bölgenin sit alanı olması gibi birçok etmenden dolayı bölgede mekânsal problemler ortaya çıkmaya başlamıştır. Tarihi kentteki yüksek etkileşim ortamı ve heterojen ilişkiler Haraparası’nda kesintiye uğramakta ve bölge homojenleşmektedir. Mimari Tasarım VI Stüdyosu, Haraparası’nda zayıflayan ve yer yer yok olan kentsel ilişkinin ve iletimin çözüme kavuşturulması amacıyla üretimler yapılması için interaktif bir tartışma ortamı olarak kurgulanmıştır. Stüdyo mekânsal problemlere çözüm önerileri sunma adına Deleuze ve Guattari’nin ortaya atmış olduğu rizom (rhizome) kavramını bir araç olarak ele almıştır.  Harapası’nın mekânsal problemlerinin rizomatik bir bakış açısıyla çözüme kavuşturulması amacıyla yeni bağlantılar, ilişkiler ve düğüm noktaları oluşturacak biçimde üretimler yapılmıştır. Bu çalışma stüdyo süreci boyunca tartışılan rizom (rhizome) kavramının kuramsal açıdan tartışılmasını, Haraparası’nın mekânsal gelişim sürecini ve stüdyo kapsamında üretilmiş 9 adet çözüm önerisini içermektedir.
Yazar isimleri: []
Yayın Yılı: 29 Temmuz 2022
Dergi ismi: bab Journal of FSMVU Faculty of Architecture and Design
Yayın sayfa url: https://dergipark.org.tr/tr/pub/babdergisi/issue/71297/1147297
Yayın pdf linki: https://dergipark.org.tr/tr/download/article-file/2562891
