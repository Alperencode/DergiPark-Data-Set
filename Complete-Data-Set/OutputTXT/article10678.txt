Makale Başlığı: Ekspresyonist Tiyatro: Ekspresyonizm Sanat Akımının Tiyatro Sanatına Etkisinin Oyun Yazımı ve Sahneleme Özellikleri Bağlamında İncelenmesi
Özet: Yirminci    yüzyılın    başındaki    avant-garde    sanat    akımlarından    biri    olan    Ekspresyonizm,  sahne  sanatlarını  büyük  ölçüde  etkilemiştir.  Bilhassa  tiyatro  sanatı    özelinde    başat    açılımlara    olanak    sağlayan    ekspresyonist    akımın    havası,    takip    eden    dönemlerdeki    sanatsal    eğilim    ve    yönelimlerde    de    solunmaya  devam  etmiştir.  Bu  çalışmada,  ekspresyonist  akımın  tiyatro  sanatı  bağlamındaki özelliklerinin incelenmesi amaçlanmıştır. Çalışmanın yöntemini, detaylı  bir  literatür  taraması  ve  analizi,  ardından  toplanan  verinin  alt  başlıklar  altında   kümelenmesi   oluşturmuştur.   Çalışmada,   sırasıyla,   yirminci   yüzyılın   öncü sanat akımlarını hazırlayan toplumsal koşullar açıklanmış, Ekspresyonizm akımının  genel  özelliklerine  yer  verilmiş,  ekspresyonist  tiyatronun  öncüleri,  ortaya çıkış ve gelişim süreci ele alınmış ve son olarak Ekspresyonizmin tiyatro sanatına etkisi, oyun yazımı ve sahneleme özellikleri bağlamında incelenmiştir. Çalışmanın sonucunda, ekspresyonist akımın, oyun yazımında Stationendrama tekniğinin  benimsenmesi,  olay  örgüsünün  mantığa  ve  neden-sonuç  ilişkisine  dayanan   yapısının   bozulması,   sahnelemede   teatralliğin,   grotesk   ve   stilize   oyunculuk  unsurlarının  kullanıma  sokulması,  natüralist  sahne  tasarımından  uzaklaşılarak  soyutlamaya  ve  çarpıtmaya  yönelinmesi,  ışık  ve  sesin  anlatımın  önemli  araçları  haline  gelmesi  gibi  bir  dizi  önemli  yeniliği  tiyatro  sanatına  kazandırdığı görülmüştür.
Yazar isimleri: ['Simay YILMAZ']
Yayın Yılı: 30 Haziran 2022
Dergi ismi: Konservatoryum
Yayın sayfa url: https://dergipark.org.tr/tr/pub/konservatoryum/issue/70862/1086814
Yayın pdf linki: https://dergipark.org.tr/tr/download/article-file/2305590
