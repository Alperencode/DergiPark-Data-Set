Makale Başlığı: KPSS İŞLETME ALAN BİLGİSİ TESTİNDE YER ALAN PAZARLAMA BİLİMİ İLE İLİŞKİLİ SORULARIN İNCELENMESİ
Özet: Kamu Personeli Seçme Sınavı (KPSS) 18.03.2002 tarihli ve 3975 Sayılı Bakanlar Kurulu kararı ile yürürlüğe giren ve ilk defa kamu hizmeti ve görevlerine atanacakların seçimi amacıyla oluşturulan, ilk olarak 2002 tarihi itibari ile Türkiye’de uygulanmaya başlanan sınav olarak bilinmektedir. Bu çalışmanın temel amacı; KPSS içerisinde yer alan pazarlama bilimi ile ilişkili soruların değerlendirilerek, alana ilişkin çıkarımların gerçekleştirilmesidir. Ayrıca, işletme alan puanı hesaplanması sürecinde pazarlama sorularının da etkili olması ile sadece işletme alan mezunlarının değil işletme puan türünde tercih gerçekleştirmek isteyen tüm adaylar açısından değerli bilgiler sunma potansiyeli de taşımaktadır. Betimsel bir tarama modeli olarak doküman analizi yardımı ile 2006-2018 yılları arasındaki Kamu Personeli Seçme Sınavında pazarlama bilimi kapsamında değerlendirilen 101 adet soru incelenmiş olup; çalışma sonucunda; pazarlama bilimi ile ilişkili soruların pazarlama karması, stratejik pazarlama, tüketici davranışları, hizmet pazarlaması, pazarlama kavramı, uluslararası pazarlama, örgütsel pazarlama, pazarlama çevresi, pazarlama araştırmaları, marka yönetimi, pazarlama çeşitleri, pazar ölçümlemesi, e-pazarlama, perakendecilik ve pazarlama bilgi sistemleri konuları içeriğinde oluşturulduğu; sınavlarda yer alan soruların 75’inin, diğer bir anlamda soru toplamının %74,22’sinin, pazarlama karması, stratejik pazarlama, tüketici davranışları ve hizmet pazarlaması konularına yönelik olduğu tespit edilmiştir. Pazarlama alt alanları açısından en yüksek frekans değerlerine sahip pazarlama konuları ise; büyüme stratejileri, hizmetlerin özellikleri ve bölümlendirme stratejileri elde edilen bulgular arasındadır.
Yazar isimleri: ['Mehmet Can DEMİRTAŞ']
Yayın Yılı: 30 Haziran 2022
Dergi ismi: Giresun Üniversitesi İktisadi ve İdari Bilimler Dergisi
Yayın sayfa url: https://dergipark.org.tr/tr/pub/guiibd/issue/70507/1099948
Yayın pdf linki: https://dergipark.org.tr/tr/download/article-file/2359658
