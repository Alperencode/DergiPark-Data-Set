Makale Başlığı: COVID-19 ÖNCESİ VE SONRASI TÜRKİYE'DE KENTSEL İŞİTSEL PEYZAJ DEĞİŞİMLERİ: ESKİŞEHİR, BİR ANADOLU KENTİ
Özet: Türkiye'de alınan Covid-19 önlemleri doğrultusunda günlük hayatta bazı değişiklikler olmuş ve bu değişiklikler akustik ortamı özellikle baskın ses türü ve ses seviyesi açısından etkilemiştir. Devlet tarafından alınan önlemler sonucunda günlük hayatta meydana gelen değişikliklerin ses ortam üzerindeki etkilerini ses düzeyi, ses türleri ve işitsel peyzaj bileşenleri aracılığıyla incelemek amacıyla yapılan çalışmada örnek şehir olan Eskişehir'in şehir merkezindeki ticari-rekreasyon alanları ile tarihi-turistik alanlardaki akustik ortamda Covid-19 öncesi ve sonrasında meydana gelen değişimler incelenmiş ve karşılaştırmalı olarak değerlendirilmiştir. Covid-19 öncesi LO-FI akustik ortamda var olan ancak maskelenen sesler (özellikle doğal sesler), pandemi sonrası düşen ses seviyesi (5 ila 10 dBA) ile oluşan HI-FI akustik ortamında duyulabilir hale gelmiş ve bu sesler ön plan sesleri ve sembol sesler arasında yerini almıştır. Kentsel alanları tanımlayan sembol sesler pandemi öncesinde işleve göre alan kullanımından kaynaklanan seslerden oluşurken, pandemi boyunca doğal seslere dönüşmüştür.
Yazar isimleri: ['Gülşen AKIN GÜLER', 'Aslı ÖZÇEVİK BİLEN']
Yayın Yılı: 30 Haziran 2022
Dergi ismi: ArtGRID - Journal of Architecture Engineering and Fine Arts
Yayın sayfa url: https://dergipark.org.tr/tr/pub/artgrid/issue/70748/1070841
Yayın pdf linki: https://dergipark.org.tr/tr/download/article-file/2243268
