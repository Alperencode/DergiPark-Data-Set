Makale Başlığı: Sosyal Bilgiler Dersinde, 5. Sınıf Öğrencilerinin Zihin Haritalarında Sorumluluk Kavramının İncelenmesi
Özet: Sorumluluk, günümüz dünyasında popüler bir kavramdır. Bu kavramı, hem bilişsel hem de duyuşsal ve psikomotor özellikleriyle öğrenmek sorunlara karşı etkili çözümler üretmemizi destekleyebilir. Bu çalışma, nitel araştırma desenine göre gerçekleştirilmiştir. Araştırmanın çalışma grubu 5. sınıf öğrencileri içerisinden 9 kız ve 6 erkek olmak üzere toplam, 15 öğrenciden oluşmaktadır. Araştırmaya katılım, gönüllülük ilkesine göre yapılmıştır. Araştırmanın veri toplama aracı, öğrenciler tarafından çizilen ve öğrencilerin sorumluluk kavramı ile ilgili düşüncelerinin yer aldığı zihin haritalarından oluşmaktadır. Ayrıca yarı yapılandırılmış görüşme yöntemi de kullanılmıştır. Verilerin analizinde hem içerik hem de betimsel analiz yöntemi kullanılmıştır. Kodlar arası uyuşma yüzdeleri ve benzerlikleri ile ilgili alan uzmanlarına danışılarak analiz süreci tamamlanmıştır. Bu araştırmanın sonucuna göre etkinlik temelli öğretimin, sorumluluk kavramının öğrenme sürecine olumlu yansımaları olduğu belirlenmiştir. Özellikle öğrenciler, zihin haritalarında daha çok bireysel sorumluluklarımız ile ilgili açıklamalar yaptıkları belirlenmiştir. Öğrenciler, sorumluluk kavramının öğrenme sürecinden hoşlandıklarını, ilgilerinin arttığını, eğlendiklerini ve zihin haritaları ile ilgili görseller çizerek daha iyi öğrendiklerini açıklamışlardır.
Yazar isimleri: ['Ali YALÇIN', 'Selma GÜLEÇ']
Yayın Yılı: 30 Eylül 2022
Dergi ismi: Uluslararası İnsan ve Sanat Araştırmaları Dergisi
Yayın sayfa url: https://dergipark.org.tr/tr/pub/ijhar/issue/71620/1061288
Yayın pdf linki: https://dergipark.org.tr/tr/download/article-file/2205897
