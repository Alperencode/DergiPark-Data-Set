Makale Başlığı: Sosyal Hizmetle İlgili Eğitim Alma Durumuna Göre Gençlerin Engelli Bireylere Yönelik Tutumları
Özet: Bu çalışmanın amacı; sosyal hizmetle ilgili eğitim almış gençlerin engelli bireylere yönelik tutumlarının, sosyal hizmetle ilgili eğitim almayan gençlere göre olumlu yönde farklılık gösterip göstermediğini araştırmaktır. Kesitsel ve tanımlayıcı tipteki bu çalışmanın evreni; Burdur, Isparta ve Antalya İllerinde yaşamakta olan gençlerden oluşmaktadır. Araştırma, 06.04.2022 -16.06.2022 tarihleri arasında yapılmıştır. Örneklem ise; çevrimiçi olarak ankete katılan 385 gençlerden oluşmaktadır. Araştırmanın verileri anket formu aracılıyla toplanmıştır. Anket formunda; araştırmacılar tarafından düzenlenen sosyo-demografik bilgilerle ilgili sorularla birlikte Yelpaze ve Türküm (2018) tarafından Türkçe’ye uyarlanıp güvenirlik ve geçerlik bakımından değerlendirilmiş olan Engellilere Yönelik Çok Boyutlu Tutum Ölçeği (EYÇBTÖ) kullanılmıştır. Ölçek, 3 boyuttan oluşmaktadır: Duygu boyutu, düşünce boyutu ve davranış boyutu. Araştırma için toplanan verilerin analizinde SPSS 25.0 programı kullanılmıştır.  Yapılan analizler sonucunda; düşünce ve davranış boyutlarında olumlu tutum düzeylerinin sosyal hizmetle ilgili eğitim almış katılımcılarda eğitim almamış olan katılımcılardan daha yüksek olduğu saptanmıştır. Ancak duygu boyutunda farklılık olmadığı saptanmıştır.
Yazar isimleri: ['Azime ARISOY']
Yayın Yılı: 29 Eylül 2022
Dergi ismi: Mehmet Akif Ersoy Üniversitesi Uygulamalı Bilimler Dergisi
Yayın sayfa url: https://dergipark.org.tr/tr/pub/makuubd/issue/72757/1141151
Yayın pdf linki: https://dergipark.org.tr/tr/download/article-file/2527828
