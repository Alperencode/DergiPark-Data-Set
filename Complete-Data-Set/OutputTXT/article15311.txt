Makale Başlığı: Otel İşletmelerinin Sürdürülebilirlik Raporlarının Küresel Raporlama Girişimi İlkelerine Göre Değerlendirilmesi
Özet: Sürdürülebilirlik uygulamalarına ilişkin gün geçtikçe artan toplumsal duyarlılık sonucunda, işletmeler çevresel, ekonomik ve sosyal açıdan belirli sorumluluklarını yerine getirmeye daha fazla özen göstermeye başlamışlardır. Bu kapsamdaki faaliyetlerini sürdürülebilirlik raporları aracılığıyla topluma duyurmaktadırlar. Bu çalışmada, Muğla ve Antalya’daki otel işletmelerinin sürdürülebilirlik raporlarında yer alan uygulamaların belirlenmesi amaçlanmaktadır. Sürdürülebilirlik raporlarının, Küresel Raporlama Girişimi ilkeleri ile uyumluluğu değerlendirilmektedir. Çalışmada nitel araştırma yöntemlerinden doküman inceleme tekniği kullanılmıştır. Veriler yalnızca otel işletmelerinin yayınladıkları sürdürülebilirlik raporlarından elde edilmiş ve içerik analizi tekniği ile değerlendirilmiştir. Çalışma sonucunda, raporlarda çevresel uygulamaların ön plana çıktığı görülmüştür. Sosyal unsurlar ile ilgili uygulamaların ise kısıtlı düzeyde yer aldığı görülmüştür. Raporlarda ekonomik sürdürülebilirliğe ilişkin bir bilgiye ise yer verilmediği tespit edilmiştir. İşletmelerin yayımlamış oldukları sürdürülebilirlik raporlarının, Küresel Raporlama Girişimi ilkeleri ile düşük düzeyde uyumluluk gösterdiği belirlenmiştir.
Yazar isimleri: ['Şenol ÇAVUŞ', 'Melih KABADAYI', 'Hilal KANIPEK']
Yayın Yılı: 16 Haziran 2022
Dergi ismi: Turizm Akademik Dergisi
Yayın sayfa url: https://dergipark.org.tr/tr/pub/touraj/issue/70329/972839
Yayın pdf linki: https://dergipark.org.tr/tr/download/article-file/1886021
