Makale Başlığı: Oosit Kriyoprezervasyonu: Türk Ebelik ve Hemşirelik Öğrencilerinin Bilgi ve Tutumu
Özet: Amaç: Tanımlayıcı tipteki bu çalışmanın amacı, Türk hemşirelik ve ebelik öğrencilerinin oosit kriyoprezervasyonuna yönelik tutumlarını değerlendirmektir.Yöntem-Gereçler: Çalışmanın örneklemini İstanbul'daki iki üniversitenin ebelik ve hemşirelik bölümlerinde okuyan 342 kız öğrenci oluşturmuştur. Araştırmaya katılmaya gönüllü öğrencilere literatür doğrultusunda hazırlanan anket formu online uygulanmıştır.  Bulgular: Katılımcıların yaş ortalaması 20.96±1.8’dir. Öğrenciler yaklaşık 25 yaşında çocuk sahibi olmak istediklerini belirtmişlerdir. %59.1’i kriyoprezervasyon hakkında bilgilerinin olduğunu, %19.9’u kariyeri için çocuk sahibi olmayı ertelemek için kullanabileceğini %57.6’sı ise kriyoprezervasyon ile kadınların annelik zamanını seçmede özgür olacaklarını belirtmiştir.  Oosit kriyoprezervasyonunu daha çok tıbbi nedenlerle kabul edebilecekleri görülmektedir. Üreme hücrelerini etkileyen kanser tedavisi alacaklarsa (%63.7), yumurtalıkların etkilenmesine neden olacak cerrahi girişime maruz kalınmışsa (%59.9) ve erken yaşta menopoza girme riskleri varsa (%50.3) düşüneceklerini ifade etmişlerdir.Sonuç:  Öğrencilerin oosit kriyoprezervasyonu hakkındaki tutumları olumlu olmakla birlikte, daha çok tıbbi açıdan gerekli olması durumunda oosit kriyoprezervasyonunu kabul edebilecekleri bulunmuştur.
Yazar isimleri: ['İlkay GÜNGÖR SATILMIŞ', 'Gözde KÜĞCÜMEN', 'Özden TANDOĞAN']
Yayın Yılı: 30 Eylül 2022
Dergi ismi: Izmir Democracy University Health Sciences Journal
Yayın sayfa url: https://dergipark.org.tr/tr/pub/iduhes/issue/72852/1143470
Yayın pdf linki: https://dergipark.org.tr/tr/download/article-file/2537123
