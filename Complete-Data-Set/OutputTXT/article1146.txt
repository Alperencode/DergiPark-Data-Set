Makale Başlığı: ESKİŞEHİR İLİNDE AMBALAJ ATIKLARININ GERİ DÖNÜŞÜMÜNÜN İNCELENMESİ VE SOSYOEKONOMİK DÜZEYİN ÇEVRESEL HASSASİYETE ETKİSİ: BATIKENT VE BAĞLAR MAHALLESİ ÖRNEKLERİ
Özet: Çalışmanın temel amacı, Eskişehir İl sınırları içerisinde bulunan Batıkent ve Bağlar Mahallesinde yaşayan 18-40 yaş arasındaki bireylerin, çevre bilinci konusundaki hassasiyetini ölçmektir. İki bölge arasında; cinsiyet, yaş, gelir düzeyi, eğitim durumu, çevre konusunda ders alma ve ambalaj atıkları konusunda bilgi edinme kaynağı bağımsız değişkenlerinin, çevre bilinciyle aralarında anlamlı bir ilişkinin olup almadığını tespit etmektir. Araştırma Batıkent Mahallesinden 403, Bağlar Mahallesinden 403 bireyin katıldığı, 18-40 yaş grubundaki 806 bireyle, nicel araştırma yöntemlerinden biri olan survey (tarama) yöntemi kullanılarak gerçekleştirilmiştir. Araştırmada Batıkent ve Bağlar Mahallesinde, sosyoekonomik bağımsız değişkenler ile çevre bilinci arasında istatistiksel olarak ilişki kurulmaya çalışılmıştır. Batıkent Mahallesinde çevre bilinciyle; cinsiyet, yaş, aylık gelir bağısız değişkenleri arasında istatistiksel olarak anlamlı bir ilişki bulunmuştur. Bağlar Mahallesinde çevre bilinciyle; cinsiyet, aylık gelir, çevre konusunda ders alma bağımsız değişkenleri arasında istatistiksel olarak anlamlı bir ilişki bulunmuştur. Buna rağmen hipotezler arasında bir bütünlük sağlanamamasından dolayı, “sosyoekonomik durumu yüksek olanların çevre bilinci de yüksektir” hipotezi alt hipotezler tarafından desteklenmediği için reddedilmiştir.
Yazar isimleri: ['Asil ARABACI']
Yayın Yılı: 6 Ekim 2022
Dergi ismi: Anadolu Akademi Sosyal Bilimler Dergisi
Yayın sayfa url: https://dergipark.org.tr/tr/pub/anadoluakademi/issue/72937/1185339
Yayın pdf linki: https://dergipark.org.tr/tr/download/article-file/2693073
