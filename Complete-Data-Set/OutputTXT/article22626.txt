Makale Başlığı: Muhasebe Alan Yazınında Güvence Denetimi Konusunun İçerik Analizi Yöntemiyle İncelenmesi ve Akademisyenlerin Bakış Açısıyla Bir Değerlendirme
Özet: Bu çalışmanın ilk amacı, Türkiye’de güvence denetimi konusunda yapılan çalışmaları inceleyerek literatürdeki boşlukları tespit etmektir. Bu amaçla, öncelikle ulusal bazlı “Google Akademik”, “ULAKBİM” ve “ulusal tez merkezi” veri tabanları kullanılarak güvence denetimi konusunda yapılmış çalışmalar tespit edilmiştir. Çalışmaların sayıca az olduğunun belirlenmesi üzerine, bunun sebepleri ile muhasebe akademisyenlerinin güvence denetimi konusuna yönelik görüşleri merak edilmiştir. Dolayısıyla çalışmada, akademisyenlerin hem güvence denetimi konusuna hem de bu konudaki literatür eksikliğinin nedenlerine ilişkin görüşlerini ortaya koyabilmeye yönelik ikinci bir amaç belirlenmiştir. Literatüre ilişkin içerik analizi, veri tabanlarından elde edilen çalışmaların, başlık, yayın yılı, yazar sayısı, çalışmanın türü, çalışmada kullanılan analiz teknikleri ve konu dağılımları göz önünde bulundurularak gerçekleştirilmiş ve elde edilen veriler Microsoft Excel programında özetlenmiştir. Akademisyenlerin görüşlerinin tespiti amacıyla hazırlanan anket formundan elde edilen verilerin analizinde Jotform online anket oluşturma ve Microsoft Excel programı kullanılarak nicel analize tabi tutulmuştur.
Yazar isimleri: []
Yayın Yılı: 31 Temmuz 2022
Dergi ismi: Denetim ve Güvence Hizmetleri Dergisi
Yayın sayfa url: https://dergipark.org.tr/tr/pub/audas/issue/72512/1172382
Yayın pdf linki: https://dergipark.org.tr/tr/download/article-file/2638441
