Makale Başlığı: MAX WEBER VE MİCHEL FOUCAULT'DA İKTİDAR: KARŞILAŞTIRMALI BİR ANALİZ
Özet: Toplumsal yaşamın her noktasında iç içe geçmiş halde bulunan iktidar olgusu, sosyal bilimlerin en çok ilgilendiği konulardan biridir. İktidar sorunu, farklı açılardan geçmişte de günümüzde de çok sayıda bilimsel çalışma alanına konu olmuş ve olmaya devam etmektedir. Bu nedenle, “iktidar nedir?” sorusuna verilen cevaplar da çeşitlidir. Bu tanımlar içinde Max Weber’in tanımı artık klasikleşmiş bir tanım olarak kabul edilmektedir. Ancak zaman içinde iktidar olgusu ve bu olguyu açıklamaya yönelik yeni yaklaşımlar ortaya çıkmıştır.Bu çalışmanın amacı, bir yandan hala konuya ilişkin tüm çalışmalara yön veren Weber’in, diğer yandan da iktidar sorunsalının çağdaş temsilcisi sayılan Michel Foucault’nun perspektifinden iktidar kavramının anlam ve kapsamını karşılaştırmalı olarak analiz etmek ve değerlendirmektir. Daha somut ifade etmek gerekirse; bu çalışma şu sorulara cevap aramaktadır: Weber ve Foucault’nun iktidara yaklaşımlarında ortak noktalar ve örtüşmeler var mıdır? Her iki düşünür arasında metodolojik ve kuramsal farklılıklar nelerdir? Çalışmamızda bu sorular her iki düşünürün eserleri temelinde cevaplanmaya çalışılmaktadır.Tartışma, her iki düşünür arasında farklı tarihsel-kültürel ortamlarda yaşamış ve farklı entelektüel akımlardan etkilenmiş olsalar da iktidar kavramlaştırmasına ilişkin farklılıklar olduğu kadar benzerlikler de olduğunu ortaya koymaktadır.
Yazar isimleri: ['Elif ÇAKICI', 'Gülise GÖKÇE']
Yayın Yılı: 5 Temmuz 2022
Dergi ismi: Antalya Bilim Üniversitesi Uluslararası Sosyal Bilimler Dergisi
Yayın sayfa url: https://dergipark.org.tr/tr/pub/abuijss/issue/71145/1026807
Yayın pdf linki: https://dergipark.org.tr/tr/download/article-file/2093390
