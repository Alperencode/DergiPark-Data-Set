Makale Başlığı: Laparoskopik sleeve gastrektomi hastalarımızın erken ve geç komplikasyonlarına yaklaşımımız
Özet: Giriş: Laparaskopik Sleeve Gastrektomi (LSG) morbid obezite tedavisinde etkili bir cerrahi yöntem olarak kullanılmaktadır. Çalışmamızda LSG yaptığımız hastalarımızın erken ve geç dönem komplikasyonlarını ve tedavi yöntemlerini araştırdık.Gereç ve yöntem: Ocak 2016-Aralık 2020 yıllarında 18-70 yaş arası opere edilen 390 hasta çalışmaya dahil edildi. Hasta kayıtları retrospektif olarak elektronik ortamdan taranarak kayıt edildi.Bulgular: Morbid obezite olan 390 hastaya Laparoskopik sleeve gastrektomi (LSG) cerrahisi uygulandı. Hastaların 310’u (%78,1) kadın, 80’i (%21,9) erkek, yaş ortalamaları 42,1 (22-65) ve 42,9 (24-70) idi. LSG olan hastaların 22’sinde (%5,64) komplikasyon gözlendi. Hastaların 10’unda (%2,56) erken dönemde komplikasyon, 9’unda (%2,30) geç dönemde komplikasyon gelişirken, 3(%0,76)’ünde hem erken hem de geç dönemde komplikasyon geliştiği tespit edildi. Erken dönem komplikasyonlar; Yedi (%1,8) hastada postoperatif erken dönem anostomoz kaçağı, 1 (%0,25) hastada kanama, 2 (%0,5) hastada atelektazi, 1 (%0,25) hastada dehidratasyon, 1 (%0,25) hastada karın içi koleksiyon,1 (%0,25) hastada plörozi tespit edildi. Kaçak hastalarına stent uygulandı, kanama gözlenen hasta opere edildi. Diğer hastalara medikal tedavi uygulandı.Geç dönem komplikasyonlar; 5 (%1,28) hastada insisura angulariste reflüye sebeb olan minimal darlık, 4 (%1,02) hastada trokar yeri hernisi olduğu tespir edildi. Erken ve geç komplikasyon; Erken dönemde kaçak nedeniyle stent uygulanan 3 (%0,76) hastada aynı zamanda geç dönem komplikasyonu da gelişti. Bu hastaların 1 (%0,25)‘inde stent sonrası geç pilor stenozu, 1 (%0,25)‘inde mide ülserleri ve birinde de 1 (%0,25) özofagokardial bileşkede darlık tespit edildi. Trokar yeri hernisi olan hastalar ve ciddi semptomlu insisura angularis darlığı olan hasta cerrahi olarak tedavi edilirken, diğer hastalar medikal tedavi uygulandı. Mortalite gözlenmedi.Sonuç: Morbid obezite tedavisinde etkili bir yöntem olan LSG’nin erken ve geç dönemde gözlenebilecek ciddi komplikasyonları olabilir. Bu nedenle gerekli yoğun bakım koşulları ve stent gibi endoskopik girişimlerin hızlı ve güvenilir bir şekilde yapılabileceği merkezlerde opere edilmeleri daha güvenli olacağı kanısındayız.
Yazar isimleri: ['Ali Kemal TAŞKIN', 'Mehmet Akif ÜSTÜNER']
Yayın Yılı: 1 Ekim 2022
Dergi ismi: Pamukkale Tıp Dergisi
Yayın sayfa url: https://dergipark.org.tr/tr/pub/patd/issue/68710/1104945
Yayın pdf linki: https://dergipark.org.tr/tr/download/article-file/2380047
