Makale Başlığı: YETİŞKİNLER EĞİTİMİNDE ÜÇ ÖNEMLİ ÖĞÜT: HİLM, İLİM VE NEFSİN EĞİTİMİ
Özet: Yetişkinler eğitimi, bireyin içinde yaşadığı toplumsal hayatta uyumu ve karşılaştığı sorunlarla mücadele etmesi bakımından önemli bir işleve sahiptir. Böyle bir eğitimin katılımcıları, örgün eğitimden farklılık gösterir. Yetişkinler öğreticilerinin de bazı özelliklere sahip olmalarını gerektirir. Bu çalışma İmam Cafer-i Sadık’ın bir nasihatinden ilham alınarak hazırlanmış kuramsal bir çalışmadır. Bir kişinin İmama gelerek bana öğüt ver ya Eba Abdullah sözüne karşılık ona nefsin riyazeti (eğitimi), hilm (yumuşak davranışlı olmak) ve ilimle ilgili olmak üzere dokuz öğüt vermiştir. Bu çalışmada, bu dokuz nasihat ele alınarak bunun yetişkinler eğitiminde önemi üzerinde durulmuştur. Konuyla ilgili olarak bir alanyazın taraması yapılarak bu kavramlar araştırılmış ve bunların anlamları üzerinde durulmuştur. Her üç alanda yapılan bu öğütler günümüz toplumsal yaşamımızda oldukça önemli bir yer tutmaktadır. Değerlerin hızlı bir şekilde bozulduğu günümüzde söz konusu öğütlerin günlük hayatımızdaki yeri üzerinde durulmuş ve bunların yetişkinler eğitimi bakımından ne kadar önemli olduğu tartışılmıştır.
Yazar isimleri: []
Yayın Yılı: 15 Eylül 2022
Dergi ismi: Uluslararası Türkçe Edebiyat Kültür Eğitim (TEKE) Dergisi
Yayın sayfa url: https://dergipark.org.tr/tr/pub/teke/issue/72659/1178810
Yayın pdf linki: https://dergipark.org.tr/tr/download/article-file/2665434
