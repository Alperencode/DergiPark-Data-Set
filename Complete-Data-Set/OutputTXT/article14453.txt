Makale Başlığı: YENİLENEBİLİR ENERJİ TEKNOLOJİLERİ İLE İLGİLİ REKLAMLARIN MÜŞTERİ MEMNUNİYETİNE ETKİSİNDE ÇEVRESEL ENDİŞE VE YEŞİL GÜVENİN ARACI ROLÜ
Özet: Dünya genelinde sanayileşme ve nüfusun artmasıyla enerji tüketimi hızla artmaktadır. Bu durum iklim değişikliği ve küresel ısınma gibi ciddi çevresel problemlere sebep olmaktadır. Bu nedenle müşteriler yenilenebilir enerji teknolojilerine (YET) daha fazla önem vermekte ve çevreye karşı daha fazla endişe duymaktadır. Buna bağlı olarak işletmeler de özellikle reklamlarında çevresel problemlere dikkat çekmekte ve müşteri güvenini sağlamayı amaçlamaktadır. Bu bağlamda bu çalışmanın amacı YET ile ilgili reklamların müşterilerin memnuniyeti üzerindeki etkisini araştırmaktır. Ayrıca bu etkide müşterilerin çevresel endişelerinin ve yeşil güven algılarının aracı rolünü araştırmaktır. Çalışmanın bulgularına göre reklam, çevresel endişe, yeşil güven ve müşteri memnuniyeti ile ilgili ilişkilerin hepsi IBM SPSS 23.0 ve IBM AMOS 23.0 Yapısal Eşitlik Modellemesi (YEM) ile test edilmiş olup uyum değerleri kabul edilir bulunmuştur.
Yazar isimleri: ['Osman ÖZDEMİR', 'Kadir ÖZDEMİR']
Yayın Yılı: 31 Ekim 2022
Dergi ismi: Süleyman Demirel Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/sduiibfd/issue/73306/1117802
Yayın pdf linki: https://dergipark.org.tr/tr/download/article-file/2432787
