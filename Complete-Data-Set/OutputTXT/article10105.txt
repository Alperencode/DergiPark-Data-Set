Makale Başlığı: Kocaeli (Türkiye)’nin Farklı Sahillerinde Yaşayan Zargana Belone belone için Boy-Ağırlık ve Boy-Boy İlişkilerinin Tespiti
Özet: Bu araştırmada, Kocaeli’nin Karadeniz ve Marmara Denizi kıyılarından Ekim-Kasım 2018 tarihleri arasında yakalanan 221 adet Zargana Belone belone bireyinin boy-ağırlık ve boy-boy ilişkilerinin belirlenmesi amaçlanmıştır. Karadeniz örnekleri Kocaeli Kandıra’dan (79 ♀, 29 ♂), Marmara Denizi örnekleri Kocaeli Darıca’dan (87 ♀, 26 ♂) yakalanmıştır. Çalışmada elde edilen örneklerin total boyları Karadeniz’de 30,4-44,5 cm iken, Marmara Denizi’nde 27,9-51,6 cm aralığındadır. Ağırlıkları ise Karadeniz’de 32,6-92,0 g ve Marmara Denizi’nde 15,4-91,6 g arasında dağılım göstermektedir. Her iki popülasyon için, dişi ve erkek bireylerde tüm değerler arasındaki fark istatistiksel olarak önemsiz bulunduğundan (P>0,05) hesaplamalar tüm bireyler üzerinden yapılmıştır. Tüm bireyler için boy-ağırlık ilişki denklemi Karadeniz’de W= 0,0006L3,171 (R2=0,91); Marmara Denizi’nde W= 0,0007L3,115 (R2=0,96) olarak hesaplanmıştır. Her iki popülasyonda da boy-ağırlık ilişkisinin “b” değeri, 3’den önemli derecede farklıdır (P<0,05) ve türün büyümesinin pozitif allometrik olduğu belirlenmiştir. B. belone türünün Karadeniz ve Marmara Denizi popülasyonlarında total boy-çatal boy, total boy-standart boy ve çatal boy-standart boy ilişki denklemleri de belirlenmiştir. 
Yazar isimleri: ['Zeynep ÇAYIR', 'Derya BOSTANCI']
Yayın Yılı: 15 Haziran 2022
Dergi ismi: Karadeniz Fen Bilimleri Dergisi
Yayın sayfa url: https://dergipark.org.tr/tr/pub/kfbd/issue/70315/906270
Yayın pdf linki: https://dergipark.org.tr/tr/download/article-file/1672652
