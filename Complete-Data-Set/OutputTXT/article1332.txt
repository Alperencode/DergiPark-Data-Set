Makale Başlığı: BOSNA-HERSEK’İN FOÇA KAZASI’NDAKİ SULTAN II. BÂYEZİD CAMİİ
Özet: Osmanlı Devleti, hüküm sürdüğü coğrafyalarda o bölgenin imar, inşa ve gelişimi için dinî, eğitsel, kültürel ve sosyal alanlarda birçok vakıf eser kurmuştur. Bunlardan günümüze ulaşanlar kuruldukları bölgelerde Osmanlı medeniyeti ve dönemin yönetim anlayışının izlerini taşıyan önemli eserlerdir. Bu eserlerden biri de II. Bâyezid’ın Foça’da inşa ettirdiği camidir. Bosna-Hersek’e bağlı bir şehir olan Foça 1465 yılında Osmanlı hâkimiyetine girmişti. İstanbul’u Dubrovnik’e bağlayan ticarî yol üzerinde bulunan Foça, tarıma elverişli bir iklime sahip olması yönüyle hem ticari hem de idari bakımdan önemli bir merkezdi. Bu stratejik konumuyla Osmanlı’nın önemli bir kenti olan Foça’da II. Bâyezid 1500 yılında bir cami inşa ettirmişti. Bosna’nın doğusunda bulunan cami 1992 yılında yıkılmış ancak daha sonra Türk İşbirliği ve Koordinasyon Ajansı Başkanlığı (TİKA) tarafından yeniden inşa ettirilmiştir. Osmanlı’nın bölgede inşa ettirdiği en eski vakıf eserleri arasında yer alan cami bu çalışmanın konusunu teşkil etmektedir. Çalışmada arşiv verileri ışığında caminin önemi ve fonksiyonel özellikleri incelenecektir.
Yazar isimleri: ['Dr. Nazenin Saadet GÜLER']
Yayın Yılı: 24 Ekim 2022
Dergi ismi: Anadolu ve Balkan Araştırmaları Dergisi
Yayın sayfa url: https://dergipark.org.tr/tr/pub/abad/issue/73141/1162043
Yayın pdf linki: https://dergipark.org.tr/tr/download/article-file/2596452
