Makale Başlığı: Said Nursi'nin Osmanlı Son Dönemindeki Muhalefeti
Özet: Bediüzzaman Said Nursi, çağdaşı olduğu Osmanlı İmparatorluğu'ndaki siyasi, sosyal, entellektüel ve eğitim koşullarından etkilenmiş ve bu konularda fikir beyan etmiş bir alim ve ıslahatçıdır. O, Osmanlı Devleti’nin dağılabileceğini gördüğünden Sultan Abdulhamid ve hükümetini uyarmış ve gerekli ıslahatların ilan edilmesini talep etmiştir. Nursi’nin temel taleplerini şu başlıklar altında toplamak mümkündür: 1. Kürt coğrafyasında ihmal edilen sosyo-politik durumların düzeltilmesi ve dini ilimler ile pozitif bilimlerin okutulacağı “Medresetü’z-Zehra” adında bir üniversitenin kurulması. 2. İslam adına uygulanan istibdattan vazgeçilmesi ve İslam hukuku dairesinde bir hürriyetin ilan edilmesi. 3. Yıldız Sarayı’nın İslami bir üniversiteye dönüştürülmesi ve Avrupa bankalarında bulunan altın ve dövizlerin devlete iade edilmesi. 4. Osmanlı devletinin “Birleşik İslam Cumhuriyetleri” tarzında bir yönetim şeklini benimsemesi ve her halkın kendi dili ile hükümet ve meclisini kurması. Nursi’nin bu talepleri o dönemde uygulanmamışsa da günümüzde hala ilgi çekmekte ve geniş takipçi kitlesi tarafından benimsenmektedir.
Yazar isimleri: ['Reşat ADAK']
Yayın Yılı: 31 Ağustos 2022
Dergi ismi: Şarkiyat
Yayın sayfa url: https://dergipark.org.tr/tr/pub/sarkiat/issue/72894/1140060
Yayın pdf linki: https://dergipark.org.tr/tr/download/article-file/2523346
