Makale Başlığı: FAZLIOĞLU’NUN (CEMAL OĞUZ ÖCAL) ŞİİRLERİNDE TURANCILIK FİKRİ
Özet: Tarihsel süreç içinde pek çok anlam değişmesine uğrayan Turan kavramının 19.yy’da siyasi ve jeopolitik bir tez şeklinde ilk defa Macarlar tarafından ortaya atıldığı görülmektedir. Turan kavramını; Rusya’daki Müslüman Türklerin ve Osmanlı Devletindeki Türkçülerin, Macar Turancılarından farklı Türk birliği olarak değerlendirdiği söylenebilir.  Turan kavramı, II. Meşrutiyet Döneminde 1910 yılında Ziya Gökalp’a ait “Turan” manzumesi ile edebiyatımızda yer bulmuş daha sonraki süreçte dönemin Türkçü aydınları tarafından çeşitli türlerde kaleme alınmıştır. Cumhuriyet ilanından 1944 Irkçılık-Turancılık Davalarına kadar geçen süreçte Turancılık fikri, dönemin siyasi koşulları gereği olumsuzlanmıştır. 1944 yılındaki Irkçılık-Turancılık Davası, Turancılık fikri için bir dönüm noktası olmuştur.  Cumhuriyet dönemi Turancılık fikri ve bu fikrin edebi türler içinde şiire yansıması dönemin siyasi olaylarını anlamaya ve döneme ilişkin milli romantik tarzın ortaya konmasına katkı sağlayacaktır. 1944 Irkçılık- Turancılık Davasının sanıklarından olan Cemal Oğuz Öcal, yaklaşık 35 yıllık sanat hayatı boyunca pek çok şiiri edebiyatımıza kazandırmıştır. Bu şiirlerinin büyük bölümü Türkçülük fikrinin etkisiyle kaleme alınmış milli romantik tarzın özelliklerini barındıran eserlerdir.  Araştırmada Cemal Oğuz Öcal’ın 1938-1968 yılları arasında çeşitli dergi ve gazetelerde yayımlanmış Turancılık konusunun işlendiği şiirleri ele alınmıştır. Öcal, Turancılık fikrini farklı yönleriyle şiirine yansıtmıştır.  Araştırmada ortaya çıkan bulguların gerek Cemal Fazlı Öcal’ın sanat anlayışını ortaya koyması gerekse dönem hakkında edebiyat tarihçiliğine katkı sunması beklenmektedir.
Yazar isimleri: ['Ali PULAT', 'Hasan Hüseyin GÖK']
Yayın Yılı: 30 Haziran 2022
Dergi ismi: Avrasya Dil Eğitimi ve Araştırmaları Dergisi
Yayın sayfa url: https://dergipark.org.tr/tr/pub/adea/issue/71036/1026737
Yayın pdf linki: https://dergipark.org.tr/tr/download/article-file/2093111
