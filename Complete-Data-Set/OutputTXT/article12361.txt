Makale Başlığı: İLETİŞİM KRİZİ VE DEMOKRASİ KRİZİYLE İLİŞKİSİ
Özet: Bu çalışmada günümüz iletişim ortamının bir kriz içinde olduğu ve iletişim krizinin diğer krizlerle, özellikle demokrasi kriziyle ilişkisi içinde anlaşılabileceği savunulmaktadır. İletişim krizi, neoliberalizm sürecinde medya ve iletişimin serbest piyasa ekonomisiyle eklemlenmesiyle yakından ilişkilidir. İletişim krizi günümüzde hem büyük çaplı bir ekonomik girişim haline gelmiş haber medyasını hem de bireysel katılımın söz konusu olduğu sosyal medyayı ilgilendirir. Haber medyası habere bir meta gözüyle bakmakta, bu da iletişimi olumsuz etkilemektedir. Diğer yandan sosyal medya iletişim krizini ileri aşamalara taşımaktadır. Bu kriz nedeniyle iletişim işlevini yerine getirememekte, üretilen bilgi çağımızın belirsizliğini azaltmamaktadır. İletişim krizi demokrasi kriziyle el ele ilerler. Kitleleri harekete geçiren etkili mesajlar çoğunlukla gösteri performansı yüksek siyasetçilerden çıkar ve bunların anlam ve içerik taşıması gerekmez. Sosyal medya ise anlam arayışındaki insanların radikalleşmesini kolaylaştırır. Bu süreç şiddetin siyasete katılmasını mümkün kılar. Sosyal medya aynı zamanda siyasilerin devlet aygıtını etkisizleştirmesine olanak tanır. İletişim krizinin çözümü ancak bütünsel bir şekilde kavranmasıyla mümkün olabilir.
Yazar isimleri: ['Mehmet Cevat YILDIRIM']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/1106688
Yayın pdf linki: https://dergipark.org.tr/tr/download/article-file/2387354
