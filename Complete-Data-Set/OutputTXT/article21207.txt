Makale Başlığı: The Effect of Salinity (NaCl) Stress and Different Magnetic Applications on The Germination of Cucumber Seeds (Cucumis sativus L.)
Özet: Tuzluluk stresi, tohum çimlenmesini ve bitki büyümesini sınırlayan ana faktörlerden biridir. Bu nedenle tohum çimlenmesine olumlu etkisi olduğu için manyetik su kullanılmıştır. Bu çalışmada, tuzluluk (NaCl) Stresi ve farklı manyetik uygulamaların hıyar (Cucumis sativus L.) tohumlarının çimlenmesi üzerine etkisi belirlemek amacıyla yapılmıştır. Çalışma tesadüf parselleri deneme desenine göre üç tekerrürlü yürütülmüştür. Bu çalışma, beş farklı manyetik uygulama (MT1, MT2, MT3, MT4 ve MT5) manyetik ortamdan sırasıyla 1, 2, 3, 5 ve 8 defa geçirilmiş su ve manyetik olmayan (NMT) uygulamasının hıyar tohumlarının (Cucumis sativus L.) tuzluluk stresi (S1 = 0.38 dSm-1, S2 = 4.0 dSm-1, S3 = 8.0 dSm-1) altında çimlenmesine etkisini araştırmak amacıyla yapılmıştır. Çalışma sonunda, su tuzluluğu stresindeki artış son çimlenme yüzdesi (FGP), çimlenme yüzdesi 4. gün (GP), çimlenme indeksi (GI), çimlenme hızı katsayısı (CVG) ve çimlenme oranı indeksinde (GRI) azalmaya neden olduğu göstermiştir. Bununla beraber ortalama çimlenme süresinde (MGT) artış görülmüştür. FGP, GP, GI, CVG ve GRI'nin en yüksek değerleri S1'de iken, S3'te (8.0 dSm-1) S1'e (0.38 dSm-1) göre sırasıyla %7.8, %10.0, %15.8, %2.4 ve %16.2 azalmıştır. Manyetik olan sulama suyu kullanıldığında FGP, GP, GI, CVG ve GRI'inde bir artışa neden olmuş ve manyetik olmayan sulama suyunun NMT olması durumunda ise azalmalar olduğu görülmüştür. En yüksek FGP değerleri %92.20 S1 tuzluluk (0.38 dSm-1) ile MT4 konusunda, en düşük FGP değeri %72.20 su tuzluluğu S3 (8.0 dSm-1) ile NMT konusunda belirlenmiştir. Araştırma sonuçları, manyetik su uygulamasının hıyar tohumlarının çimlenmesini olumlu etkilediğini ve tuzluluk stresinin tohumların çimlenmesini azalttığını göstermiştir. Çalışma sonucuna göre, hıyar tohumlarının en iyi çimlenmesini sağlamak için MT4 (manyetikten 5 defa geçirilmiş su) uygulanması önerilmiştir.
Yazar isimleri: ['Muhammed ALSUVAİD', 'Yusuf DEMİR']
Yayın Yılı: 13 Eylül 2022
Dergi ismi: Tekirdağ Ziraat Fakültesi Dergisi
Yayın sayfa url: https://dergipark.org.tr/tr/pub/jotaf/issue/72560/1007342
Yayın pdf linki: https://dergipark.org.tr/tr/download/article-file/2017742
