Makale Başlığı: James F. Hollifield–Neil Foley (Ed.), Küresel Göçü Anlamak, California: Stanford Üniversitesi Yayınları, 2022, 497.
Özet: Kuzey Amerika ve Avrupa'da göç ve vatandaşlık politikaları, yerlilik/yabancı düşmanlığı ve etno-milliyetçi hareketler üzerine araştırmalar yapan Güney Metodist Üniversitesi Clements Güneybatı Araştırmaları Merkezi Direktör Yardımcısı ve “Amerika’nın Oluşumunda Meksikalılar” kitabı ile 2015 yılı Pulitzer adayı tarih Prof. Neil Foley ile aynı okulda siyaset bilimi, tarih, ekonomi, işletme ve kültürel çalışmalar yapan John Goodwin Tower Siyasi Araştırmalar Merkezi Direktörü ve karşılaştırmalı siyaset, ekonomik kalkınma ve göç uzmanı siyaset bilimi Prof. James F. Hollifield’ın editörlüğünü yaptığı “Küresel Göçü Anlamak” kitabı; uzun yıllar Avrupa, Kuzey Amerika, Avusturalya ve Yeni Zelanda’ya odaklanmış genellikle liberal karşılaştırmalı göç çalışmalarının aksine küresel çapta Asya, Afrika, Ortadoğu ve Amerika’nın tamamını içeren bölümleriyle güncel ve zamanlaması iyi bir çalışma olarak karşımıza çıkmaktadır. Günümüzde insan hareketliliğini başarı ile yönetmek için ülkelerin ekonomi, insan hakları, güvenlik, sosyal ve kültürel haklarda iyi bir denge sağlaması gerekmektedir. Bu kitapta farklı coğrafi konumları, sömürgecilik tarihleri, etnik yapıları, devlet kapasiteleri, küresel pazarlara giriş usulleri ve ulusal çıkar anlayışları olan dünyanın farklı ülkelerinin göçü nasıl ele aldıkları anlatılmaktadır. Kitapta bu farklılıkların nasıl ortaya çıktığı ve farklılıkların devlet ile göç politikalarını nasıl etkilediğine işaret edilmiştir. Birbiriyle tutarlı, farklılıklara odaklanan bölümlerin her biri diğeri ile karşılaştırılabilmesine ve bunları tarihsel bir perspektifte incelenebilmesine imkân sağlamaktadır. Kitaba derinliğine bakıldığında batıda geliştirildiği düşünülen göç yönetiminin dünyanın kalan kısmı için bir model olmaktan uzakta olduğu görülmektedir. Gelecekte göç yönetiminin kitabın da katkısıyla iki göç modelinin birleşerek yenilenebileceği öngörüsüne ulaşılmaktadır.
Yazar isimleri: ['Hakan Ömer TUNCA']
Yayın Yılı: 30 Haziran 2022
Dergi ismi: Ortadoğu ve Göç
Yayın sayfa url: https://dergipark.org.tr/tr/pub/ortadoguvegoc/issue/71092/1114527
Yayın pdf linki: https://dergipark.org.tr/tr/download/article-file/2419110
