Makale Başlığı: Kazakistan Bankacılık Sisteminin Yapısı ve İstikrarı
Özet: Ekonomik istikrarın sağlanmasının en önemli ön şartlarından birisi, etkin ve istikrarlı bir şekilde işleyen finansal piyasaların, finansal kuruluşların ve ödeme sistemlerinin varlığıdır. Bu kapsamda günümüzde merkez bankaları fiyat istikrarının yanısıra finansal istikrarı da temel politika öncelikleri arasına yerleştirmişlerdir. Bu çalışmada finansal sistemin en önemli kurumsal yapılarından biri olan bankacılık sistemi, Kazakistan Cumhuriyeti özelinde tarihsel, kurumsal perspektif ve istikrar üzerinden değerlendirmeye tabi tutulmuş, ülkede faaliyet gösteren bankaların istikrar/sağlamlık düzeyleri 2008 sonrası dönem için 4 farklı ölçüm metoduyla analiz edilmiştir. Analiz sonuçlarına göre, Kazakistan bankacılık sektörü 2008 krizinden önemli ölçüde etkilenmiş, 2009 yılında sektörün sağlamlık göstergeleri en düşük değerlerini almış, bir sonraki yıl toparlanmaya başlamış, bu tarihten sonra bazı yıllar küçük ölçekli bozulmalar olmakla birlikte 2017 yılına kadar orta derecede sağlıklı bir görüntü vermiştir. 2017 yılında yaşanan düşüşün ardından tekrar toparlanmaya başlayan sektörde Covid-19 pandemisinin küresel ölçekte oluşturduğu tahribattan kaynaklı ciddi bir istikrarsızlık tespit edilememiştir. Ele alınan dönem içerisinde sektörün en önemli finansal sorunlarından biri olarak geri dönmeyen kredilerin öne çıktığı görülmektedir.
Yazar isimleri: ['Güven DELİCE', 'Hacı Ahmet KARADAŞ']
Yayın Yılı: 27 Haziran 2022
Dergi ismi: Karamanoğlu Mehmetbey Üniversitesi Sosyal Ve Ekonomik Araştırmalar Dergisi
Yayın sayfa url: https://dergipark.org.tr/tr/pub/kmusekad/issue/70427/1090372
Yayın pdf linki: https://dergipark.org.tr/tr/download/article-file/2320130
