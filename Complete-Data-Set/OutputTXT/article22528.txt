Makale Başlığı: Göçmen İşçiler ve Sendikalar: Sosyal Haklar ve İkilemler Bağlamında Sendikal Stratejiler
Özet: Sendikalar göçmen işçilerin haklarının hem yasal düzeyde oluşturulmasında hem de bu hakların uygulanmasında önemli bir role sahiptir. Sendikalar geçmişten bu yana göçmen politikalarını destekleme veya bu politikalara direnme, göçmenleri sendikalara dâhil etme veya dışlama, örgüt yapıları içinde tüm işçilere eşit davranma veya göçmen işçilere yönelik özel politika ve stratejiler geliştirme gibi ikilemlerle karşı karşıya kalmaktadırlar. Bu çalışma, sendikalar ile göçmen işçiler arasındaki ilişkiye odaklanarak, sosyal haklar ve ikilemler arasında sendikaların göçmen işçilere yönelik farklı politika ve faaliyetlerini ortaya koymayı amaçlamaktadır. Uluslararası sendikalar, göçmen işçilere yönelik olarak hak temelli bir yaklaşımı yaygınlaştırmayı, eşit muamelede bulunmayı ve ayrımcılık karşıtı politikaları önererek, göçmenlerin “göçmen işçi” yerine “işçi” olarak kabul edilmeleri gerektiğini savunmaktadırlar. Öte yandan, sendikaların göçmen işçilere yönelmesinde göçmen işçilerin homojen olmayan yapısı, sendikaların ulusal düzeyde sosyal ve ekonomik politikaları etkileme kapasiteleri, felsefi ve örgüt yapıları, ülkedeki ekonomik ve işgücü piyasası koşulları, göçmenlere yönelik kamusal söylem, sendikaların mali gücü etkili ve belirleyici olmaktadır.
Yazar isimleri: []
Yayın Yılı: 24 Ekim 2022
Dergi ismi: Çalışma ve Toplum
Yayın sayfa url: https://dergipark.org.tr/tr/pub/ct/issue/73140/1191414
Yayın pdf linki: https://dergipark.org.tr/tr/download/article-file/2727603
