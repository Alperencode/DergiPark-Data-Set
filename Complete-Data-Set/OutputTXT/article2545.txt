Makale Başlığı: Etkileşimli Geribildirim Prosedürlerinin Bireyselleştirilmiş Eğitim Programı (BEP) Amaçları Üzerindeki Etkisinin İncelenmesi
Özet: Bireyselleştirilmiş Eğitim Programı (BEP), hem öğrencilerin ihtiyaçlarına cevap vermek hem de onların ilerlemelerini değerlendirebilmek için kritik öneme sahiptir.  Bu çalışmanın amacı, öğretmen adaylarının etkileşimli geri bildirim prosedürlerini kullanarak BEP amaç ve hedeflerini yazma performanslarını arttırmaktır.  Araştırmaya sınıf öğretmenliği programında öğrenim gören 73 öğretmen adayı katılmıştır. Öğretmen adaylarından, kendilerine verilen olay senaryolarına üç farklı zamanda BEP amaçları yazmaları istendi. Bu amaçlar puanlandıktan sonra, tekrarlı ölçümlerde iki faktörlü varyans analizi uygulandı. Çalışmanın sonuçları, ön test-son test- izleme puanları için ortalamalar arasında istatistiksel olarak anlamlı farklılıklar olduğunu göstermektedir. Buna göre, etkileşimli geribildirim prosedürleri uygulaması öğretmen adaylarının BEP amaç ve hedeflerini yazma becerilerini geliştirmede başarılı bulunmuştur. Araştırmacılar, bulguları güncel alan yazın ile tartışmış ve uygulamacılar için çeşitli öneriler sunmuşlardır.
Yazar isimleri: ['Neslihan ÜNLÜOL ÜNAL', 'Muhammed A. KARAL', 'Sema TAN']
Yayın Yılı: 13 Ekim 2022
Dergi ismi: Bartın Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/buefad/issue/72980/1052406
Yayın pdf linki: https://dergipark.org.tr/tr/download/article-file/2171084
