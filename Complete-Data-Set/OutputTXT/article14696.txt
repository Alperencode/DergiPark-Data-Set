Makale Başlığı: Hindistan’da Kurulan Haydarabad Nizamlığı’nın Osmanlı Devleti’ne Verdiği Destek
Özet: Hindistan’ın Dekken bölgesinde kurulmuş olan Haydarabad Nizamlığı (1724- 1948), yirminci yüzyılın ortalarına kadar bağımsızlığını sürdürmüş bir İslam Devleti’dir. Dini, tarihi ve kültürel bağlar, Haydarabad Nizamlığı’nın Osmanlı Devleti’yle sıcak ilişkiler kurmasını sağlamıştır. Gerek devleti yönetenler gerekse bölgedeki Müslümanlar, çetin bir süreçten geçen Osmanlı’ya ve Türk halkına destek olmuşlardır. Osmanlı askerleri için bağış toplanması, Hicaz Demiryolu Projesi için yardım kampanyaları düzenlenmesi, son halife Abdülmecid Efendi’ye maddi destek sağlanması, Lozan Antlaşması’nın hemen ardından 2 Ağustos 1923 tarihinde bir ferman yayımlanarak Türkiye’nin mili mücadele sonucu elde ettiği zafer nedeniyle Haydarabad genelinde bir günlük resmi tatil ilan edilmesi, bu durumu yansıtmaktadır. Türkçe literatürde Hint-Osmanlı ilişkilerine dair kıymetli çalışmalar bulunmakla birlikte tespit edebildiğimiz kadarıyla meseleyi Haydarabad Nizamlığı bağlamında müstakil olarak ele alan bir araştırma bulunmamaktadır. Dolayısıyla bu makalede saha araştırması sonucu elde edilen belge ve dokümanlardan da yararlanılarak Haydarabad Nizamlığı’nın ve bölgede yaşayan Müslüman halkın Osmanlı Devleti’ne verdiği maddi ve manevi destek inceleme konusu yapılmaktadır.
Yazar isimleri: ['Cemil KUTLUTURK']
Yayın Yılı: 22 Kasım 2022
Dergi ismi: Tarih Dergisi
Yayın sayfa url: https://dergipark.org.tr/tr/pub/iutarih/issue/73499/1140788
Yayın pdf linki: https://dergipark.org.tr/tr/download/article-file/2526286
