Makale Başlığı: 8 AĞUSTOS 1915 TARİHİNDE CONK BAYIRI'NDA TÜRKLER VE YENİ ZELANDALILARIN MÜCADELESİ
Özet: İngiliz hükümeti Çanakkale Cephesini İstanbul’u hedefleyerek açmıştı. Deniz yolu başarı getirmeyince, karaya çıkarma ile yaptıkları ataklarda, en ilerledikleri pozisyon Conk Bayırı’nda 8 Ağustos’ta geldikleri mevzi olmuştu. İngiliz Ordusu içindeki Yeni Zelanda birlikleri 25. Alay’ın gözlem mahalli olarak kullandığı ve sadece küçük bir makineli takımının bulunduğu bir sipere girebilmişti. Bu durum İngiliz tarafında “İstanbul’u aldık”, Türk tarafında ise “İstanbul tehlikede” etkisi bırakmıştı.  Girilen siper, Conk Bayırı’nın güney omuzluğunda, Sazlı Dere membaının üstüne bakan bir alanda bulunuyordu. Burada en fazla iki saat kalabilen Yeni Zelanda askerleri, Türk taarruzuyla yamacın arkasındaki sipere çekilmek zorunda kalmışlardı. İngilizlerin Conk Bayırı’ndan tamamen çıkarılması 10 Ağustos’taki süngü hücumu ile olmuştu. Bu süre zarfında, İngiliz ordusundan hiçbir birlik Conktepe’ye geçememişti. Ancak buna rağmen savaş sonrasında ve Çanakkale ile İstanbul henüz İngiliz işgali altındayken inşa ettikleri anıtın yeri nedeniyle, Yeni Zelanda birliklerinin Conktepe’ye ulaştığı zannedilmektedir. Ayrıca, bazı yayınlarda bu iddia dile getirilmektedir. Bu makalede, 8 Ağustos 1915’te gerçekleşen, İstanbul’un işgaliyle sonuçlanabilecek bir ilerlemenin durduruluşu incelenmiştir. Bu inceleme sırasında Yeni Zelandalıların Gelibolu’da ulaştığı en ileri nokta olan siperin yeri de tespit edilmeye çalışılmıştır.
Yazar isimleri: ['Mürvet Mutlu KARAKAYA']
Yayın Yılı: 7 Aralık 2021
Dergi ismi: Askeri Tarih Araştırmaları Dergisi
Yayın sayfa url: https://dergipark.org.tr/tr/pub/askeritarih/issue/66108/792542
Yayın pdf linki: https://dergipark.org.tr/tr/download/article-file/1281478
