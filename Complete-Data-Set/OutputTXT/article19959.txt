Makale Başlığı: Tarih Yazımında Göz Ardı Edilmiş Bir Kadın Sanatçı: Ilk Türk Kadın Opera Sanatçısı Nimet Vahid Hanım
Özet: Tarih yazımındaki en büyük eksikliklerden biri kadın tarihinin görmezden gelinmesi ve eksik yazılmasıdır. Tarih yazımına girememiş önemli kadın sanatçılardan biri ise Nimet Vahid Hanım’dır. Sanatçı, konservatuvarın ilk kadın şan hocası ve ilk kadın opera sanatçısıdır. Osman Hamdi Bey’in torunu olan Nimet Vahid Hanım, küçük yaşlardan itibaren Avrupa’nın çeşitli ülkelerinde müzik eğitimi alır. Sanatçı, Osmanlı Devleti’nin son yıllarında Avrupa’daki birçok organizasyonda konserler verir ve Cumhuriyet sonrası Türkiye’ye dönerek konservatuvarda şan hocası olarak görev alır. Nimet Vahid Hanım, eğitmen kimliğinin yanı sıra sahne sanatlarında da öne çıkan önemli isimlerden biridir. Sanatçı, Türkiye’nin ilk operası olan Özsoy Operası’nda “Ulu Anne” rolüyle başrollerden birini üstlenir. Ayrıca kendisi hem sahnelerde hem de radyoda çeşitli konserler vererek Batı müziğinin geniş kitlelerce tanınmasını sağlar. Nimet Vahid Hanım, Türkiye’de Batı müziğinin gelişiminde öncü olmuş ilk kadın temsilcilerinden biridir. Ancak sanatçı birçok ilke imza atmasına rağmen tarih yazımında hak ettiği yeri alamamıştır. Bu makalede belgeler doğrultusunda Nimet Vahid Hanım’ın hayatı ve kariyeri ele alınacaktır
Yazar isimleri: ['Muzaffer KARAASLAN']
Yayın Yılı: 8 Aralık 2022
Dergi ismi: İstanbul Üniversitesi Kadın Araştırmaları Dergisi
Yayın sayfa url: https://dergipark.org.tr/tr/pub/iujws/issue/73757/1108689
Yayın pdf linki: https://dergipark.org.tr/tr/download/article-file/2395647
