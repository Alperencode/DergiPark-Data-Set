Makale Başlığı: Kurumsal Yönetimin Finansal Başarısında İç Kontrol Sisteminin Moderatör Etkisi
Özet: Literatürde iç kontrol sistemi ile kurumsal yönetim ilkelerinin finansal performans üzerine etkisinin bulunup bulunmadığına yönelik çalışmalar olduğu görülmektedir. Ancak, her bir faktörün finansal başarısında diğer faktörün moderatör etkisinin olup olmadığına veya hangi faktörün daha güçlü bir moderatör etkiye sahip olduğuna dair bir çalışma mevcut değildir. Bu amaçla çalışmada, önce iç kontrol sisteminin daha sonra kurumsal yönetimin finansal performans üzerine etkisinde hem kurumsal yönetimin hem de iç kontrol sisteminin moderatör etkisinin olup olmadığı incelenmiştir. Araştırma, BİST (XKURY) kurumsal yönetim endeksindeki şirketler üzerinde gerçekleştirilmiştir. Anket yöntemi ile iç kontrol sistemi etkinliği tespit edilmiş daha sonra kurumsal yönetim derecelendirme puanları ile kurumsal yönetim etkinlik sıralaması oluşturulmuştur. Elde edilen veriler kullanılarak, moderatör etki, regresyon analizi ile tespit edilmeye çalışılmıştır. Sonuç olarak şirketlerde iç kontrol sisteminin finansal performansı üzerinde, kurumsal yönetimin moderatör etkisinin olmadığı, kurumsal yönetimin finansal başarısında iç kontrol sisteminin moderatör etkisinin güçlü olduğu sonucuna ulaşılmıştır. Bu sonuç işletmelerde kurumsal yönetimin finansal başarısı için iç kontrol sisteminin etkinliğini artırılmaları gerektiğini ifade etmektedir. Çalışmada teorik olarak beklenmeyen bu sonuçların nedenleri araştırılmıştır.
Yazar isimleri: ['Sevda KANCA', 'Fikret ÇANKAYA', 'Engin DİNÇ', 'Aykut KARAKAYA']
Yayın Yılı: 25 Ekim 2022
Dergi ismi: Uluslararası Ekonomi ve Yenilik Dergisi
Yayın sayfa url: https://dergipark.org.tr/tr/pub/ueyd/issue/72213/1170268
Yayın pdf linki: https://dergipark.org.tr/tr/download/article-file/2629391
