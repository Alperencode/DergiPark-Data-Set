Makale Başlığı: TOPKAPI SARAYI MÜZESİ'NDE XV. YÜZYILA TARİHLENEN BİR FİLDİŞİ AYNA MAHFAZASININ BEZEME ÜSLUBUNA DAİR
Özet: Kullanım eşyası olmasının yanı sıra önemli sembolik anlamlar taşıyan ayna, farklı toplumların kültürlerinde çeşitli anlamlar yüklenerek bu güne gelmiştir. Türk sanat eserlerinin en seçkinlerine ev sahipliği yapan Topkapı Sarayı Müzesi’nde sultanların kişisel eşyalarının da koleksiyonları bulunmaktadır. Her biri sanatsal değere sahip olan bu eşyalar arasında, aynalar önemli bir yere sahiptir. Bu nadir Saray koleksiyonu “Sultanların Aynaları” adıyla 17. Ekim. 1998 ile 17.Ocak. 1999 tarihleri arasında Topkapı Sarayı Müzesi Seferli Koğuşunda sergilenmiştir. Sarayın Hazinesinde bulunan 78 adet eser içinde çalışmamıza konu olan Hazine 2-1805 envanter numaralı Fildişi Ayna Mahfazası XV. Yüzyıla tarihlendirilmektedir. Eserin üzerindeki bezemeler, tarihlendirildiği yüzyıl için dikkat çekicidir. Çalışmamızda, bu eserin desen analizini yaparak, bezeme üslubunu ortaya çıkartmaya çalıştık.
Yazar isimleri: ['Seher AŞICI']
Yayın Yılı: 25 Ağustos 2022
Dergi ismi: Lale
Yayın sayfa url: https://dergipark.org.tr/tr/pub/lale/issue/72310/1119404
Yayın pdf linki: https://dergipark.org.tr/tr/download/article-file/2439517
