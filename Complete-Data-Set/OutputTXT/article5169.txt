Makale Başlığı: Sağlıklı ve İshalli Buzağılarda İndirekt Osilometrik Yöntemle Ölçülen Kan Basıncı Değerlerinin Karşılaştırılması
Özet: Kan basıncı, kardiyovasküler sistem fonksiyonunun değerlendirilmesi için ölçülmesi gereken önemli bir parametre- dir. Çiftlik hayvanı hekimliğinde kan basıncının ölçülmesi rutinde yaygın olarak kullanılmamaktadır. Oysaki ishal nede- niyle oluşan; periferal dolaşım bozukluğu, hipovolemi ve kollaps buzağıların kan basıncı değerlerinde anormalliklere sebep olabilir. Ayrıca, kan basıncı değerleri ishal ve çeşitli enfeksiyonlara bağlı olarak gelişen sepsis, SIRS ve septik şok gibi buzağılarda genel durum bozukluğuyla seyreden durumlarınteşhis ve prognozun tahmin edilmesinde yardımcı bir faktör olabilir. Bu araştırmada; indirekt osilometrik yöntem ile sağlıklı ve ishalli buzağılardan elde edilen kan basıncı [sistolik kan basıncı (SKB), diyastolik kan basıncı (DKB) ve ortalama arter basıncı (OAB)] değerlerinin karşılaştırılması amaçlandı. Bu amaçla, 20 sağlıklı ve 20 ishalli olmak üzere toplam 40 adet buzağının kan basıncı değerleri non-invaziv osilometrik kan basıncı cihazı ile 3 farklı bölgeden (sağ ön ekstremite, sol ön ekstremite ve kuyruk kökü) ölçüldü. İshalli buzağılardan sağ ön ekstremite, sol ön ekstremite ve kuyruk kökünden kan basıncı ölçümleri elde edildi [Sağ ön ekst- remite; SKB (mmHg) (87.07±27.32), DKB (mmHg) (100.33±26.55), OAB (mmHg) (95.07±21.02), Sol ön ekstremite; SKB (mmHg) (82.80±22.50), DKB (mmHg) (94.47±20.62), OAB (mmHg) (90.27±19.69), kuyruk; SKB (mmHg) (56.73±12.38), DKB (mmHg) (75.60±12.21), OAB (mmHg) (91.20±22.73)] değerleri elde edildi. Sonuç olarak, osilomet- rik kan basıncı ölçme işlemi klinik pratikte hızlı ve kullanışlı bir tekniktir. İshalli buzağıların sağ ön ekstremitelerinden ölçülen SKB (87.07±27.32 mmHg) ve OAB (95.07±21.02 mmHg) değerleri, sağlıklı buzağılardan (SKB; 158.80±13.12 mmHg, OAB; 123.67±21.70 mmHg) istatistiksel olarak anlamlı düzeyde düşük bulundu (P<0.001). Bu araştırmadan elde edilen bulgular ishale bağlı olarak gelişen düşük arteriyel kan basıncı gibi hayati tehdit eden durumlarda kan ba- sıncını artırmaya yönelik terapötik ajanların tedavi stratejileri arasında yer alması gerektiğinin önemini göstermektedir.
Yazar isimleri: ['Mehmet ÇİTİL']
Yayın Yılı: 1 Aralık 2022
Dergi ismi: Erciyes Üniversitesi Veteriner Fakültesi Dergisi
Yayın sayfa url: https://dergipark.org.tr/tr/pub/ercivet/issue/73646/1210152
Yayın pdf linki: https://dergipark.org.tr/tr/download/article-file/2815895
