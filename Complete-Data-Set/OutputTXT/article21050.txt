Makale Başlığı: Dijital Dönüşüm İhtiyaç Analizi: Konya ve Karaman (TR 52) İllerindeki Üretim İşletmeleri Üzerine Bir Araştırma
Özet: İşletmelerin dijital dönüşümü başarıyla gerçekleştirmeleri; kurumsal kapasiteleri ve bulundukları ekosistem ile ilgili birçok imkân ve şartların varlığını gerektirmektedir. Dolayısıyla, işletmelerin dijital dönüşümü gerçekleştirmedeki başarısı bu imkân ve şartların sağlanması ile yakından ilişkilidir. Bu çalışmanın amacı, anket, mülakat ve odak grup toplantısı şeklinde üç farklı bilgi toplama aracını kullanarak Konya ve Karaman illerindeki üretim işletmelerinin dijital dönüşüm alanındaki mevcut durumun, dijital dönüşüm konusunda karşılaştıkları zorlukların ve dijital dönüşüm sürecinin etkin ve verimli olarak gerçekleştirilmesi için ihtiyaçların belirlenmesidir. Bu çalışma kapsamında yürütülen mevcut durum ve ihtiyaç belirleme çalışmasında birincil verilerden yararlanılmış, elde edilen veriler SPSS yazılımı kullanılarak değerlendirilmiş, elde edilen bulgu ve sonuçlar grafikler ve tablolar biçiminde sunulmuştur. Elde edilen sonuçlar yorumlanarak sonuçların anlamlılığı ve kullanılan metodolojinin geçerliliği değerlendirilmiştir. Araştırma kapsamında elde edilen sonuçların, Konya ve Karaman illerindeki işletmelerin dijital dönüşümü konusundaki planlama ve politika geliştirme çalışmalarına katkı sağlaması beklenilmektedir.
Yazar isimleri: ['Oğuzhan AYTAR', 'Hakkı SOY', 'Fatih Mehmet BOTSALI']
Yayın Yılı: 16 Aralık 2022
Dergi ismi: Konya Mühendislik Bilimleri Dergisi
Yayın sayfa url: https://dergipark.org.tr/tr/pub/konjes/issue/73898/1085891
Yayın pdf linki: https://dergipark.org.tr/tr/download/article-file/2302179
