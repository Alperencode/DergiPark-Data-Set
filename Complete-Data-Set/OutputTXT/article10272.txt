Makale Başlığı: VESÂİK-İ BEKTAŞİYAN’A GÖRE OSMANLI DEVLETİ’NDE BEKTAŞİ TEKKELERİ
Özet: Yusuf Küçükdağ birinci isim olmak üzere Ayşe Değerli ve Bekir Şahin tarafından kaleme alınan “Vesâik-i Bektaşiyan’a Göre Osmanlı Devleti’nde Bektaşi Tekkeleri” adlı eser, 2015 yılında Çizgi Kitabevi tarafından basılmıştır. Osmanlı döneminde Anadolu, Rumeli ve Arap topraklarında yer alan Bektaşi yapılarına dair bilgi vermekte olup temel kaynağı Konya Yazma Eserler Bölge Müdürlüğü Kütüphanesi tarafından 17.10.2008 tarihinde satın alınan ve 8262 envanter numarasına kaydedilen yazma “Vesâik-i Bektaşiyan”dır. Söz konusu eserdeki belgelerde isimleri geçen toplam 202 tekke ve zaviyenin inşa tarihleri ile 1826’daki durumları, Türkiye Cumhuriyeti Cumhurbaşkanlığı Devlet Arşivleri ve ilgili literatür doğrultusunda bu kitapta ortaya konmaya çalışılmıştır. Ön Söz ve Giriş’ten sonra “Vesâik-i Bektaşiyan’a Göre Osmanlı Devleti’nde Bektaşi Tekkeleri” ana başlığı altında 202 Bektaşi yapısı, alfabetik sıraya göre oluşturulan alt başlıklarda incelenmiş ve bunlara ait görsellere yer verilmiştir. Sonuç, Bibliyografya ve Dizin’le son bulan kitap toplamda 189 sayfadan meydana gelmektedir.
Yazar isimleri: ['Ertan EMİN']
Yayın Yılı: 31 Ekim 2022
Dergi ismi: Karatay Sosyal Araştırmalar Dergisi
Yayın sayfa url: https://dergipark.org.tr/tr/pub/karataysad/issue/73309/1194167
Yayın pdf linki: https://dergipark.org.tr/tr/download/article-file/2729324
