Makale Başlığı: Bursa ili 2017-2022 Yılları Arası HPV Tarama Sonuçlarının Değerlendirilmesi
Özet: Amaç: Bu çalışmada ilimizde servikal kanser için taranan yaklaşık 120bin kadının HPV genotiplendirmesi ve sitolojik bulguların incelenmesiyle riskli tipler yerel düzeyde tespit edilmeye çalışılacaktır.Yöntem: Ülkemizde birinci basamak sağlık kuruluşlarında toplumsal tabanlı kanser tarama programı kapsamında kadın kanserleri arasında önemli bir yere sahip olan serviks kanserinin taranması amacıyla 30 ile 65 yaş aralığındaki kadınlara HPV ve Papsmear testi uygulanarak her 5 yılda bir tekrarlanmaktadır.  HPV Testi ve Pap-Smear Testi kişiden aynı anda alınmaktadır.  Çalışmada Bursa geneli birinci basamak sağlık kuruluşları ve Kanser Erken Teşhis ve Tarama Eğitim Merkezlerinde (KETEM) serviks kanseri taraması amacıyla Ocak 2017- Ağustos 2022 arasında alınmış  118865 smear testi Halk Sağlığı Yönetim Sistemleri (HSYS) veri tabanı kullanılarak değerlendirilmiştir.Bulgular: Bursa il genelinde birinci basamak serviks kanseri taraması amacıyla 30-65 yaş aralığındaki kadınlardan alınmış 118865 papsmear değerlendirilmiştir. Çalışmadaki kadınların yaş ortalaması 46.19±9.06 olup, alınan numunelerde HPV prevalansı %5.6 olarak hesaplanmıştır. Papsmear sonucunda aynı kişide birden fazla HPV tipi pozitif olarak bulunabilmekte olup çalışmada en sık tespit edilen tip HPV16 (%25.6) olarak bulunmuştur. 30-44 yaş grubunda anormal sitolojik bulguları olanların oranı %56.8; 45-54 yaş grubunda %27.5 iken bu oran 55-65 yaş grubunda %15.7 olup istatistiksel olarak tüm gruplar arası fark anlamlıdırSonuç: Kadınlar için önemli bir halk sağlığı sorunu olan serviks kanserinin erken teşhisi için HPV taraması alt gruplarının analizi, yüksek riskli türlerde biyopsi yapılması ülkemizde ve dünya genelinde artan şekilde devam etmektedir. Ülkemizin birçok ilinden ve dünya genelinden bildirilen HPV türlerindeki farklı sıklıklarına rağmen kansere yol açtığı bilinen HPV 16 ve 18 en sık görülen etken olması HPV aşısının önemini bir kat daha artırmaktadır.  Her bölgenin kendi prevalans çalışmasını yapması en sık görülen servikal sitoloji, yaş grubu ve HPV etkenlerini belirlemesi riskli popülasyonlarda alınacak tedbirlerin belirlenmesinde ilk aşamayı oluşturmalıdır.
Yazar isimleri: ['Salih METİN', 'Ahmet TİMUR']
Yayın Yılı: 15 Aralık 2022
Dergi ismi: Hipokrat Tıp Dergisi
Yayın sayfa url: https://dergipark.org.tr/tr/pub/hmj/issue/73780/1197982
Yayın pdf linki: https://dergipark.org.tr/tr/download/article-file/2744996
