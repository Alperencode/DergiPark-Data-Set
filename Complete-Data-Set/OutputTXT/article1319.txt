Makale Başlığı: BRICS+T Ülkelerinde Regülasyon ve Ekonomik Büyüme İlişkisi: Panel Veri Analizinden Kanıtlar
Özet: Ekonomik büyüme sürecinde devletin rolünü inceleyen çalışmalar ortodoks bir yaklaşımla özellikle kamu harcamaları, gelirleri ve borçlarına odaklanmaktadır. Ancak devletin düzenleyici bir mekanizma olarak regülasyonlar aracılığıyla piyasaları şekillendirmesinin ekonomik büyüme üzerindeki etkisi, bu anlamda hak ettiği ilgiyi görememiştir. Regülasyon, toplumun çıkarlarını önceleyen devletin yasal sınırlamalarla piyasa koşullarını belirleme ve yönlendirme sürecinde başvurduğu araçlar bütünü olarak ifade edilebilmektedir. Öte yandan regülasyonlar yapısı gereği yasa koyucunun tekelinde olup politik çıkarlara göre kullanılmaya açık alanlardır. Dolayısıyla regülasyon uygulamalarının politik çıkarlara göre belirlenmesi, regülasyonlara varoluş amacının tam tersine birey veya grup çıkarlarına hizmet eder bir boyut kazandırmaktadır. Bu nedenle regülasyon politikalarının etkinliği ve kalitesi, regülasyonların asli amacı olan toplumsal çıkarları koruma noktasında belirleyici rol oynamaktadır. Bu çalışma 2000-2020 döneminde panel veri analiz yöntemleriyle hızlı ekonomik büyüme ve benzer makroekonomik dinamiklere sahip BRICS+T ülkelerinde regülasyonların ekonomik büyüme üzerindeki etkisini incelemektedir. Yapılan incelemeler sonucunda de-regülasyon sürecinin ekonomik büyümeyi pozitif yönde etkilediği sonucuna ulaşılmıştır.
Yazar isimleri: ['Şeref Can SERİN']
Yayın Yılı: 28 Eylül 2022
Dergi ismi: Anadolu Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/ausbd/issue/72754/1181545
Yayın pdf linki: https://dergipark.org.tr/tr/download/article-file/2677107
