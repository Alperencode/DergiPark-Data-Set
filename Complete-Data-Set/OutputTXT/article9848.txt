Makale Başlığı: Türkiye'deki Gebelerde Algılanan Sosyal Desteğin Prenatal Emzirme Öz-yeterliğine Etkisi: Web tabanlı kesitsel bir çalışma
Özet: Amaç: Bu çalışmada, gebelerde algılanan sosyal desteğin prenatal emzirme öz-yeterliliğe etkisinin incelenmesi amaçlanmıştır.Gereç-Yöntem: Kesitsel özellikte yürütülen bu çalışma 10 Mayıs - 20 Temmuz 2022 tarihleri arasında, web yolu ile sosyal medya (facebook, instagram gibi) forum veya grup sayfalarında paylaşılarak araştırmaya katılmaya gönüllü 572 gebe kadın üzerinde çalışma yürütülmüştür. Çalışmaya katılmaya gönüllü gebelerden literatür incelenerek hazırlanan Bilgi Formu, Çok Boyutlu Algılanan Sosyal Destek Ölçeği ve Prenatal Emzirme Öz-Yeterlilik Ölçeği’ni içeren e-anket ile toplanmıştır.Bulgular: Çalışmaya katılan gebelerin yaş ortalaması 30,89±5,74 ve gebelik haftası ortalaması 26,59±7,70’dir. Gebelerin %78,6’sının isteyerek evlendiği, %71,4’ünün eşleriyle uyumlu olduğunu düşündüğü ve %78,0’ının gebeliğe karşı olumlu duygular beslediği belirlenmiştir. Gebelerin Prenatal Emzirme Öz-Yeterlilik Ölçeği (PEÖYÖ) toplam puan ortalaması 75,98±30,42, Çok Boyutlu Algılanan Sosyal Destek Ölçeği (ÇBASDÖ) toplam puan ortalaması 64,90±25,62, ÇBASDÖ’nün aile alt boyut puan ortalaması 21,69±8,51, arkadaşlar alt boyut puan ortalaması 21,53±8,62 ve özel ilişkiler alt boyut puan ortalaması 21,68±8,54 olarak bulunmuştur. Gebelerin PEÖYÖ ile ÇBASDÖ ölçeği toplam ve alt boyut puan ortalamaları arasında istatistiksel olarak pozitif yönde anlamlı bir ilişki saptanmıştır (p<0,001). Sonuç: Gebelerin, gebelik sürecinde aileleri, arkadaşları ile özel ilişki kurdukları bireyler tarafından algıladıkları sosyal desteğin artmasıyla birlikte prenatal emzirme öz-yeterliliği de artmaktadır.
Yazar isimleri: ['Şükran BAŞGÖL', 'Burcu KÜÇÜKKAYA']
Yayın Yılı: 30 Kasım 2022
Dergi ismi: Kadın Sağlığı Hemşireliği Dergisi
Yayın sayfa url: https://dergipark.org.tr/tr/pub/kashed/issue/73625/1192086
Yayın pdf linki: https://dergipark.org.tr/tr/download/article-file/2720632
