Makale Başlığı: Üniversite Öğrencilerinin Satranç Oynama Oranı, Satranca Başlama Yaşı ile Cinsiyet, Eğitim Görülen Bölüm ve  Bölge İlişkisinin Değerlendirilmesi
Özet: Çalışmamızın amacı üniversite öğrencilerinin satranç oynama oranı ve satranca başlama yaşını değerlendirerek, cinsiyet, okunan bölüm ve yaşanan bölge vb. sosyodemografik özellikler ile ilişkisini gözden geçirmektir.Google Dökümanlar platformu aracılığıyla 17-25 yaş arası üniversite öğrencilerine bir anket uygulanmıştır.Analiz, IBM SPSS İstatistik sürüm 26 1.0.0.1347(IBM, New York, ABD) kullanılarak yapılmıştır.Analizlerde, Ki-Kare Bağımsızlık Testi kullanılmıştır. p<0.05 istatistiksel olarak anlamlı kabul edilmiştir.Çalışmamıza 243(%57) erkek, 187(%43) kadın olmak üzere 430 üniversite öğrencisi katılmıştır.22(%5) öğrenci 17-18, 110 (%25) öğrenci 19-20, 118(%28) öğrenci 21-22, 37(%9) öğrenci 23-24 yaş ve 143(%33) öğrenci de 25+ yaşındadır. Öğrencilerin %78.8’inin satranç puanı yoktur.Öğrencilerin 194'ü (%45) Fen ve Matematik, 136'sı (%32) Sağlık Bilimleri, 93'ü (%22) Sosyal Bilimler ve 7'si (%2) Dil Bilimi öğrencisidir.Kadın öğrencilerin 92'si (%49), erkek öğrencilerin 181'i (%74) satranç oynamaktadır.Cinsiyet ve satranç oynama (𝜒²=28.072, 𝑝=0.000); okunan bölüm ve satranç oynama arasında anlamlı bir ilişki gözlemlenmiştir (𝜒²=28.313, 𝑝=0.000).Satranca başlama yaşı 4-6 yaş için 36(%8); 7-10 yaş için 132(%31); 11-14 yaş için 55(%13); 15-18 yaş için 35(%8) ve 19+ yaş için 24(%6) bulunmuştur.Satranca başlama yaşı ile satranç turnuvasına katılım arasında anlamlı bir ilişki gözlemlenmiştir (𝜒²=105.348, 𝑝=0.000).Öğrencilerin satranç oynama oranı ile ortaokul ve liseyi okudukları bölge arasında istatistiksel olarak anlamlı bir ilişki tespit edilmemiştir (𝜒²=12.273, 𝑝=0.092)(𝜒²=8.466, 𝑝=0.293). Öğrencilerin çoğu (%91) satranç oynamanın iş hayatına olumlu katkılar sağladığını; satranç ve ekonomi arasında bir ilişki olabileceğini (%76) düşündüklerini ifade etmişlerdir.Satrancın yararları düşünüldüğünde satranç eğitiminin erken yaştan itibaren eğitim sistemine planlı ve düzenli bir şekilde eklenmesi, stratejik kararlar alınması gereken durumlarda, çok yönlü düşünme ve matematiksel analiz de gerektiren olaylarda olumlu yönde bireyleri etkileyecektir.
Yazar isimleri: ['Murat Bora GÖKKAYA']
Yayın Yılı: 29 Haziran 2022
Dergi ismi: Aksaray University Journal of Sport and Health Researches
Yayın sayfa url: http://asujshr.aksaray.edu.tr/tr/pub/issue/70321/1130867
Yayın pdf linki: https://dergipark.org.tr/tr/download/article-file/2486953
