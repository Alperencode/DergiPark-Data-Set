Makale Başlığı: Büyük Salgının Eğitime Etkileri ve Oluşturduğu Kaygı Türleri:  Öğretmen Adayları Bakış Açısından Bir İnceleme
Özet: Türkiye’de Mart 2020’de büyük salgından dolayı üniversitelerde yüz yüze eğitime ara verilip uzaktan eğitime geçme kararı alınmasıyla birlikte eğitim fakülteleri de çok hızlı ve hazırlıksız bir şekilde uzaktan eğitime geçmişlerdir. Büyük salgının öğretmen adayları bakış açısından değerlendirilmesinin, eğitim fakültelerindeki risk yönetimi açısından önemli olduğu düşünülmektedir. Bu bağlamda araştırmanın amacı; büyük salgının eğitime etkilerini öğretmen adaylarının görüşleri doğrultusunda ortaya çıkarmak ve büyük salgın döneminde öğretmen adaylarının yaşadıkları kaygı türlerini belirlemektir. Bu amaç doğrultusunda öğretmen adaylarının salgın dönemindeki durumlarının betimlenmesi hedeflenmiştir. Araştırmanın verileri 536 öğretmen adayından toplanmıştır. Elde edilen bulgularda, öğretmen adayları büyük salgının hayatlarını fazlasıyla zorlaştırdığını ve bu süreçte yüksek düzeyde kaygı taşıdıklarını belirtmişlerdir. Ayrıca öğretmen adaylarının büyük salgın sürecinde gelecek, sağlık ve eğitim konularında daha çok kaygılandıkları tespit edilmiştir. Bu bulgular ışığında, büyük salgın gibi toplumsal olaylar karşısında eğitimin aksamaması için teknolojik gereksinimlerin karşılanması tek başına yeterli olmayıp öğretmen adaylarının ruh sağlığı ve psikolojik durumları da dikkate alınmalı ve destek rehberlik faaliyetlerinin yapılması tavsiye edilmektedir.
Yazar isimleri: ['Nurullah ŞİMŞEK', 'Mevlüt Fahri AKÜN']
Yayın Yılı: 28 Haziran 2022
Dergi ismi: Eğitim ve Toplum Araştırmaları Dergisi
Yayın sayfa url: https://dergipark.org.tr/tr/pub/etad/issue/70453/1012384
Yayın pdf linki: https://dergipark.org.tr/tr/download/article-file/2037000
