Makale Başlığı: Kırsalda yaşlılık: Ardahan ili örneği
Özet: Yaşamın önemli dönemlerinden biri olan yaşlılık, içinde yaşanılan kültürün değerleri tarafından çevrelenmiştir. Yaşlılık, kültür içindeki çeşitli değer yargılarına, tutum ve davranışlara, günlük yaşam ilişkilerine, farklı rol kalıplarına ve beklentilere ilişkin kültürel kodları barındıran önemli bir olgudur. Her kültür yaşlılık olgusuna ilişkin kendine has değer ve pratikler geliştirir ve geliştirilen bu değerler yine içinde yaşanılan kültüre özgüdür. Bu çalışmanın amacı kırsal alanda yaşlılık olgusuna ilişkin değerleri tespit etmektir. Yaşlı insanlar ya da yaş alan insanlar toplumların ve kültürlerin tecrübe ve hafıza kaynaklarıdır. Bu değerler doğrultusunda yaşlıların, yaşlılığı nasıl tanımladıkları, aidiyet ve motivasyon kaynakları açıklanmak istenmektedir. Çalışma kapsamında Ardahan İli Göle, Posof, Damal, Çıldır, Hanak ilçelerinin bazı köylerinde alan araştırması yapılmıştır.
Yazar isimleri: ['Berivan VARGÜN']
Yayın Yılı: 30 Haziran 2022
Dergi ismi: Antropoloji
Yayın sayfa url: https://dergipark.org.tr/tr/pub/antropolojidergisi/issue/71088/1103644
Yayın pdf linki: https://dergipark.org.tr/tr/download/article-file/2375000
