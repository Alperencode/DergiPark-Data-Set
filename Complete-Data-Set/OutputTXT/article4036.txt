Makale Başlığı: Yetiştirici Koşullarında Halep Keçisi Oğlaklarında Doğrusal ve Doğrusal Olmayan Yöntemlerle Büyümenin Tahmin Edilmesi
Özet: Bu çalışma, Diyarbakır İli Bismil İlçesinde entansif yetiştiricilik yapan bir süt keçisi işletmesinde mevcut 30 baş erkek ve 30 baş dişi toplam 60 baş Halep keçisi oğlakları kullanılmıştır. Çalışmada, oğlaklara ait doğum ağırlığı ve 7 aylık canlı ağırlıklar ölçülmüş ve bu ağırlıklara ait büyüme eğrisi modellerinden Linear, Gompertz ve Richards büyüme eğrisi modelleri denenmiştir. Kullanılan modeller içerisinden en iyi modelin tespit edilebilmesi için belirtme katsayısı  (R2) ve hata kareler ortalaması (HKO) istatistiki değerleri kullanılmış olup, büyümeyi en iyi açıklayan modelin; tekiz doğan (0.98±2.66), ikiz doğan (0.97±1.33)  ve dişi Halep keçisi oğlaklarında (0.98±1.31), Richards büyüme eğrisi modeli en iyi tanımlarken, erkek Halep keçisi oğlaklarında ise denenen modellerin tümü sırasıyla 0.975±1.76; 0.976±2.01; 0.976±2.49 bulunmuş olup, Gompertz ve Richards modelleri aynı ölçüde tanımlamasına rağmen, HKO en küçük olan Gompertz modelin büyümeyi tanımlayan en iyi model olarak tespit edilmiştir. Sonuç olarak kullanılan büyüme modellerinin araştırma materyalimiz olan Halep Keçisi oğlakları ile iyi bir uyum sağladığını, yapılması düşünülen erken seleksiyon ile oldukça isabetli sonuçların elde edilebileceği kanısına varılmıştır. Çünkü tespit edilen belirtme katsayıları ( R2) son derece yüksek olmasına karşın, bunlara ait hata kareler ortalamaları (HKO)  da o ölçüde küçük tespit edilmiştir.
Yazar isimleri: ['Halit Deniz ŞİRELİ', 'Mehmet ÇOLAK']
Yayın Yılı: 30 Haziran 2022
Dergi ismi: Dicle Üniversitesi Veteriner Fakültesi Dergisi
Yayın sayfa url: https://dergipark.org.tr/tr/pub/duvetfd/issue/70834/1067751
Yayın pdf linki: https://dergipark.org.tr/tr/download/article-file/2230929
