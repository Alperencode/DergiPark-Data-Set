Makale Başlığı: YouTube’da Diş Hekimliğinde Aerosol Yönetimi
Özet: Amaç: Yeni tip koronavirüs tüm çabalara rağmen dünyaya yayılmaya devam etmektedir. Diş hekimleri ve çalışanları yüksek enfeksiyon risklerine maruz kalmakta ve bu enfeksiyonları yayılmasına sebep olmaktadırlar. Web tabanlı portallar diş hekimliğinde bilgi edinmek için yaygın olarak kullanılmaktadır. YouTube, çok çeşitli bilgiler sağlayan en popüler web platformlarından biridir. Bu çalışmanın amacı, COVID-19 salgını sırasında diş hekimliğinde aerosol yönetimine ilişkin YouTube videolarının içeriğini analiz etmektir. Gereç ve Yöntem: YouTube araması, “dental aerosol management and COVID-19”, “dental aerosol control and COVID-19” ve “dental aerosol reduction and COVID-19” terimleri kullanılarak, varsayılan filtre "sıralama ölçütü" olarak ayarlanarak yapıldı. Her terim için ilk 100 video 2 bağımsız araştırma tarafından görüntülendi ve analiz edildi. Video kalitesini değerlendirmek için Global Quality Scale (GQS) ve video bilgi ve kalite indeksi (VIQI) INDEX uygulandı. Video popülerliğini değerlendirmek için izleyici etkileşimleri ve Görüntüleme Oranı endeksi seçildi ve ayrıca diğer parametreler (görüntüleme sayısı, süre, yüklemeden sonraki süre ve beğeniler ve beğenmemeler, ülke, yükleme kaynağı) değerlendirildi. Bulgular: Yetersiz olan videolar çıkarıldıktan sonra sonra 57 video değerlendirildi. 57 videonun 11'i mükemmel kalite ve akışa sahipti. Süre arttıkça her iki değerlendirme indeksindeki (VIQI-GQS) videoların kalitesinin arttığı gözlemlendi. VIQI ve GQS endeksi için yükleme kaynakları açısından anlamlı bir fark yoktu (P>0.05). Sonuç: Aerosol yönetimiyle ilgili yüksek kaliteli videoların yanı sıra, yanıltıcı bilgilerin yayılmasına neden olabilecek bazı düşük kaliteli videolar da vardı. YouTube'da pandemi sırasında enfeksiyon önleme ve aerosol yönetimi ile ilgili eğitici videolarda sağlık çalışanları daha aktif rol oynamalı.
Yazar isimleri: ['Neslihan Büşra KESKİN', 'Emine KAYA']
Yayın Yılı: 4 Ekim 2022
Dergi ismi: Balıkesir Sağlık Bilimleri Dergisi
Yayın sayfa url: https://dergipark.org.tr/tr/pub/balikesirsbd/issue/72912/1114846
Yayın pdf linki: https://dergipark.org.tr/tr/download/article-file/2420372
