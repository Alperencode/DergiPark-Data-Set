Makale Başlığı: Covid-19 Pozitif Tanısı Olan Hastanın Hastane Sürecinde ve Taburculuktan Sonra Hemşire Desteğinin Önemi: Olgu Sunumu
Özet: Pandeminin sonucu olarak hastalar kendilerini yalnız ve izole edilmiş hissetmektedir. Covid-19 salgınının neden olduğu sosyal izolasyonun ve hastalığın bireyler üzerinde fizyolojik etkileri kadar anksiyete, uykusuzluk, stres ve depresyon gibi psikolojik etkileri de olabilmektedir. Pandemi sürecinde sağlık sisteminde telefon desteği ön plana çıkmaktadır. Bu olgu sunumunun amacı; Covid-19 pozitif tanısı olan hastanın Gordonun Fonksiyonel Sağlık Örüntüleri Modeli doğrultusunda hemşirelik bakımının verilmesi ve hasta eğitiminde hastanede yattığı süre içerinde ve taburculuk sonrasında verilen telefonla desteğin öneminin belirlenmesidir. Bu olgu sunumunda eşiyle (Covid-19 pozitif) birlikte aynı serviste yatışı yapılan kadın hastanın Covid-19 hastalığına bağlı yaşadığı anksiyete ve stresin solunum örüntüsüne, uyku düzenine etkisi incelendi. WhatsApp ve telefon desteği hemşirelik bakım sürecinde kullanıldı. Telefon ile verilen hemşirelik desteğinin hasta ile olan iletişimin artmasına, hastanın solunum örüntüsünde iyileşmeye hastanın yalnızlık riskinin ve anksiyete düzeyinin azaltılmasına, uyku sorunlarının giderilmesine ve yas sürecinin sağlıklı bir şekilde atlatılmasında etkili olmuştur. olmuştur.
Yazar isimleri: ['Esra SAĞLAM', 'Eylem TOPBAŞ']
Yayın Yılı: 27 Eylül 2022
Dergi ismi: Gümüşhane Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/gumussagbil/issue/72733/848741
Yayın pdf linki: https://dergipark.org.tr/tr/download/article-file/1474212
