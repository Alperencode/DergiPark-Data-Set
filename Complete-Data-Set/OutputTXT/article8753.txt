Makale Başlığı: Gebelerde düşük molekül ağırlıklı heparin kullanımının sistemik immün-inflamasyon indeksi üzerine etkisi
Özet: Amaç Gebelerde Düşük Molekül Ağırlıklı Heparin (DMAH) kullanımı sonrası inflamasyon belirteçlerinin değişiminin saptanması amaçlanmıştır.Gereç ve Yöntemler Gebeliğinde DMAH kullanan 57 hastanın DMAH kullanımı öncesi ve bir ay sonrası hemogram tetkikindeki parametreler kullanılarak hesaplanan, NLO (Nötrofil Lenfosit Oranı), TLO (Trombosit Lenfosit Oranı), LMO (Lenfosit Monosit Oranı) ve SII (Sistemik İmmün-inflamasyon İndeks) (Nötrofil x Trombosit / Lenfosit) karşılaştırıldı.Bulgular DMAH kullanımı sonrasında OEDG (Ortalama eritrosit dağılım genişliği), OTH (ortalama trombosit hacmi), OTDG (Ortalama trombosit dağılım genişliği), NLO ve SII anlamlı olarak artarken; platekrit, LMO anlamlı olarak azalmış olarak saptandı (p<0,05). Ayrıca TLO anlamlı olarak değişmemişti.Sonuç DMAH'nin anti inflamatuar sürece katkısını göstermek için teknik olarak ucuz ve uygulanabilir olan hemogram parameterlerinden OTH, OTDG ve platekrit kullanılabilir. Bu parametreler DMAH kullanan gebelerin takibinde klinisyenlere yardımcı olabilir. DMAH'nin gebelik sonuçlarını iyileştirmesinde  antikoagülan etkisinin yanı sıra anti inflamatuar etkisinin olabileceği sonucuna varılmıştır.
Yazar isimleri: ['Deniz OLUKLU', 'Şule GÖNCÜ AYHAN', 'Dilek SAHİN']
Yayın Yılı: 30 Eylül 2022
Dergi ismi: Jinekoloji-Obstetrik ve Neonatoloji Tıp Dergisi
Yayın sayfa url: https://dergipark.org.tr/tr/pub/jgon/issue/72893/956301
Yayın pdf linki: https://dergipark.org.tr/tr/download/article-file/1838654
