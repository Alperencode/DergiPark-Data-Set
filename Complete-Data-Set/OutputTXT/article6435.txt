Makale Başlığı: Geçici Koruma Altındaki Suriyelilerde Psikolojik Yardım Almanın Önündeki Engeller
Özet: Savaşlar ve iç karışıklar bireylerin ruh sağlıklarını derinden etkileyen ve içerisinde pek çok travmatik deneyimleri barındıran olgulardır. Suriye’de yaşanan savaş nedeniyle 30 yılı aşkın süredir dünyanın en büyük sığınmacı grubu olan Afgan sığınmacıların yerini Suriyeli sığınmacılar almıştır. Pek çok Suriyeli sığınmacı meydana gelen bu savaş ve iç karışıklıktan olumsuz etkilenmiştir. Hatta savaş ve göçün getirdiği travmatik durumlara şiddetli bir şekilde maruz kaldığı düşünülmektedir. Suriyeli sığınmacıların deneyimledikleri bu travmatik durumlar göz önüne alındığında psikolojik yardım hizmetlerinin gerekliliği kendisini göstermektedir. Ancak literatür incelendiğinde Sığınmacı bireylerin psikolojik yardım hizmetlerine ulaşamadıkları görülmektedir. Bu bağlamda gerçekleştirilen bu çalışmada, Suriyeli sığınmacıların psikolojik yardım almalarının önündeki engellerin keşfedilmesi amaçlamaktadır. Çalışmanın amacı doğrultusunda nitel araştırma yöntemleri kullanılmış ve 19 Suriyeli sığınmacı ile görüşmeler gerçekleştirilmiştir. Elde edilen veriler kapsamında Suriyeli sığınmacıların psikolojik yardım almalarının önündeki engeller; bilgi düzeyleri, başa çıkma yöntemleri, sosyal ağ, dil ve kültür ve kendini açma beklentileri temalarında kategorize edilmiştir. Gerçekleştirilen bu çalışmanın, Suriyeli sığınmacıların psikolojik yardım almalarının önündeki engellerin ifade edilmesinde, ilgili literatüre katkı sağlayacağı düşünülmektedir.
Yazar isimleri: ['Mustafa Selim ALTINIŞIK', 'Murat ŞAHİN', 'Esat ŞANLI']
Yayın Yılı: 30 Haziran 2022
Dergi ismi: Göç Araştırmaları Dergisi
Yayın sayfa url: https://dergipark.org.tr/tr/pub/gad/issue/70845/946615
Yayın pdf linki: https://dergipark.org.tr/tr/download/article-file/1801722
