Makale Başlığı: Antik Roma'da Kadın Gladyatörler
Özet: Antik Roma dünyasının en çarpıcı görüntülerinden biri olan ve Roma Cumhuriyet Dönemi’nin ilk yılları ile İmparatorluk Dönemi’nin sonuna kadar soluksuz devam eden gladyatör oyunlarının en ilginç ve hayranlık uyandıran tarafı, kadın gladyatörlerin de arenalarda dövüşmesi olmuştur. Toplumda her ne kadar eğlence aracı olarak görülseler de kadın gladyatörler de en az erkekler kadar ilgi ve merak uyandırmış aynı zamanda oyunların kalitesine de yön vermiştir. Kadınların, gladyatör olarak arenalarda dövüşmesi Roma halkı için büyük bir yenilik ve farklılık oluştursa da kadın gladyatörlerin de oyunlara katılımı konusunda fikir ayrılıkları yaşanmıştır. Özellikle Roma’da kadınlara olan genel tutum, kadınların arenalarda gladyatör olarak dövüşmesini etkilemiş ve toplumda tanımlanmış olan kadın ve erkek rolleri arasında ideolojik bir savaşı da başlatmıştır. Roma tarihi boyunca kadın gladyatörlerden antik kaynaklarda sık sık bahsedilse de haklarında yazılı kaynaklar ve arkeolojik verilerin az olması, kadın gladyatörlerin varlığına ilişkin bilgilerimizi de sınırlı tutmuştur. Ancak incelenen sekiz adet arkeolojik veri, kadın gladyatörler konusunda az da olsa fikir edinmemizi sağlamıştır.
Yazar isimleri: ['Çağla BULDUK']
Yayın Yılı: 30 Haziran 2022
Dergi ismi: Bartın Üniversitesi Edebiyat Fakültesi Dergisi
Yayın sayfa url: https://dergipark.org.tr/tr/pub/buefd/issue/70786/1088763
Yayın pdf linki: https://dergipark.org.tr/tr/download/article-file/2313557
