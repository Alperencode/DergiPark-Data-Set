Makale Başlığı: II. Kademe Özel Eğitim Türkçe Ders Kitaplarındaki Etkinliklerin Değerlendirilmesi
Özet: Bu araştırmada, soru türlerinin dağılımı bağlamında II. kademe özel eğitim Türkçe ders kitabı etkinliklerinin incelenmesi amaçlanmıştır. Nitel bir araştırma olan bu çalışmada, özel eğitim Türkçe derslerinde kullanılmak üzere hazırlanmış Türkçe II. kademe ders kitabı 1 ve 2 incelemeye alınmıştır. Söz konusu ders kitapları doküman analizi ile taranmıştır. Elde edilen veriler araştırmacının geliştirdiği kitap inceleme formlarına kaydedilmiş ve içerik analiziyle çözümlenmiştir. İnceleme sonucunda birinci ders kitabında 7 farklı soru türünün, ikinci ders kitabında ise 10 farklı soru türünün kullanıldığı belirlenmiştir. Birinci ders kitabı içerisinde düzeltme, özetleme ve var-yok soru türlerine hiç yer verilmediği tespit edilmiştir. Her iki kitapta da çoktan seçmeli ve boşluk doldurma sorularının yoğunlukta olduğu görülmüştür. Özetle her iki kitapta da soru türlerinin, etkinliklere dengeli bir şekilde dağıtılmamış olduğu belirlenmiştir. Farklı soru türleriyle karşılaşmanın özel eğitim alan bireyler açısından önemine değinilmiş ve bu öğrencilerin eğitim-öğretim sürecine aktif katılımının sağlanması için kitaplar içerisinde farklı soru türlerinin yer almasının gerekliliği vurgulanmıştır.
Yazar isimleri: ['Meltem ÇETİNKAYA']
Yayın Yılı: 1 Haziran 2022
Dergi ismi: Uluslararası Temel Eğitim Çalışmaları Dergisi
Yayın sayfa url: https://dergipark.org.tr/tr/pub/ijpes/issue/70020/1052626
Yayın pdf linki: https://dergipark.org.tr/tr/download/article-file/2171853
