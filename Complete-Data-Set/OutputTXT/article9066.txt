Makale Başlığı: Covid-19 Pandemisinde Toplum Ruh Sağlığı Merkezi’ne Aktif Katılımı Azalan Hastaların  Bakım Verenlerinin Tükenmişlik ve Bakıcı Yükü Düzeyleri
Özet: Amaç: Bu çalışmada; Covid-19 pandemisinde, Toplum Ruh Sağlığı Merkezi (TRSM)’ne hasta katılımının azalması ve bir süre hasta kabul edilememesi nedeniyle, bakım verenlerde oluşan tükenmişlik ve bakıcı yükünün, Covid-19 pandemisi öncesiyle kıyaslanması amaçlandı. Gereç ve Yöntem:TRSM’ye kayıtlı 47 hastanın bakım vereni çalışmaya alındı. Bu çalışmadaki ilk görüşme, Türkiye'de Covid-19 pandemisinin başlamasından önce Ocak 2020'de yapıldı. İkinci görüşme ise Covid-19 pandemisi başladıktan sonra, kapanmalar ve kısıtlamalardan sonra, 2021’in haziran ayında yapıldı. Bakım verenlere sosyodemografik veri formu, Maslach Tükenmişlik Envanteri, Zarit Bakıcı Yük Ölçeği uygulandı.Bulgular:İkinci görüşmede Maslach Tükenmişlik Envanteri (p<0,001) ve Zarit Bakıcı Yük Ölçeği (p<0,001) toplam puanları anlamlı olarak daha yüksek saptandı ve eğitim düzeyi düşük olanlarda ve çalışmayanlarda tükenmişlik düzeyindeki artış daha fazlaydı (p<0,05). Ayrıca, ikinci görüşmede gelir düzeyi düşük olanlarda, daha uzun süre bakım verenlerde, hastanın ilaç uyumu düşük olanlarda, Covid-19 geçirme öyküsü olanlarda tükenmişlik düzeyindeki ve bakıcı yükündeki artış daha fazlaydı (p<0,05).  Sonuç:Covid-19 pandemisi döneminde sosyal izolasyon amaçlı alınan tedbirler nedeniyle, TRSM faaliyetlerine aktif katılım gösteremeyen hastaların bakım verenlerinin artan tükenmişlik ve bakıcı yükleri, TRSM hizmetlerinin önemini desteklemiştir.
Yazar isimleri: ['Seda YILMAZ']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1152433
Yayın pdf linki: https://dergipark.org.tr/tr/download/article-file/2570078
