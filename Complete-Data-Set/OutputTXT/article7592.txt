Makale Başlığı: RESÂ’NIN TUHFETÜ’L-EBRÂR ADLI MANZUM TECVİDİ
Özet: Klasik Türk edebiyatının kaynaklarından birisi İslam dini olduğu için yüzyıllar içerisinde birçok dinî tür ortaya çıkmış ve binlerce dinî eser kaleme alınmıştır. Kur’an temelli dinî türlerden biri de manzum tecvitlerdir. Şairler, şiir dilinin sağladığı akıcılık ve ahenkten faydalanarak özellikle medrese talebelerinin kolay öğrenmeleri ve rahat ezberlemeleri için manzum tecvitler yazmışlardır. Manzum tecvit yazan şairlerimizden biri de Mustafa Maksûd Resâ’dır. XIX. yüzyıl şairlerinden Mustafa Maksûd Resâ Efendi’nin kaleme aldığı manzum tecvitin adı Tuhfetü’l-Ebrâr’dır. Resâ, 125 beyit ve 21 bölümden oluşan mesnevisinin yazılış tarihini de belirtmiştir. Buna göre şair, mesnevisini 1247 (1831-1832) yılında yazmıştır. Tuhfetü’l-Ebrâr’ın müstensihi ise Yoğurtçu İmam Mehmed Efendi’dir. Çalışmamızda öncelikle tecvit ilmi ve klasik Türk edebiyatında yazılan manzum tecvitler ile ilgili genel bilgiler verilecek ve ardından kaynaklardan elde edilen bilgilerle mesnevinin müellifi Resâ ve müstensihi Yoğurtçu İmam Mehmed Efendi’nin hayatına değinilecektir. Yazının asıl bölümünde ise Tuhfetü’l-Ebrâr şekil, muhteva, dil ve üslup açısından incelenecektir. Makalenin sonunda mesnevinin ulaşabildiğimiz tek nüshasından transkripsiyonlu metni okuyuculara arz edilecektir. Böylece klasik Türk şiiri manzum tecvit geleneğine yeni bir eser kazandırılacaktır.
Yazar isimleri: ['Enes YILDIZ']
Yayın Yılı: 30 Haziran 2022
Dergi ismi: International Journal of Filologia
Yayın sayfa url: https://dergipark.org.tr/tr/pub/ijof/issue/70483/1085410
Yayın pdf linki: https://dergipark.org.tr/tr/download/article-file/2300318
