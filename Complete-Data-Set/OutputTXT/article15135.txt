Makale Başlığı: Sosyal karşılaştırma, örgüt içi rekabet, örgütsel imrenme davranışları arasındaki ilişkinin incelenmesi: Turizm akademisyenleri örneği
Özet: Bu çalışmanın temel amacı, turizm akademisyenlerinin sosyal karşılaştırma ve örgüt içi rekabet algısının örgütsel imrenme üzerine etkisini araştırmaktır. Araştırmanın evreni, Türkiye’deki yükseköğretim kamu kurumlarının turizm ile ilişkili bölümlerinde çalışmakta olan akademisyenleri kapsamaktadır. Yargısal örnekleme yöntemi ile birlikte ulaşılan ve anket uygulamasına katılan akademisyenler araştırmanın örneklemini oluşturmaktadır. Araştırma kapsamında, çevrimiçi bir platform üzerinden anket formu hazırlanmış ve 12-27 Nisan 2022 tarihleri arasında uygulanmıştır. Anket formu, akademisyenlere elektronik posta aracılığıyla gönderilmiş ve 283 akademisyen katılım sağlamıştır. Kullanılan ölçeklerin geçerliliklerini belirlemek için açıklayıcı faktör analizi, değişkenler arası ilişkileri açıklamak için korelasyon analizi, değişkenler arasındaki etki düzeylerini belirlemek için regresyon analizi gerçekleştirilmiştir. Analizler sonucunda hem sosyal karşılaştırma hem de örgüt içi rekabet algısı ile örgütsel imrenme arasında pozitif yönlü, anlamlı fakat zayıf düzeyde bir ilişki olduğu belirlenmiştir. Bir başka deyişle, turizm akademisyenlerin sosyal karşılaştırma ve örgüt içi rekabet algıları arttıkça örgütsel imrenme duyguları da artmaktadır.
Yazar isimleri: ['Emre YAŞAR', 'Nesrin AYDIN ALAKUŞ', 'Bilal Nadir ALKAN']
Yayın Yılı: 30 Haziran 2022
Dergi ismi: Tourism and Recreation
Yayın sayfa url: https://dergipark.org.tr/tr/pub/tourismandrecreation/issue/70904/1126658
Yayın pdf linki: https://dergipark.org.tr/tr/download/article-file/2469363
