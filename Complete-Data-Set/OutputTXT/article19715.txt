Makale Başlığı: Geleceğin Muhasebesi: Karanlık Muhasebe ve İlkellik Muhasebesi
Özet: Geleceğin ekonomisini, yeni yaşam tarzı ve düzeninin oluşturması muhtemeldir. Yeni yaşamın kurgulanması, şekillendirilmesi ve sürdürülmesine ilişkin detayların küresel güçler tarafından belirlendiği görülmektedir. Geleceğin ekonomik olaylarının nasıl muhasebeleştirileceği, raporlanacağı ve denetleneceği hususunu tartışmayı amaçlayan bu çalışmada uzay ve gelecek ekonomisinin değişkenleri, mevcut ekonomi ve muhasebe diyalektiği üzerinde durularak birçok yararlanıcısı olabilecek, Karanlık Muhasebe ve İlkellik Muhasebesi gibi benzersiz iki yeni kavram ortaya konulmaktadır.Geleceği kurgulayanlar geleceğin ekonomisini şekillendirirken aslında geleceğin muhasebesini de ortaya koymuşlardır. Bu anlamda geleceğin muhasebesi karanlık muhasebe olarak adlandırılabilir. Karanlık muhasebe tıpkı karanlık fabrikalar ve üretim alanları gibi göz önünde olmayan, kendi formunda kendi başına çalışan ve denetlenen, görünmeyen ancak isteklilerine ve sahiplerine detaylı bilgi sağlayan bir işletme yapısı olacaktır. Bu yapı görünmeyen el kavramı gibi yapay zekâlarca kayıtlanan ve kontrol edilen bir formda şekillenecektir.
Yazar isimleri: ['Adem Utku ÇAKIL']
Yayın Yılı: 31 Aralık 2020
Dergi ismi: İzmir YMMO Dergisi
Yayın sayfa url: https://dergipark.org.tr/tr/pub/izmirymmodergisi/issue/61138/897173
Yayın pdf linki: https://dergipark.org.tr/tr/download/article-file/1639635
