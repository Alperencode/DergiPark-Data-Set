Makale Başlığı: Türkiye'deki Denizcilik Firmaları İçin Bir Kuru Yük Kosteri Tonajı Belirleme Modeli
Özet: Ürünlerin üretim, kullanım ve tüketim noktaları arasında genellikle fiziksel bir mesafe bulunması gerektiğinden, tedarik zincirinde ürünlerin müşteri ile buluşturulmasında en önemli lojistik faaliyetlerden biri de taşımadır. Taşımacılığın dünya üzerinde en geniş alanlara ulaşmasını sağlayan yöntem ise deniz taşımacılığıdır. Deniz taşımacılığı sayesinde kıtalar ve ülkeler birbirleriyle bağlanarak tedarik zincirini gerçekleştirmektedirler. Deniz taşımacılığın iki ana unsuru gemiler ve limanlardır. Deniz taşımacılığında kullanılan gemilerin yük, mesafe ve konuma göre farklı tiplerde olmalarıda ideal gemi boyutunun belirlenmesi için çok önemlidir. Gemilerin ideal boyutlarının belirlenmesinde birden çok fazla karar verme modeli ve karar kriteri bulunmaktadır. Bu nedenle denizcilik şirketleri, gemi konusunda yatırım ve işletme kararlarında doğru gemi boyutunu seçmenin zorluklarıyla karşı karşıya kalmaktadırlar. Gemi tiplerinde iki ana kriter bulunmaktadır. Uzak mesafe denizyolu taşımacılığı ve kısa mesafe denizyolu taşımacılığı yapan gemilerdir. Denizcilik şirketleri uzak mesafe denizyolu taşımacılığı konusunda gemileriyle her türlü yük bulma şansına sahiptirler. Kısa mesafe denizyolu taşımacılığında ise gemi seçimi daha sınırlı kalmaktadır. Kısa mesafe denizyolu taşımacılığında en çok kullanılan gemi tipi olan kosterler, Türk Denizcilik Sektöründe önemli bir rol oynamaktadırlar. Bu nedenle, Türkiye'deki denizcilik şirketleri için bir kuru yük kosterinin ideal deadweight (DWT) ortaya çıkarmak için bu çalışmada çok kriterli karar verme yöntemlerinden biri olan Electre yöntemi kullanılmıştır. Kosterler, tonaj kapasitelerine göre beş kategoriye ayrılmış ve ardından kuru yük koster gemileri konusunda uzmanlardan beş tonaj kategorisi için görüş istenmiştir. Elde edilen veriler Electre yöntemi ile değerlendirilmiş ve optimal koster tonajı ortaya çıkarılmıştır.
Yazar isimleri: ['Ozan Hikmet ARICAN', 'Ali UNAL', 'Osman ARSLAN', 'Muhammed BAMYACI']
Yayın Yılı: 15 Aralık 2022
Dergi ismi: Kent Akademisi
Yayın sayfa url: https://dergipark.org.tr/tr/pub/kent/issue/70491/1017076
Yayın pdf linki: https://dergipark.org.tr/tr/download/article-file/2055732
