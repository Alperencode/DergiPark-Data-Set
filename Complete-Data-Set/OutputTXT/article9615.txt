Makale Başlığı: L-Karnitin İlave Edilmiş Sulandırıcıların Dondurma-Çözdürme Sonrası Teke Spermasının Spermatolojik Parametleri Üzerine Etkisi
Özet: Bu çalışmada, L-karnitinin (LC) eritme sonrası teke spermatozoonu üzerindeki etkilerinin değerlendirmesi amaçlandı. Cinsel olarak olgun tekelerden elde edilen sperm örnekleri pooling yapıldı ve beş eşit hacme bölündü. Farklı konsantrasyonlarda LC içeren (2.5mM /5mM/ 7.5mM/ 10 mM) ve içermeyen (kontrol) sulandırıcılar ile sulandırıldı ve donduruldu.  Eritme sonrası motilite değerleri; LC5 ve LC7,5 gruplarında kontrol grubuna göre daha üstün bulundu (P<0.05). Plazma membran bütünlüğü değerlendirildiğinde LC5 grubu kontrol grubu ve diğer LC gruplarına göre membran bütünlüğünü daha iyi koruduğu görüldü (P<0.05). Akrozomal bütünlük oranları LC5 ve LC7,5 gruplarında diğer tüm gruplara göre daha iyi bulundu (P<0.05). Malondialdehit (MDA) konsantrasyonu, membran lipid peroksidasyonunu analiz etmek için kullanıldı ve eritme sonrası kontrol grubuna kıyasla LC5 grubunda daha iyi bir sonuç elde edildi. Çalışma, LC takviyeli sulandırıcıların teke sperm parametreleri üzerinde faydalı etkilere sahip olduğunu göstermektedir. Mevcut çalışmanın sonuçları, 5mMol LC takviyeli sulandırıcı kullanmanın faydalı etkisini gösterdi.
Yazar isimleri: ['Ahmet AKTAR', 'Selim ALÇAY']
Yayın Yılı: 26 Temmuz 2022
Dergi ismi: Journal of Research in Veterinary Medicine
Yayın sayfa url: https://dergipark.org.tr/tr/pub/jrvm/issue/71435/999299
Yayın pdf linki: https://dergipark.org.tr/tr/download/article-file/1989126
