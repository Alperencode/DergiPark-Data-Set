Makale Başlığı: KENAN MÜMTAZ AKIŞIK'IN ŞİİRLERİNDE ZAMAN VURGUSU
Özet: Zaman, antik çağlardan beri filozofların, bilim insanlarının dikkatini çeken ve birçok farklı disiplin tarafından yorumlanan bir kavramdır. Öte yandan insanlar, yaşamlarını, zamanla yarış hâlinde sürdürürler. Bu açıdan bakıldığında, zamanın hayatın merkezinde yer aldığını söylemek mümkündür. İnsanı yakından ilgilendiren bir konunun, sanatın odağında olmaması ise beklenemez. Zaman, soyutluğu ve yoruma açıklığıyla edebiyatın da konuları arasına girmektedir.Mutlak ve göreli zaman, sanatçılar tarafından edebiyat eserlerinde dile getirilmekte, zaman ve mekânın insan üzerindeki etkileri anlatılmaktadır. Çünkü zaman, genel anlamda mekânla ilişkilendirilerek ölçülmektedir. Sanatçıların zaman ve mekânı çoğu kez birlikte değerlendirmesi, bu yüzdendir. Bitlisli şair Kenan Mümtaz Akışık da zaman vurgusunu, şiirlerinde belirginleştirir ve böylece mekânsal duyarlılığını ortaya koyup zamana verdiği önemi, ebedîleştirmiş olur. Üzerinde yaşadığı bölge ile geçmiş ve gelecekten beslenen duyguları arasında ilgi kurarak zamanın yapıcı-yıkıcı etkilerine işaret eder. Zamanı, dikey-yatay boyutlarıyla ele alıp hayatın sığlığını ve kendi perspektifini, şiir düzleminde genişletmeye çalışır.
Yazar isimleri: ['Betül HASTAOĞLU ÖZBEK']
Yayın Yılı: 20 Haziran 2022
Dergi ismi: Akdeniz Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/aksos/issue/70389/1039635
Yayın pdf linki: https://dergipark.org.tr/tr/download/article-file/2144450
