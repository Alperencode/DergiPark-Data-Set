Makale Başlığı: ÖĞRETMENİN YAŞAM BOYU TEMELLİ ÖĞRENİMİNE HİZMET İÇİ EĞİTİM KAPSAMINDA TARİHSEL BİR BAKIŞ: ÖĞRETMENİN SESİ RADYO KONUŞMALARINDA EĞİTİM VE KÜLTÜR MESELELERİ
Özet: Bu çalışmada 1960-1966 yılları arasında görev yapmış olan Öğretmeni İş Başında Yetiştirme Bürosunun idari yapısı, amacı, görevleri ve faaliyetleri ele alınmış ve Büronun 1961-1963 yılları arasında düzenlemiş olduğu Öğretmenin Sesi Radyo programındaki eğitim ve kültür konuları ile alakalı konuşmaların derlendiği öğretmenin sesi fasikülü incelenmiştir. Yayınlanan fasikül incelendiğinde şunlar tespit edilmiştir: Söz konusu kayıtlar; radyoda yer alan meselelerin ele alınış biçimine göre değişiklik göstermiştir. Bu değişiklik bazen tek kişinin (uzmanın) konuşma metni biçiminde bazen ise bağımsız iki ya da daha fazla kişinin tartıştığı, üzerinde fikir yürüttüğü, yer yer günlük konuşma diliyle bazen de didaktik bir üslupla ele alanın karşılıklı konuşma metinleridir.  Yapılan inceleme sonunda bahsi geçen dönemde üzerine tartışılan konuların günümüz eğitim meseleleri ile benzerlikleri fark edilmiştir. Öğretmeni İş Başında Yetiştirme Bürosu ve Öğretmenin Sesi radyo programı hizmet içi eğitim ve yaşam boyu öğrenme temelinde bakıldığında uygulamanın yapıldığı dönemde oldukça dikkat çekici ve farklı bir örnektir.
Yazar isimleri: ['Zafer TANGÜLÜ']
Yayın Yılı: 30 Haziran 2022
Dergi ismi: Hars Akademi Uluslararası Hakemli Kültür Sanat Mimarlık Dergisi
Yayın sayfa url: https://dergipark.org.tr/tr/pub/hars/issue/70867/1116660
Yayın pdf linki: https://dergipark.org.tr/tr/download/article-file/2427752
