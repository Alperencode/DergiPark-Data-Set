Makale Başlığı: Hulâsatü’l-beyân fî tefsîri’l Kur’ân’da Temsîlî Anlatım-Bakara Suresi Özelinde-
Özet: Kur’ân-ı Kerîm beyan unsurlarından biri de temsîlî anlatımdır. Temsîlî anlatım, Arap edebiyatının erken dönemlerinden günümüze kadar değeri korunarak varlığı sürdürülen önemli söz sanatlarından biridir. Temsîl yoluyla hakkında bilgi sahibi olunmayan ifadeler yakınlaştırılır, soyut ifadeler ise somutlaştırılır. Temsîl, etkileyici bir üslupla anlatımı kuvvetlendirir ve ifadeye üstünlük katar. Muhatabın zihninde karmaşık meseleler tıpkı bir resim tablosu ya da bir tiyatro sahnesi gibi canlanır. Kur’ân-ı Kerîm’de mevcut misallerin, temsîl metodunun zikri geçen özelliklerine en ileri düzeyde sahip olduğu bilinmektedir. Fakat Kur’ân’ın bütününe hâkim olan îcâz/özlü anlatım sebebiyle Kur’ân’da bulunan temsillerin okuyucuya aktarılmasında tefsirlerin de önemli rolü vardır. Biz makalemize Konyalı Mehmed Vehbi Efendi’nin Hulâsatü’l-beyân fî tefsîri’l Kur’ân adlı eserinde temsîlî âyetleri yorumlarken izlediği yöntemi konu edindik. Çalışma Bakara sûresi kapsamında gerçekleştirilmiştir. Mehmed Vehbi Efendi Kur’ân’daki temsilleri ibretlik dersler olarak görmekte ve verilen temsîl üzerinde tercih ettiği diğer müfessirlerin görüşlerini ortaya koymayı öncelemektedir. Fakat o, bu görüşleri serdettikten sonra kendine has yorumunu zikretmeyi de ihmal etmemiştir.
Yazar isimleri: ['Nurdane GÜLER', 'Satı Zehra ERDEM']
Yayın Yılı: 26 Haziran 2022
Dergi ismi: Kalemname
Yayın sayfa url: https://dergipark.org.tr/tr/pub/kalemname/issue/70521/1126521
Yayın pdf linki: https://dergipark.org.tr/tr/download/article-file/2468860
