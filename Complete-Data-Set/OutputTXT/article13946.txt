Makale Başlığı: Öz Yeterliliğin Problem Çözme Becerisine Etkisinde İletişim Becerisinin Aracı Rolü: Turist Rehberlerine Yönelik Bir Araştırma
Özet: Bu çalışmanın amacı, turist rehberlerinin öz yeterliliklerinin problem çözme becerisine etkisinde iletişim becerilerinin aracı rolünü belirlemektir. Turist rehberlerinin öz yeterliliklerini, iletişim becerilerini ve problem çözme becerilerini ölçmek için daha önce geliştirilen ölçekler kullanılmıştır. Bu çalışmada örneklem yöntemi olarak kolayda örneklem yöntemi kullanılmıştır. Bu bağlamda, Aydın Rehberler Odasına bağlı eylemli turist rehberleri üzerinde anket çalışması uygulanmıştır. Geri dönüşümü gerçekleşen 315 anketten 300 anket verilerin analizi için uygun olarak değerlendirilmiştir. Yapılan analizler sonucunda öz yeterliliğin problem çözme becerisine güven boyutuna etkisinde iletişim becerisinin aracılık etkisi düşük olurken, öz yeterliliğin yaklaşma- kaçınma ve kişisel kontrol boyutlarına etkisinde iletişim becerisinin etkisinin orta derece olduğu tespit edilmiştir. Bu bulgular sonucunda öz yeterliliğin problem çözme becerisine etkisinde iletişim becerilerinin aracılık ettiği tespit edilmiştir.
Yazar isimleri: ['Suat ARPACI', 'Nilüfer ŞAHİN PERÇİN']
Yayın Yılı: 25 Ağustos 2022
Dergi ismi: Seyahat ve Otel İşletmeciliği Dergisi
Yayın sayfa url: https://dergipark.org.tr/tr/pub/soid/issue/72226/1042343
Yayın pdf linki: https://dergipark.org.tr/tr/download/article-file/2151237
