Makale Başlığı: Tuğba AKKOYUN KOÇ, Dede Korkut Hikâyeleri’nin Söylem Çözümlemesi ve Kültürel Kimlik Ögeleri. Bayburt: Bayburt Üniversitesi Yayınları, 2021, ISBN: 978-605-9945-28-8, 312 Sayfa.
Özet: Dede Korkut Hikâyeleri; Türklerin dili, tarihi, kültürel yaşamı, inançları, doğa ile ilişkileri hakkında birçok bilgiyi öğrenebildiğimiz önemli bir eserdir.  Destani halk hikâyesi özelliği taşıyan Dede Korkut Hikâyeleri ile ilgili farklı yaklaşımlarla birçok araştırma yapılmıştır. Hikâyeler üzerine yapılan araştırmalardan biri de Bayburt Üniversitesi Öğretim Üyesi Dr. Tuğba AKKOYUN KOÇ tarafından kaleme alınmış ve Temmuz 2021’de Bayburt Üniversitesi Yayınları’ndan kitaplaşmıştır. Dede Korkut Hikâyeleri’nin Söylem Çözümlemesi ve Kültürel Kimlik Ögeleri adlı kitap Dede Korkut Hikâyeleri’ni disiplinler arası bir yaklaşımla ele almaktadır. Dil bilim alanında yeni bir inceleme tarzı sayılabilecek söylem çözümlemesi yöntemiyle Dede Korkut Hikâyeleri’nin Dresden nüshasındaki 12 hikâyenin incelendiği kitapta yazar bir arkeolog titizliği ile çalışarak sözcük ve tümce katmanları altındaki mana zenginliğini gün yüzüne çıkarmıştır. Kitabın diğer bir yönü de Dede Korkut Hikâyeleri’ndeki kültürel kimlik ögelerinin tespit edilmiş olmasıdır. Sunduğu tespitler çerçevesinde kitap, birçok bilim dalı araştırmasına katkı sunabilecek bir kaynak değeri taşımaktadır.
Yazar isimleri: ['Necati ÖZCAN']
Yayın Yılı: 15 Mart 2022
Dergi ismi: Bayburt Üniversitesi İnsan ve Toplum Bilimleri Fakültesi Dergisi
Yayın sayfa url: https://dergipark.org.tr/tr/pub/butobid/issue/69169/987463
Yayın pdf linki: https://dergipark.org.tr/tr/download/article-file/1943420
