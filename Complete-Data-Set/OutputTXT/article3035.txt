Makale Başlığı: Belediye Hizmetlerinden Vatandaşın Memnuniyet Düzeyinin Ölçülmesi: Bitlis İli Örneği
Özet: Yerel hizmetlerden duyulan memnuniyetin tespit edilmesi hem merkezi hem de yerel idareler açısından önem taşımaktadır. Bu çalışmada, Bitlis ilinin Merkez ilçesinde yaşayan bireylerin belediye hizmetlerinden duymuş oldukları memnuniyet düzeyinin tespit edilmesi ve yerel hizmet birimlerinin mevcut uygulamaları için nicel veriler sağlanması amaçlanmıştır. Çalışma kapsamında yerleşiklerin; belediye hizmetlerinden ve belediye personelinin hizmet anlayışından genel olarak memnun olmadığı, cinsiyet, eğitim ve yaş farklılıklarının belediye hizmetlerinden memnuniyet düzeylerinde anlamlı bir fark ortaya çıkartmadığı sonucuna ulaşılmıştır. Bitlis Belediyesi’nin toplum katılımı için etkin yönetim unsurlarını hayata geçirerek karar alma süreçlerine vatandaş katılımını sağlaması sorunların yerinde tespit edilmesi ve hızlı bir şekilde çözüme kavuşturulması açısından önemli görülmektedir. Demokratik, hesap verilebilir gibi iyi yönetişim yaklaşımlarıyla hizmet kalitesinin ve vatandaş memnuniyet düzeyinin artırılabileceği düşünülmektedir.
Yazar isimleri: ['Ferit İZCİ', 'Berfin GÖKSOY SEVİNÇLİ', 'Kıvanç DEMİRCİ']
Yayın Yılı: 20 Ekim 2022
Dergi ismi: Bitlis Eren Üniversitesi İktisadi Ve İdari Bilimler Fakültesi Akademik İzdüşüm Dergisi
Yayın sayfa url: https://dergipark.org.tr/tr/pub/beuiibfaid/issue/73015/1123337
Yayın pdf linki: https://dergipark.org.tr/tr/download/article-file/2455679
