Makale Başlığı: Pulpa Taşları ve Sistemik Hastalıklar: Derleme
Özet: Pulpanın sert doku reaksiyonları; kalsifikasyonlar, artan dentin oluşumları ve rezorpsiyonlardır. Pulpada kalsifiye oluşumlara sıklıkla rastlanmaktadır. Pulpa taşı kökün koronal veya apikal kök kısmında görülebilen, pulpa odasında olduğunda kanala girişi ve kanalların lokalizasyonunu zorlaştırabilen, kök pulpasında olduğunda ise kanal tedavisinin fizyolojik foramene kadar yapılmasını engelleyebilen kalsifik oluşumlardır. Yaşlanma, çürük, dental işlemler, periodontal hastalıklar, pulpada epitel artıkları varlığı, ortodontik hareketler, idiyopatik veya genetik faktörlerle oluşabildiği düşünülmektedir ancak kesin nedeni tam olarak bilinmemektedir. Pulpa kalsifikasyonlarının dental nevraljiye neden olduğu öne sürülmektedir ve gelişimde bir bozukluk veya pulpa dokusu içinde lokal bir patoloji olarak değerlendirilmelidir. Patolojik yapılarına rağmen vücuttaki tüm ektopik kalsifikasyonlar içinde en küçük ve zararsız olanlarıdır. Literatürde pulpa taşının böbrek taşı, karotis arter kalsifikasyonu, safra kesesi taşı gibi diğer kalsifik oluşumlara neden olan çeşitli sistemik hastalıklarla ilişkisini değerlendiren çalışmalar mevcuttur. Bu derlemede pulpa taşı tanımı ve türleri, oluşum mekanizmaları, prevalansı, klinik önemi ve pulpa taşı varlığında diş hekiminin gerekli yaklaşımı, dental anomali ve sistemik hastalıklarla ilişkileri hakkında güncel literatür taraması yapılmış ve bu doğrultuda bilgi edinilmiştir.
Yazar isimleri: ['Berna KAHRAMAN', 'Elif COŞKUN ŞAHİN', 'Kamran GÜLŞAHI']
Yayın Yılı: 30 Haziran 2022
Dergi ismi: ERÜ Sağlık Bilimleri Fakültesi Dergisi
Yayın sayfa url: https://dergipark.org.tr/tr/pub/erusaglik/issue/70863/943340
Yayın pdf linki: https://dergipark.org.tr/tr/download/article-file/1789769
