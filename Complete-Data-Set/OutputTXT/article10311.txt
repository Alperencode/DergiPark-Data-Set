Makale Başlığı: Görsel Materyaller İle Zenginleştirilmiş Metinlerin İşitme Engelli Öğrencilerin Okuma-Anlama Becerileri Üzerindeki Etkisi
Özet: Çalışmanın amacı: Bu araştırma, işitme engelli öğrencilerin okuma-anlama ve metin çözümleme problemlerinin giderilmesinde görsel materyallerin önemini belirlemek amacıyla yapılmıştır. Bu amaçla resimli ve resimsiz olarak hazırlanan metinlerin öğrencilerin akademik başarılarına etkisi değerlendirilmiştir.  Materyal ve Yöntem: Bu araştırmada betimsel yöntem kullanılmıştır. Bu yöntemin tercih edilmesinin sebebi, uygulama okulundaki sınıfların birer şube olmasıdır. Öğrenci sayıları şube içerisinde kontrol gurubu oluşturacak yeterlilikte olmadığından, tek grup öntest-sontest desen tercih edilmiştir. Ön-test olarak Resimsiz Metin Okuma Anlama ve Metin Çözümleme, son-test olarak ise Resimli Metin Okuma Anlama ve Metin Çözümleme çalışma kâğıtları kullanılmıştır. Veriler, sınıf ve kişi bazında karşılaştırma yöntemi kullanılarak değerlendirilmiştir. Bulgular: Çalışmanın sonucunda resimli metinlerin resimsiz metinlere göre daha iyi anlaşıldıkları ve metin çözümlemelerinin daha iyi yapıldığı tespit edilmiştir. Fakat sınıf seviyeleri ile resimsiz ve resimli çalışma sonuç ortalamaları arasındaki ters orantı, işitme engelli öğrencilerin yaşlarının ilerlemesiyle resimli metinlere daha az gereksinim duydukları sonucuna varılmıştır. Dolayısıyla daha erken yaştaki gruplar için çok resim az metin, yaşın ilerlemesine paralel olarak da resim-metin farkının metin lehinde artırılması sonucunu doğurmuştur.Önemli Vurgular: Özelde Türkçe dersine yönelik, genelde ise okuma, anlama ve yorumlamaya dayalı bütün derslerdeki öğretim materyallerinin mümkün olduğunca resimli olması önemlidir. Dolayısıyla acilen bu konudaki gerekli müfredat zenginleştirilmeleri yapılmalıdır. İşitme engelli çocuklara eğitim-öğretim sunan okulların bütün öğretim materyallerinin diğer normal okullarda kullanılan materyallerden farklı ve çeşitli olması gereklidir. 	Odyo sonuçlarına göre, işitme kaybı fazla olan öğrencilerin başarıları da oldukça düşüktür. Bundan ötürü, bütün öğrencilerin odyo sonuçlarına göre bir planlama yapılmalı, metinlerdeki ana fikirler aynı kalsa bile aynı metin içerisindeki resim sıklığı değişiklik arz edecek şekilde esnek metinler oluşturmalıdır. Buna göre “odyo durumu-metin resim sıklığı” ölçeği geliştirilmelidir.
Yazar isimleri: ['Nursel SÖNMEZ', 'Lokman TURAN']
Yayın Yılı: 28 Ekim 2022
Dergi ismi: Kastamonu Eğitim Dergisi
Yayın sayfa url: https://dergipark.org.tr/tr/pub/kefdergi/issue/73217/696024
Yayın pdf linki: https://dergipark.org.tr/tr/download/article-file/986706
