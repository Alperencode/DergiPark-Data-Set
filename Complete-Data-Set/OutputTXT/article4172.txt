Makale Başlığı: Ortaokul Öğrencilerinin Hoşgörü Eğilimleri ve Algılarının İncelenmesi
Özet: Bu araştırmanın amacı ortaokul öğrencilerinin hoşgörü eğilimlerinin ve algılarının belirlenmesidir. Araştırma karma araştırma desenlerinden biri olan yakınsayan paralel desende yürütülmüştür. Çalışma Aydın ilinde bulunan üç ortaokulda gerçekleştirilmiş ve çalışmaya 5., 6.,7. ve 8. sınıflarda öğrenim gören toplam 392 ortaokul öğrencisi katılmıştır. It was collected using the "Tolerance Tendency Scale" in the quantitative dimension of the study, and the tolerance metaphor form developed by the researchers in the qualitative dimension. Çalışmadan elde edilen veriler içerik analizi, frekans, yüzde, aritmetik ortalama, eta-kare, bağımsız gruplar t-testi ve tek yönlü ANOVA testleri kullanılarak analiz edilmiştir. Çalışma sonucunda öğrencilerin hoşgörü eğilimlerinin cinsiyet ve sınıf değişkenine göre anlamlı farklılık göstermediği, ailelerini hoşgörülü olarak görme ve hoşgörüyü öğrenmelerindeki etkili olan faktör değişkenlerine göre hoşgörü eğilimlerinin anlamlı farklılık gösterdiği tespit edilmiştir. Araştırma sonucunda ailelerini hoşgörülü olarak değerlendiren öğrencilerin ve hoşgörüyü ailelerinden öğrenen öğrencilerin hoşgörü eğilim puan ortalamalarının daha yüksek olduğu belirlenmiştir. Öğrencilerin metaforlar incelendiğinde ise öğrencilerin kayda değer bir kısmının hoşgörüyü olumlu bir unsur olarak algıladıkları, bir kısmının olumsuz bir unsur olarak, bir kısmının ise değişkenlik gösterebilen bir unsur olarak algıladıkları sonucuna ulaşılmıştır.
Yazar isimleri: ['Mavi AKKAYA YILMAZ', 'Gökçe KILIÇOĞLU']
Yayın Yılı: 30 Ağustos 2022
Dergi ismi: Disiplinlerarası Eğitim Araştırmaları Dergisi
Yayın sayfa url: https://dergipark.org.tr/tr/pub/jier/issue/72377/1138323
Yayın pdf linki: https://dergipark.org.tr/tr/download/article-file/2516950
