Makale Başlığı: Derste Teknoloji Kullanımının TIMSS 2019 Sonuçlarına Etkisinin Veri Madenciliği İle Analizi
Özet: Timss uluslararası matematik ve fen eğilimleri araştırmasıdır. 2019 yılında 39 ülke 8. Sınıf seviyesinde Timss değerlendirmesine katılmıştır. Bu çalışmada derslerde teknoloji kullanımının uluslararası düzeyde matematik ve fen başarısına etkisi araştırılmak istenmiştir. 39 ülkedeki matematik ve fen öğretmenlerine uygulanan ankette derste teknoloji kullanım düzeyleri de sorulmuştur. Öğretmenlerin verdikleri cevaplar ile ülkelerin başarı seviyeleri karşılaştırılmıştır. Araştırmada eğitsel veri madenciliği teknikleri kullanılmıştır. Verilerin analizi için SPSS paket programı ve Rapid Miner uygulaması kullanılmıştır. Verilerin yapısına uygun olduğu düşünülerek karar ağaçları algoritması kullanılmıştır. Korelasyon sonuçları ve karar ağaçları yapıları incelendiğinde fen ve matematik derslerinde teknoloji kullanımının başarıya olumlu yönde etkisi olduğu görülmektedir. Derslerinde bilgisayar etkinliklerine yer vermeyen öğretmenlerin oranı arttıkça ülkelerin başarı seviyelerinde düşme görülmektedir. Ayrıca fen ve matematik dersleri karşılaştırıldığında derste teknoloji kullanımının fen derslerinde daha etkili sonuçlar verdiği söylenebilir. Ancak testlere bilgisayar veya tabletle erişmenin matematik ve fen başarısına olumlu ya da olumsuz etkisi olmadığı görülmüştür. Araştırmanın sonuçları doğrultusunda gelecek çalışmalar için araştırmacılara önerilerde bulunulmuştur.
Yazar isimleri: ['Gülay ÇETİNTAV', 'Emel ALTUN TOT', 'Ramazan YILMAZ']
Yayın Yılı: 29 Haziran 2022
Dergi ismi: Bilgi ve İletişim Teknolojileri Dergisi
Yayın sayfa url: https://dergipark.org.tr/tr/pub/bited/issue/70763/876229
Yayın pdf linki: https://dergipark.org.tr/tr/download/article-file/1562554
