Makale Başlığı: ÖZEL EĞİTİM İHTİYACINA VE NORMAL GELİŞİME YÖNELİK İLKOKUMA YAZMA DERS KİTAPLARININ KARŞILAŞTIRILMASI
Özet: Bu araştırmada, okuma ve yazma becerilerinde normal gelişim gösteren ve özgül öğrenme güçlüğü tanısı almış 1.sınıf öğrencileri için hazırlanmış ilk okuma yazma ders kitapları arasındaki benzerlik ve farklılıklar incelenmiştir. Araştırma, nitel betimsel bir araştırma yaklaşımı ile desenlenmiş olup araştırmada doküman incelenmesi yöntemi kullanılmıştır. Ders kitapları görsel, biçimsel, içerik, ölçme ve değerlendirme açısından içerik analizi yoluyla incelenmiştir. Araştırma sonuçlarına göre özel eğitime ihtiyacı olan öğrenciler için hazırlanan kitabın diğerine nazaran görsel yapı niteliklerini daha fazla taşıdığı saptanmıştır. Normal gelişim gösteren öğrenciler için hazırlanan ilk okuma yazma kitabında sesi hissetme aşamasından hemen sonra harfin okunması ve yazılması aşamasına geçilmesi; özel eğitime ihtiyacı olan öğrenciler için hazırlanan kitapta ise harf gösteriminde önce küçük sonra büyük harfin verilmesi hatasıyla karşılaşılmıştır. Her iki kitapta da sesi hissettirme çalışmalarında farklı uygulamalara gidildiği, alternatif ölçme ve değerlendirme çalışmalarının olmaması ve etkinliklerin sadece bilişsel alanın bilgi basamağında kalması şeklinde bulgular tespit edilmiştir.
Yazar isimleri: []
Yayın Yılı: 15 Eylül 2022
Dergi ismi: Uluslararası Türkçe Edebiyat Kültür Eğitim (TEKE) Dergisi
Yayın sayfa url: https://dergipark.org.tr/tr/pub/teke/issue/72659/1178837
Yayın pdf linki: https://dergipark.org.tr/tr/download/article-file/2665521
