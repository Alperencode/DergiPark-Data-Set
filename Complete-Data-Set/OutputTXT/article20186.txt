Makale Başlığı: Sprague-Dawley Sıçanlarda Deneysel Meme Kanseri Modelinde Pistacia terebinthus L. Subsp palaestina ve Rhus coriaria L. Bitkilerinin Beyin Dokusunun Bazı Biyokimyasal Parametreleri Üzerindeki Etkileri
Özet: Bu çalışmada, dişi 66 Sprague-Dawley ratında DMBA ile indüklenen meme kanserine karşı Pistacia terebinthus L. subsp Palaestina (terebinth) ve Rhus coriaria L. (sumak)’nin iyileştirici etkileri biyokimyasal olarak incelendi. Sıçanlar, Kontrol, DMBA (7.12-Dimetilbenzantrasene), PT (menengiç), RC (sumak), PT+DMBA ve RC+DMBA olmak üzere 6 gruba ayrıldı. DMBA, vücut ağırlıklarına göre, tek doz 80 mg/kg olacak şekilde, gavaj yoluyla, 8 haftalık dişi Sprague-Dawley sıçanlara uygulandı. Antioksidan gruplarındaki ratlara oral yolla menengiç ve sumak’ın sulu ekstraktları verildi. Biyokimyasal çalışmalarda beyin dokusunda antioksidan enzimler olan CAT (katalaz), GST (glutatyon transferaz) ve SOD (süperoksit dismutaz) aktivitelerindeki değişiklikler, total protein, MDA, (malondialdehit) GSH (glutatyon), yağ asidi ve vitamin düzeyleri belirlendi. Toplam protein seviyelerinin genellikle DMBA grubunda kontrole göre azaldığı gözlendi (p<0.05). DMBA beyin dokusu gruplarındaki MDA seviyeleri kontrol grubuna göre arttığı; antioksidan gruplarında azaldığı saptandı (p<0.01; p<0.001). Kolesterol seviyeleri ve lipofilik vitaminler HPLC ile belirlendi. DMBA ve antioksidan gruplarında bunların derecelerinin farklı olduğu görüldü. Yağ asitleri GC ile analiz edildi. Analiz sonucunda dokularda palmitik, palmitoleik, stearik, oleik, linoleik, araşidonik, dokosaheksaenoik gibi yağ asitlerinin yüksek olduğu bulundu (p<0.01; p<0.001). Bu yağ asidi seviyeleri DMBA ve antioksidan doku gruplarında değişiklikler gösterdi. Bu veriler, Pistacia terebinthus ve Rhus coriaria bitkilerinin meme kanseri ve olumsuzluklarına karşı bir uygulama olarak kullanılabileceği, güvenli tıbbi uygulaması için çalışmaların sürdürülmesi önerilir.
Yazar isimleri: ['Figen ERDEM ERİŞİR', 'Oğuz Ayhan KİREÇCİ', 'Ayşe Dilek ÖZŞAHİN', 'Prof. Dr.  Ökkeş YILMAZ']
Yayın Yılı: 30 Aralık 2022
Dergi ismi: Kahramanmaraş Sütçü İmam Üniversitesi Tarım ve Doğa Dergisi
Yayın sayfa url: http://dogadergi.ksu.edu.tr/tr/pub/issue/73092/1074615
Yayın pdf linki: https://dergipark.org.tr/tr/download/article-file/2257643
