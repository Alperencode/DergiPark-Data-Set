Makale Başlığı: KURUMSAL SÜRDÜRÜLEBİLİRLİK PERFORMANSI İLE KAZANÇ KALİTESİ ARASINDAKİ İLİŞKİ
Özet: Amaç-  Bu çalışma, BIST Sürdürülebilirlik endeksinde yer alan işletmelerin sürdürülebilirlik performansının bir bütün olarak ve sürdürülebilirliğin bileşenleri olan çevre, sosyal ve yönetimsel sürdürülebilirlik performanslarının ayrı ayrı olmak üzere kazanç kalitesi üzerindeki etkisine odaklanmaktadır.Yöntem- 2018-2020 mali yılları için Borsa İstanbul Sürdürülebilirlik endeksinde (BIST-XUSRD) listelenen (finans dışı) şirketlere ait gözlemler (90 firma/yılı) incelenmiştir. Araştırmada Refinitiv Eikon'un veri tabanı tarafından belirlenen sürdürülebilirlik performansının yine aynı veri tabanı tarafından hesaplanan kazanç kalitesi üzerindeki etkisini analiz etmek için korelasyon ve regresyon analizleri kullanılmıştır. Bulgular- Elde edilen bulgular sürdürülebilirliğin kazanç kalitesi üzerinde pozitif yönlü bir etkisi olduğunu göstermiş olmakla birlikte söz konusu etki oldukça düşük düzeyde gerçekleşmiştir. Öte yandan yapılan ek regresyon analizlerinde kazanç kalitesi ile sürdürülebilirliğin, sosyal, çevresel ve yönetişim unsurları arasında istatistiki olarak anlamlı bir ilişki tespit edilememiştir.          Özgünlük/değer –BIST XUSRD endeksinde listelenen işletmelerin sürdürülebilirlik performansının (bir bütün olarak ve sürdürülebilirliğin bileşenleri olan çevre, sosyal ve yönetişim sürdürülebilirlik performanslarının ayrı ayrı olmak üzere) kazanç kalitesi ile arasındaki ilişkiyi ortaya koymak suretiyle, işletmelerin kazanç yönetimini düşürmesi ve sürdürülebilirlik faaliyetlerini artırması için motive edici olması beklenmektedir.
Yazar isimleri: ['Neriman YALCİN']
Yayın Yılı: 27 Haziran 2022
Dergi ismi: Journal of Research in Business
Yayın sayfa url: https://dergipark.org.tr/tr/pub/jrb/issue/70563/1011929
Yayın pdf linki: https://dergipark.org.tr/tr/download/article-file/2035244
