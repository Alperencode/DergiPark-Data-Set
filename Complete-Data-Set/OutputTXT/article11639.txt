Makale Başlığı: Aslan Su İlişkisi ve Mimariye Yansımasına Dair Bir Örnek: Geyikli Baba Külliyesinde Yer Alan Çörten
Özet: Suyun yaşamsal önemi, onunla ilgili çeşitli kültlerin oluşmasına vesile olmuştur. Pagan inançlarda ve tek tanrılı dinlerde su ile ilgili ritüeller ortaya çıkmış ve suyun kendisi bir semboller bütününe dönüşmüştür. Daha çok şifa, temizlik, arınma ve yaşam kaynağı olarak görülen su çeşitli canlılarla da ilişkilendirilmiştir. Bunlardan biri de aslandır. Özellikle su ile ilgili mimari tasarımlarda bir bezeme öğesi veya işlevsel bir öğe olarak aslana sıklıkla yer verilmiştir. Bu makalede öncelikle aslan ile su arasında nasıl bir bağ kurulduğu, tarihsel süreci ve mimariye yansıması tespit edilmeye çalışılmıştır. İkinci olarak Bursa’da Gürsu İlçesi’nde yer alan ve aslında bir tarikat yapısı olan Geyikli Baba Külliye’ndeki aslan başı şeklindeki çörten üzerine değerlendirme yapılmıştır. Bu örneğin değerli kılan ise devşirme bir malzeme olması ve yeniden işlevselleştirilmesidir. Bu nedenle çalışmada söz konusu çörtenin bu dönüşümü de irdelenmiştir.
Yazar isimleri: ['Mürüvet HARMAN']
Yayın Yılı: 15 Eylül 2022
Dergi ismi: Mevzu – Sosyal Bilimler Dergisi
Yayın sayfa url: https://dergipark.org.tr/tr/pub/mevzu/issue/72575/1114107
Yayın pdf linki: https://dergipark.org.tr/tr/download/article-file/2417311
