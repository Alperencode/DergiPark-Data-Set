Makale Başlığı: Ön Lisans Muhasebe Eğitimi Alan Öğrencilerin Muhasebe Mesleğine Bakış Açılarının Değerlendirilmesi: Van Yüzüncü Yıl Üniversitesi Örneği
Özet: Meslek seçimi, bireylerin hayatlarındaki verecekleri en önemli kararlardan biridir. Bireyin kendine uygun mesleği seçebilmesi için bu mesleğe ilişkin yeterlilikleri bilmesi, mesleği gerektirdiği özelliklerin kendisine uygun olmasına dikkat etmesi gerekir. Bu çalışma ile muhasebe eğitimi alan ön lisans öğrencilerin muhasebe mesleği ile ilgili genel düşünceleri, muhasebe mesleğini tercih etme nedenlerinden oluşan mesleğe bakış açıları ve bu bakış açılarının demografik faktörlere göre farklılaşıp farklılaşmadığı tespit edilmesi amaçlanmıştır. Araştırmada veri toplamak için anket yönteminden faydalanılmıştır. Anket, Van Yüzüncü Yıl Üniversitesi Gevaş Meslek Yüksek Okulu Muhasebe ve Vergi Uygulamaları ile Finans, Bankacılık ve Sigortacılık programında öğrenim gören 107 öğrenciye uygulanmış, anket sonucu elde edilen veriler SPSS istatistik paket programında  Kruskal Wallis H ve Mann Whitney U testleri kullanılarak analiz edilmiştir. Yapılan analiz sonucunda, öğrencilerin büyük çoğunluğunun muhasebe alanında çalışmayı düşündüğü tespit edilmiştir. Yapılan çalışma ile cinsiyetin, yaşın, muhasebe alanında çalışan yakın tanıdığın olup olmamasının, okunulan bölümün ve sınıfın, mezun olunan lise türünün, muhasebe denilince akla gelen unvanın öğrenciler açısından muhasebe mesleğini seçmede istatistiksel olarak anlamlı bir farklılık olmadığı tespit edilmiştir.
Yazar isimleri: ['Murat KARA']
Yayın Yılı: 15 Eylül 2022
Dergi ismi: İşletme
Yayın sayfa url: https://dergipark.org.tr/tr/pub/isletme/issue/65927/1158733
Yayın pdf linki: https://dergipark.org.tr/tr/download/article-file/2583140
