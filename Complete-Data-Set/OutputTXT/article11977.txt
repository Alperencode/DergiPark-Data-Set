Makale Başlığı: TERS-YÜZ EDİLMİŞ ÖĞRENME MODELİ İLE DÖNEM SONU İŞLEMLERİ DERSİ ÜZERİNE DENEYSEL BİR ÇALIŞMA
Özet: Y kuşağı veya bazı literatürde milenyum gençliği olarak adlandırılan kuşak iletişim teknolojilerinden en fazla etkilenen kuşak olma niteliğindedir. Bu durum, pazarlamadan eğitime birçok alanda yenilikleri zorunlu kılmıştır. Milenyum gençliğine yönelik birçok eğitim modeli uygulanmaya başlanmıştır. Çalışmamızda, 2019-2020 güz döneminde, Dönem Sonu İşlemleri dersi alan işletme bölümü öğrencilerine, ters-yüz edilmiş eğitim/sınıf modeli deneysel olarak uygulanmıştır. Çalışmanın sonucunda, ters-yüz edilmiş eğitim/sınıf modelinin uygulandığı deney grubunun kısa sınav, Vize ve Final ortalamalarının kontrol grubundaki öğrencilerden yüksek olduğu tespit edilmiştir. Yapılan mülakatlar sonucunda, öğrenciler materyallere ulaşmanın sürekli mümkün olmasını bu yöntemin en önemli avantajı dersten önce hazırlık yapmak için vakit ayırmanın ise yöntemin dezavantajı olarak değerlendirmişlerdir.
Yazar isimleri: ['Fatih FAYDALI', 'Bilal SOLAK']
Yayın Yılı: 30 Eylül 2022
Dergi ismi: Muhasebe Bilim Dünyası Dergisi
Yayın sayfa url: https://dergipark.org.tr/tr/pub/mbdd/issue/72537/934311
Yayın pdf linki: https://dergipark.org.tr/tr/download/article-file/1756976
