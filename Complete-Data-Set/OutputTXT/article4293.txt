Makale Başlığı: Kültürel Çeşitlilik Gösteren Öğrencilerin Matematik Öğrenme Fırsatları: Sınıf ve Ortaokul Matematik Öğretmenlerinin Bakış Açıları ve Pedagojik Stratejileri
Özet: Artan göç dalgalarıyla birlikte Türkiye’deki okulların kültürel ve etnik yapısı gün geçtikçe daha çeşitli hale gelmiş ve adil matematik öğrenme fırsatlarına odaklanma gerekliliği ortaya çıkmıştır. Bu çalışmanın amacı sınıf öğretmenlerinin ve ortaokul matematik öğretmenlerinin kültürel çeşitlilik gösteren öğrencilerin matematik öğrenme fırsatlarına yönelik bakış açılarını araştırmak ve matematiği erişilebilir kılmak için belirledikleri pedagojik stratejileri ortaya çıkarmaktır. Bu doğrultuda nitel bir anket formu hazırlanarak 83 öğretmene ulaşılmıştır. Yapılan analizlerin sonucunda, çalışmaya katılan öğretmenler kültürel çeşitlilik gösteren öğrencilerin matematik derslerine katılımının daha az ve matematik öğretirken en zorlanılan konunun ise dil farklılıkları ve sınıf içi iletişim problemi olduğunu ifade ederken farklı kültürlere sahip öğrencilerinden temel matematik bilgi ve becerileri öğrenmesini beklemektedirler. Kültürel olarak çeşitli olan sınıflarda matematiğe adil erişim için kullanılan pedagojik stratejiler arasında temel olarak görsel materyal ve resimlerin kullanma, seviyelerine göre farklılaştırma ve günlük yaşantılarından örnekler verme sayılabilir. Ancak katılımcıların dörtte biri matematik öğrenmek için Türkçe dilinin öğrenilmesi gerektiğini savunmuşlardır. Bulgular ışığında, kültürel ve dilsel olarak duyarlı matematik pedagojilerinin çok kültürlü sınıflarda görev yapan öğretmenler ile mesleki gelişim projeleriyle paylaşılması ve uygulamaya koyulması önerilebilir. Ayrıca matematik öğrenme fırsatlarını derinlemesine inceleyen nitel çalışmalara ihtiyaç vardır.
Yazar isimleri: ['Ayşe YOLCU', 'Muhammed Fatih DOĞAN']
Yayın Yılı: 30 Haziran 2022
Dergi ismi: Dokuz Eylül Üniversitesi Buca Eğitim Fakültesi Dergisi
Yayın sayfa url: https://dergipark.org.tr/tr/pub/deubefd/issue/70599/1063513
Yayın pdf linki: https://dergipark.org.tr/tr/download/article-file/2214827
