Makale Başlığı: Kurumsal Sosyal Sorumluluk ve Sanat Bağlantısı Üzerine Bir Değerlendirme
Özet: Giriş ve Çalışmanın Amacı: Bu çalışma, kurumsal sosyal sorumluluk ile sanat arasında bağlantı ve sanatın kurumlar tarafından bir kurumsal sosyal sorumluluk konusu olarak benimsenmesinin önemi üzerinde durulmasına odaklanmaktadır.Kavramsal/Kuramsal Çerçeve: Kurumlar pek çok farklı konuda kurumsal sosyal sorumluluk projeleri üretmektedir. İlgili projeler kapsamında öne çıkan konulardan biri de sanat olarak karşımıza çıkmaktadır. Sanat bir toplumun temelini oluşturmakta, gerçekliği inşa etmekte, toplumsal sorunlara daha yüksek oranda duyarlı, çözüm odaklı, tutarlı, bilinçli ve eleştirel bireylerin yetişmesinde önemli bir rol oynamaktadır. Sanat toplumu ve geleceği olumlu anlamda dönüştürmenin/şekillendirmenin bir aracı olarak konumlanmaktadır.Yöntem: Çalışmada konu ile ilgili literatür taranmış ve kurumsal sosyal sorumluluk ile sanat arasında bağlantı kurulmuştur. Kurumların sahip oldukları eğilimler makro düzlemde ele alınarak kurumların kurumsal sosyal sorumluluk konusunda sanat uygulamalarına yönelme eğilimleri tartışılmıştır.Bulgular: Çalışmada, sosyal sorumluluk anlayışının ortaya çıkış temelleri ve önemi irdelenmiş, ilgili kavramın kurumlar üzerinden sorgulanması gerçekleştirilmiş ve kurumsal sosyal sorumluluk anlayışının günümüzdeki kapsamı tartışılmıştır. Günümüzde kurumlara geniş çerçevede atfedilen sorumluluk alanlarından biri olan sanat değerlendirmeye tabi tutulmuş, sanatın toplumsal rolü kapsamında kurumlar tarafından desteklenme eğiliminin temelleri irdelenmiştir.Sonuç: Çalışmada kurumsal sosyal sorumluluk ile sanat arasında yakın bir ilişki bulunduğu görülmüştür. Kurumların sanat ile ilgilenme eğilimlerinin varlığı ortaya koyularak bu eğilimin nedenleri arasında toplumsal beklenti, toplumların ihtiyaçları ve kişisel görüşlerin olduğu belirtilmiştir.
Yazar isimleri: ['Sezgin SAVAŞ']
Yayın Yılı: 30 Haziran 2022
Dergi ismi: ART/icle: Sanat ve Tasarım Dergisi
Yayın sayfa url: https://dergipark.org.tr/tr/pub/stdarticle/issue/70964/1034336
Yayın pdf linki: https://dergipark.org.tr/tr/download/article-file/2122611
