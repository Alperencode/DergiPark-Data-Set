Makale Başlığı: İFA EDİLMİŞ BAĞIŞLAMA SÖZLEŞMESİNDE GERİ ALMA HAKKININ HUKUKÎ NİTELİĞİ
Özet: Yenilik doğuran hak, tek taraflı irade beyanıyla bir hukukî işlemi kuran, değiştiren veya sona erdiren hak olarak tanımlanır ve bir yenilik doğuran hakkın kullanılması Kanun’da yazılı sebebin gerçekleşmesine bağlıdır. Benzer söylemle yenilik doğuran haklar belirli şartlar dairesinde kullanılabilir. Örneğin sözleşmeden dönme hakkı, tam iki tarafa borç yükleyen bir sözleşmede temerrüt halinde kullanılabilecek hak niteliğindedir (TBK. m. 125) İşte geri alma hakkı da elden bağışlama ve ifa edilmiş bağışlama sözü bakımından TBK. m. 295 hükmünde sayılan sebeplerin varlığı halinde kullanılabilecek bir yenilik doğuran hak olarak düzenlenmiştir. TBK. m. 295 uyarınca bağışlanan, bağışlayan veya yakınlarına karşı ağır bir suç işlemişse, bağışlayan veya onun ailesinden bir kişiye karşı kanundan doğan yükümlülüklerine önemli ölçüde aykırı davranmışsa ve yine yüklemeli bağışlamada haklı bir sebep yokken yüklemeyi yerine getirmemişse, bağışlayan geri alma hakkını kullanabilir. İfa edilmiş bağışlama sözleşmesi ve elden bağışlama bakımından geri alma hakkı, bir yenilik doğuran haktır. Ancak bu hakkın hangi tür yenilik doğuran hak olduğu tartışmalı olup, bu çalışmanın yapılma amacı bu hakkın türüne ilişkin tartışmaların ortaya konulmasıdır.
Yazar isimleri: []
Yayın Yılı: 20 Kasım 2020
Dergi ismi: Maltepe Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/mhfd/issue/61030/906393
Yayın pdf linki: https://dergipark.org.tr/tr/download/article-file/1673093
