Makale Başlığı: Biberde Türler Arası Melez Populasyonunun  (Capsicum annuum L. X Capsicum frutescens) Morfolojik Karakterizasyonu
Özet: Bitki ıslahında türlerarası melezleme ile elde edilen varyasyon biyotik ve abiyotik streslere dayanıklı/tölerant, kaliteli ve verimli yeni çeşitlerin geliştirlmesi açısından oldukça önemlidir. Son yıllarda diğer türlerde olduğu gibi biberde de genetik tabanın daralmasıyla türlerarası melez popülasyonlarından faydalanmak biber ıslahı açısından önemli bir aşama olarak kabul edilmektedir. Bu çalışmada Capsicum annuum L. x Capsicum frutescens popülasyonları geliştirilmiş rekombinant kendilenmiş hatların (RIL)morfolojik karakterizasyonun yapılması amaçlanmıştır. Çalışma 2019 ilkbahar sezonunda Erciyes Üniversitesi Ziraat Fakültesi Seralarında yürütülmüştür. Çalışmada söz konusu popülasyondan elde edilen 96 F2 bireyinin kendilenerek F6 kademesine getirilmiş popülasyonun bazı morfolojik özellikleri ile karakterizasyon yapılmıştır. Morfolojik karakterizasyon için biber için hazırlanan UPOV özellik belgesinde yer alan 15 adet bitki özelliği ve 19 adet meyve özelliği incelenmiş elde edilen dendogramda ise 0,51 ile 0,95 arası benzerlik ve iki ana grup elde edilmiştir. Birinci ana grupta sadece 235 numaralı genotip yer alırken ikinci ana grupta diğer genotipler yer almıştır. İkinci ana grup ise 4 alt gruba ayrılmıştır Elde edilen bulgulara göre Capsicum annuum X Capsicum frutescens popülasyonunda morfolojik karakterizasyon sonucunda oldukça geniş varyasyon elde edilmiştir. Elde edilen bu varyasyon hem yeni biber ıslahı programlarında hemde hastalık ve zararlı dayanımı, verim ve bazı kalite kriterlerinin haritalanmasında kullanılabilecek niteliktedir.
Yazar isimleri: ['Hasan PİNAR']
Yayın Yılı: 18 Ekim 2022
Dergi ismi: Türk Tarım ve Doğa Bilimleri Dergisi
Yayın sayfa url: https://dergipark.org.tr/tr/pub/turkjans/issue/73036/1033576
Yayın pdf linki: https://dergipark.org.tr/tr/download/article-file/2119665
