Makale Başlığı: OZON ARACILI ÖN KOŞULLANDIRMANIN SIÇANLARDA FLEP YAŞAYABILIRLIĞI ÜZERINE ETKISI: DENEYSEL BIR ÇALIŞMA
Özet: Giriş: Flep cerrahisinde birçok ön koşullandırma tekniği vardır. Ancak ozon aracılı ön koşullandırma yöntemi yeterince çalışılmamıştır. Çalışmamızın temel amacı, ameliyat öncesi ozon gazının flep canlılığı üzerindeki etkisini göstermek ve cilt fleplerinde ozon tedavisinin bir ön koşullandırma yöntemi olarak kullanılabileceğini ortaya koymaktır.  Metot: 40 adet sıçan rastgele 4 gruba ayrıldı ve tüm deneklere kaudal tabanlı 11x3 cm modifiye Mac Farlane flebi kaldırıldı. Bir hafta sonunda sırt flepleri çıkarılarak makroskopik ve histopatolojik olarak değerlendirildi. Bulgular: Flep canlılığı açısından, tüm gruplar sadece makroskopik olarak değil aynı zamanda histopatolojik olarak da kontrol grubuna göre istatistiksel olarak daha iyiydi. Kronik inflamasyon skorları, granülasyon dokusu miktarı ve neovaskülarizasyon tüm gruplarda ve özellikle preoperatif ozon grubunda kontrol grubuna göre daha yüksekti (p<0,001). Sonuç: Çalışmamızda ozon aracılı ön tedavi yönteminin hem makroskopik olarak flep sağkalımını arttırdığı hem de histopatolojik düzeyde faydalı etkileri olduğu gösterilmiştir.
Yazar isimleri: ['Abdulkerim OLĞUN']
Yayın Yılı: 31 Temmuz 2022
Dergi ismi: Atatürk Üniversitesi Tıp Fakültesi Cerrahi Tıp Bilimleri Dergisi
Yayın sayfa url: https://dergipark.org.tr/tr/pub/jsmsau/issue/71468/1146386
Yayın pdf linki: https://dergipark.org.tr/tr/download/article-file/2548951
