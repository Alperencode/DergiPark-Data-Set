Makale Başlığı: Ekolojik Örgütsel Yenilik Performansı Nasıl Etkiliyor? Konya Otomotiv Yan Sanayi İş Kümesi Araştırması
Özet: Ekolojik örgütsel yenilik işletmelerde yeni ve güncel bir yenilik türü olarak dinamik işletme yapılarının gelecek kaygıları bağlamında ele alınan bir konu olmaktadır. İşletme performansı ise işletmelerin başarı ölçütlerini belirleyen bütünsel sistemdir. Kavramsal incelemelerin ardından “Ekolojik örgütsel yenilik performansı nasıl etkiliyor?” temel araştırma sorusuna yanıt aranmaktadır. Çalışmada, işletmelerde ekolojik örgütsel yenilik ile işletme performansı arasındaki ilişkinin tespit edilmesi amaçlanmıştır. Çalışma görgül araştırma niteliğindedir. Bu araştırmada veri toplama aracı olarak anket tekniği kullanılmıştır. Basit tesadüfi yöntemle belirlenen Konya Otomotiv Yan Sanayi İş Kümesi çalışanlarından 148 geri dönüş elde edilmiştir. Elde edilen geri dönüşlere bağlı olarak analizler yapılmıştır. Yapılan regresyon analizi sonuçlarına göre ekolojik örgütsel yeniliğin işletme performansı üzerine etki ettiği görülmüştür.
Yazar isimleri: ['Berna TURAK KAPLAN', 'Mehmet KAPLAN', 'Adnan ÇELİK']
Yayın Yılı: 29 Ekim 2022
Dergi ismi: İktisadi İdari ve Siyasal Araştırmalar Dergisi
Yayın sayfa url: https://dergipark.org.tr/tr/pub/iktisad/issue/72676/1148689
Yayın pdf linki: https://dergipark.org.tr/tr/download/article-file/2557179
