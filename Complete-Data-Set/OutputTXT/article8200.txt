Makale Başlığı: 2018 Sosyal Bilgiler Öğretim Programının Solo Taksonomisine Göre İncelenmesi
Özet: Formal eğitimin belirleyici unsurlarından biri olan eğitim programlarına, program boyutlarından biri olan amaçlar yön vermektedir. Eğitim programlarının amaçlarının oluşturulmasında ve yazılmasında taksonomilerden yararlanılmaktadır. Bu taksonomilerden biri de SOLO taksonomisidir. SOLO taksonomisi dört boyuttan oluşmaktadır. Bu boyutlar; tek yönlü yapı, çok yönlü yapı, ilişkisel yapı ve soyutlanmış yapıdır. Bu araştırmanın amacı 2018 Sosyal Bilgiler Öğretim Programı’nın (SBÖP) SOLO taksonomisine göre incelenmesidir. Nitel araştırma yaklaşımlardan biri olan doküman incelemesi ile gerçekleştirilen bu çalışmanın verileri 2018 SBÖP 4-7. sınıf kazanımlarıdır. Betimsel bir şekilde analiz edilen çalışma verileri iki uzmanın görüşüne sunulmuştur. Çalışma sonuçlarına göre 2018 SBÖP kazanımlarının çoğunluğunun ilişkisel yapı evresinde olduğu görülmüştür. Ayrıca sınıf düzeyi arttıkça üst düzey bilişsel süreçlere işaret eden boyutlardaki kazanımların sayısı da artış göstermektedir. Çalışma sonuçlarına göre sosyal bilgiler dersi öğretim programlarının oluşturulması ve güncellenmesi için yapılan çalışmalarda SOLO taksonomisinin de göz önünde bulundurulması önerilmektedir.
Yazar isimleri: ['Sercan BURSA']
Yayın Yılı: 15 Eylül 2022
Dergi ismi: İnönü Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/inuefd/issue/72592/1024442
Yayın pdf linki: https://dergipark.org.tr/tr/download/article-file/2084459
