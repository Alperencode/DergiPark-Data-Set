Makale Başlığı: BANDIRMA’DA BİLİM VAR! TÜBİTAK 4007 BİLİM ŞENLİĞİ KATILIMCILARININ BİLİMSEL TUTUMLARININ DEĞERLENDİRİLMESİ
Özet: TÜBİTAK tarafından 2015 yılında başlatılan Bilim Şenlikleri aracılığıyla farklı yaş grupları, sınıf seviyeleriyle katılımcılar bilimle iç içe zaman geçirmektedirler. Bilimi ortamı içinde yaşama fırsatı yakalamaktadırlar. Bilim Şenliğinin yapıldığı mekâna çevre ilçelerden hatta illerden de katılımcılar gelmektedir. Bu yapısıyla geniş katılımcı kitlesine hitap etmektedir. Bu da toplumda bilimsel okur-yazarlığa katkısı olmaktadır. TÜBİTAK 4007 Bilim Şenlikleri en az üç gün süren birçok farklı alanda söyleşilerin olabileceği, genelde fen bilimleri, mühendislik, yazılım ve sosyal beşeri bilimlerin etkinliklerini içeren bilim ve teknoloji ortamlarıdır. Bandırma’da Bilim Var! TÜBİTAK 4007 Bilim Şenliği 7-8-9 Ekim 2021 tarihinde Bandırma Bilim ve Sanat Merkezi’nde 30 adet atölye ve 4 söyleşiden oluşmaktadır. Araştırma verileri Bandırma’da Bilim Var! TÜBİTAK 4007 Bilim Şenliği kapsamında 7-8-9 Ekim 2021 tarihlerinde şenliğe katılanlardan toplanmıştır. Fen Bilimlerine yönelik atölyelere girmeden önce öğrencilere ön test uygulanmıştır. Girdikleri atölyeden çıktıktan sonra da son test uygulanmıştır. Fen Bilimlerine yönelik atölyelere giren öğrencilerin doldurduğu geçerli sayılan 475 anket ile çalışma gerçekleştirilmiştir. Fen Bilimlerine yönelik atölyelere katılanların ölçek verileri ve şenliğe katılım sağlayan katılımcı görüşlerinden öğrencilerinin bilim şenliğine yönelik bakışlarını ortaya çıkarılması amaçlanmıştır. Projemizin, katılımcıların bilimsel tutumlarında olumlu değişim sağlayıp sağlamadığını görmek için Demirbaş ve Yağbasan (2006) tarafından Türkçeye uyarlanmış Bilimsel Tutum Ölçeği uygulanmıştır. Çalışma sonunda şenliğe katılanların bilimsel tutumlarında artış olduğu tespit edilmiştir. Artış ölçeğin Bilimsel Kanunlar ve Teorilerin Yapısı, Fen Bilimlerinin Yapısı ve Olaylara Yaklaşma Biçimi, Bilimsel Davranışı Sergileme, Fen Bilimlerinin Yapısı ve Amacı, Fen Bilimlerinin Toplumdaki Yeri ve Önemi ve Bilimsel Çalışmaları Yapmadaki İsteklilik boyutları açısından anlamlı farklılık olduğu tespit edilmiştir.
Yazar isimleri: ['Özay Nuri AKSOY']
Yayın Yılı: 6 Ekim 2022
Dergi ismi: Anadolu Akademi Sosyal Bilimler Dergisi
Yayın sayfa url: https://dergipark.org.tr/tr/pub/anadoluakademi/issue/72937/1185315
Yayın pdf linki: https://dergipark.org.tr/tr/download/article-file/2692972
