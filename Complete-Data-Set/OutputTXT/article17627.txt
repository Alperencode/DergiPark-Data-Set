Makale Başlığı: Görüntü İşleme Yöntemlerinin Jeofizik Haritalara Uygulanması: Arkeoloji Jeofiziği Alanından Örnekler
Özet: Uygulamalı jeofizik yöntemler ile belirli bir fizik parametresinin yerdeki dağılımına bağlı olarak yer içinin olanaklı en net görüntüsü elde edilmeye çalışılır. Bu amaçla farklı fizik ilkelerine dayanan yöntemlerle yapılan ölçümlere ait veriler, çeşitli veri işlem adımlarından geçirilerek kesit, harita ve modeller halinde görsel veya sayısal olarak sunulurlar. Yöntemlerin ve sayısal işlemlerin doğası gereği son adımda sunulan sonuçlarda yalancı belirtiler, asıl belirtiyi örten gürültüler ve bozulmalar görülebilir. Bu sorunun üstesinden gelmek ve jeofizik haritaları daha kolay yorumlanabilir hale getirmek amacıyla görüntü işleme yöntemlerinden faydalanılabilir. Görüntü işleme giderek gelişen ve uygulama konuları artan bir alandır. Bu çalışmanın konusu, görüntü işleme yöntemlerinin jeofizik harita ve görüntülerin iyileştirilmesi için kullanılmasını kapsamaktadır. Çok sayıda yöntemden seçilen görüntü işleme uygulamaları, gürültü giderme ve netleştirme süzgeçleri ile morfolojik süzgeçler genel olarak tanıtılmış ve yakın yüzey jeofizik araştırmalardan elde edilen görüntülere uygulanarak sonuç ve etkinlikleri tartışılmıştır. Uygulama açısından daha belirgin sonuçlar üreteceğinden, çizgisellik ve yapısal unsurlar içeren arkeoloji jeofiziği çalışmalarına ait jeofizik sonuçlar tercih edilmiştir. Yapılan uygulamalar ile istenilen özelliklerin öne çıkarılması ya da istenmeyen özelliklerin bastırılması konusunda başarılı sonuçlar elde edilmiştir.
Yazar isimleri: ['Şerif Murat GÖLEBATMAZ', 'İrfan AKCA']
Yayın Yılı: 28 Temmuz 2022
Dergi ismi: Yerbilimleri
Yayın sayfa url: https://dergipark.org.tr/tr/pub/yerbilimleri/issue/71223/1006057
Yayın pdf linki: https://dergipark.org.tr/tr/download/article-file/2014981
