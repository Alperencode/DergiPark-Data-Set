Makale Başlığı: ROMA SİYASETİNDE ASKERİ GÜÇ: AELİUS SEİANUS
Özet: İS 14 yılında Roma’nın ikinci imparatoru olarak yönetime geçen Tiberius Claudius Nero, Caesar Augustus’tan güçlü ve sistemli bir yönetimi devraldı. Tiberius, üvey babasının yönetiminde dâhil zaman zaman Roma siyasetinden uzaklaşarak inzivaya çekilmesini kendi imparatorluğu döneminde de devam etti. Zira Tiberius’un inzivaya çekildiği bu zamanlarda, Praetor Praefectusu olan Aelius Seianus güçlenerek, önemli derecede nüfuz sahibi oldu.  Seinaus için etkili bir nüfuz ise, Tiberius’tan sonra tahta çıkacak kimsenin olmaması durumunda, kendisinin Roma tahtına açılan kapının anahtarıydı. Onun bu konuda uygulayacağı taktik çok netti. Mevcut varisleri ortadan kaldırmak. Zira bu konuda karşısına çıkabilecek herkesi, ya da kendi prestijini sarsabilecek kişileri ağır yargılamalar, komplolar ve cezalarla bertaraf etmeyi başarabildi. Praetor Praefectus taburlarını tek bir kalıcı kampta toplayarak Roma’daki asayiş gücünü büyük ölçüde güçlendiren Aelius Seianus, askerler üzerinde daha iyi bir disiplin kurulması konusunda çalışmalar yaptı. Fakat aynı zamanda Praetor Praefectuslarının kampını, siyasi tutuklular için kullandı. Aelius Seianus, söz konusu siyasi ve askeri gücü ile maiestas yasası kapsamında çok sayıda kişiyi suçlamalarda bulunarak yargılanmalarına sebep oldu. Hesabında olmayan son yargılaması ise, kendisine karşı açılan maiestas suçlamasıydı. Oldukça başarılı komutanlar yetiştiren, askerliği ve savaşırken ölmeyi en büyük erdem olarak gören Roma Cumhuriyet yönetimi liderlerinden eser kalmamıştı. Büyüyen, güçlenen Roma İmparatorluğu artık saray entrikalarının yaşandığı, makam için insan katledildiği bir dönemi yaşıyordu. Bu konuda ilk bayrağı tutan Aelius Seianus oldu. Bu makalede amacımız, Aelius Seianus’un güçlenişini, yaptırımlarını Praetor Praefectus görevi kapsamında değerlendirmektir.
Yazar isimleri: ['Kevser TAŞDÖNER']
Yayın Yılı: 29 Haziran 2022
Dergi ismi: Amisos
Yayın sayfa url: https://dergipark.org.tr/tr/pub/amisos/issue/70701/1128920
Yayın pdf linki: https://dergipark.org.tr/tr/download/article-file/2478925
