Makale Başlığı: Kapadokya Bölgesindeki 9-13. Yüzyıllar Arasına Tarihlenen Duvar Resimlerinin Korunmasına Yönelik Yaklaşım ve Uygulamalar
Özet: Kapadokya bölgesindeki 9-13. yüzyıllar arasına tarihlenen duvar resimlerinin koruma-onarım süreci 1960’larda başlamış olup günümüzde de devam etmektedir. Yüzlerce yapıda duvar resimleri barındıran ve çok az sayıda gerçekleştirilen koruma-onarım çalışmaları içinden yedi tanesi değerlendirilmiştir. 1962-1695 yılları arasında gerçekleştirilen Gümüşler Manastırı duvar resimleri, 1972-80 ve 2011-(devam ediyor) arasında gerçekleştirilen Tokalı Kilise duvar resimleri, 1980-90 arasında gerçekleştirilen Karanlık Kilise duvar resimleri, 1997-2003 arasında gerçekleştirilen Elmalı Kilise duvar resimleri, 2007-2011 yılları arasında gerçekleştirilen Eski Andaval-Konstantin&Helena Kilise’si duvar resimleri, 2007-2013 yılları arasında gerçekleştirilen Kırk Martirler Kilise’si duvar resimleri ve son olarak 2014-2016 yılları arasında gerçekleştirilen Üzümlü Kilise duvar resimlerinin koruma-onarım çalışmaları incelenmiş ve değerlendirilmiştir. Kapadokya bölgesinde gerçekleştirilen duvar resimlerinin korunması ve onarılması çalışmalarında yapılan uygulamalarda birbirinden farklı yöntemler benimsenmiş ancak bunların olumlu/olumsuz sonuçlarına ait herhangi bir değerlendirme yapılmamıştır. Bu nedenle çalışmanın amacı doğrultusunda Kapadokya bölgesinde gerçekleştirilmiş olan duvar resmi koruma-onarım çalışmaları incelenmiş, koruma-onarım konusunun ele alınış biçimleri arasındaki farklılıklar ve zaman içinde değişim gösteren koruma yaklaşımları ortaya konulmaya çalışılmıştır.
Yazar isimleri: ['Uğur YALÇINKAYA']
Yayın Yılı: 31 Aralık 2021
Dergi ismi: MESOS Disiplinlerarası Ortaçağ Çalışmaları Dergisi
Yayın sayfa url: https://dergipark.org.tr/tr/pub/mesos/issue/67748/907679
Yayın pdf linki: https://dergipark.org.tr/tr/download/article-file/1677117
