Makale Başlığı: Pandemi Döneminde Bir İç Hastalıkları Kliniğinde Yatan Hastaların Değerlendirilmesi
Özet: Çalışmamızda pandeminin üçüncü dalgası sırasında bir şehir hastanesinin dahiliye kliniğine yatırılan hastaların demografik verileri, yatış nedenleri, yatış süreleri ve sağkalım oranlarının değerlendirilmesini amaçladık. Araştırmamız retrospektif tipte, tanımlayıcı bir çalışma olup, kesitsel olarak 01.10.2021 ve 31.12.2021 tarihleri arasında iç hastalıkları kliniğine yatan hastaları kapsamaktadır. Kliniğimizde yatan 262 hastanın dosyası incelenip çalışmaya dahil edilmiştir. Hastaların yaş, cinsiyet, klinik tanıları, hastanede yatış süresi, komorbid hastalık durumu, COVID-19 hastalığı durumu ve aşı bağışıklığı bilgileri kaydedildi. 262 hasta çalışmaya alındı. Hastaların yaş ortalaması 63.3±6.3 ve 65 yaş üzeri hasta sayısı 149 (57%) idi. Hastaların kadın erkek sayısı eşitti (131/131). Yatış tanılarına eşlik eden hastalıklarda en sık hipertansiyon görülmekte iken bunu sırasıyla, diabetes mellitus, iskemik kalp hastalığı, kronik böbrek hastalığı, maligniteler ve kronik karaciğer hastalığı izlemekteydi. En sık üst gastrointestinal sistem kanaması nedeniyle yatış yapıldı. Bunu sırasıyla anemi tetkik ve malignite tarama hastaları izledi. En az olarak metil alkol intoksikasyonu bir hasta olarak takip edildi. COVID-19 hastalığı geçirme oranı 18,7% ve aşı yaptırma oranımız %92 olarak saptandı. İç hastalıkları kliniklerinin önemi pandemi döneminde bir kez daha ön plana çıkmıştır. Özellikle hastalarının akut sorunları, kronik hastalıklarının yönetimi ve tanı almamış durumların ileri incelenmesi gibi geniş yelpazede hastalık durumları ile uğraşmaktadır. Genel yaklaşımın çok önemli olduğu; bütüncül, multisistemik ve analitik düşünce tarzıyla en kısa sürede diğer bölümlerle koordine çalışıp en verimli sonucu almayı hedeflemelidir.
Yazar isimleri: ['Arzu Cennet IŞIK', 'Sena YAZICI-ALCAN', 'Mehmet Emirhan IŞIK', 'Özcan KESKİN']
Yayın Yılı: 30 Haziran 2022
Dergi ismi: DÜSTAD Dünya Sağlık ve Tabiat Bilimleri Dergisi
Yayın sayfa url: https://dergipark.org.tr/tr/pub/dustad/issue/70848/1103132
Yayın pdf linki: https://dergipark.org.tr/tr/download/article-file/2372968
