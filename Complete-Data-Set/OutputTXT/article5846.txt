Makale Başlığı: KÖKBOYA, CEHRİ, ÇİVİT OTU, FINDIKKABUĞU BİTKİLERİNDEN ELDE EDİLEN BOYAR MADDELERLE ALACA VE ŞİLE BEZİNİN BOYANMASI VE HASLIK DÜZEYLERİNİN TESPİTİ
Özet: Tarihsel sürecin başlangıcından itibaren insanoğlu, öncelikle olumsuz hava şartlarından kendisini korunmak için vücudunu örtme ihtiyacı hissetmiştir. Bu amaçla çevresinde bulunan bitki liflerinden ve hayvan postlarından yararlanmıştır. Tekstilin bulunup kullanılmaya başlamasıyla birlikte böcekler ve bitkilerde boya ve hammadde kaynağı olmuştur Doğal boyacılığın ilk hammaddesi, doğada bulunan maden çeşitleri  ile yaşadıkları çevrede bulunan bitkilerdir. İlk çağlarda başlayan doğal boyamacılık 1856 yılında William Henry Perkin tarafından ilk sentetik boyarmaddenin bulunuşuna kadar devam etmiştir. 19. yüzyılın ikinci yarısında bir yandan yeni boyarmaddeler bulunurken öte yandan bitkilerdeki boyar maddelerin sentezi gerçekleşmiştir. Kimyasal boyarmaddelerin kanserojen etkilerinin artması, çevre kirliliğine neden olması gibi pek çok olumsuz faktörlerinden dolayı doğal boyar maddeler ekolojik yapıları nedeniyle çevre, sağlık ve ekonomi bakımından öneme sahip olmuştur. Bu neden doğal boyacılığın canlanmasını sağlamıştır.Bu çalışmada bitkisel, doğal ve kök boya olarak bilinen  bitkisel boya yapımında kullanılan cehri, çivit otu, fındıkkabuğuyla  boyanmış geleneksel Anadolu dokumalarından  Alaca ve  Şile bezinin boyanarak  giysi tasarımı yapılmıştır.Boyanmış olan kumaşlardan yeni gömlekler tasarlanarak üç kadın ve iki erkek  giysi tasarlanmıştır.
Yazar isimleri: ['Hacer Nurgül BEGİÇ']
Yayın Yılı: 25 Ağustos 2022
Dergi ismi: Folklor Akademi Dergisi
Yayın sayfa url: https://dergipark.org.tr/tr/pub/folklor/issue/72308/1135875
Yayın pdf linki: https://dergipark.org.tr/tr/download/article-file/2507494
