Makale Başlığı: BM Sürdürülebilir Kalkınma Amaçları Çerçevesinde, Edirne Belediyesi ve Edirne İl Özel İdaresi 2015-2019 ve 2020-2024 Stratejik Planlarının Değerlendirilmesi
Özet: Bütüncül bir yaklaşımla ortaya atılan sürdürülebilir kalkınma kavramı sağlıktan, yoksulluğun önlenmesine, ekosistemlerin korunmasından, cinsiyetler arası eşitliğe uzanan birçok konuyu içermektedir. Birleşmiş Milletler (BM) öncülüğünde belirlenen ve 2030 yılına kadar ulaşılması beklenen Sürdürülebilir Kalkınma Amaçları (SKA), Dünya ülkelerince ulusal amaçların belirlenmesi ve bu doğrultuda eyleme geçilmesinin dayanağını oluşturmaktadır. Toplam 17 maddeden oluşan SKA’ya ulaşmada, nüfusu elli bin ve bir milyon arasında olan ve aracı şehir olarak adlandırılan kentlere önemli rol biçilmiştir. Bu doğrultuda yerel yönetimlerin ulusal öncelikler yanında küresel hedefleri de gözeterek stratejik planlarını hazırlanması ve uygulaması önemlidir. Bu çalışma ile Edirne Belediyesi ve Edirne İl Özel İdaresinin 2015-2019 ve 2020-2023 Stratejik Planlarının SKA çerçevesinde karşılaştırılması ve değerlendirilmesi amaçlanmıştır. Değerlendirme sonucunda; Edirne Belediyesi ve Edirne İl Özel İdaresi Stratejik Planlarının SKA bağlamında 2020-2024 planlarının, önceki dönem planlarına göre daha kapsayıcı olduğu belirlenmiştir. Bununla birlikte Edirne Belediyesi, Edirne İl Özel İdaresine göre SKA’ya daha çok katkı sunacak içerikte bir Stratejik Plan hazırlamıştır. Alan yazında belediyelerin ve il özel idarelerinin Stratejik Planlarını SKA bağlamında inceleyen kısıtlı sayıda araştırma vardır. Bu araştırma ayrıca alan yazına ve yerel yönetimlerce SKA’ların Stratejik Planlara entegre edilebilmesine katkı sunabilir.
Yazar isimleri: ['Emine AYDIN ÖZGÜR']
Yayın Yılı: 31 Temmuz 2022
Dergi ismi: Kalite ve Strateji Yönetimi Dergisi
Yayın sayfa url: https://dergipark.org.tr/tr/pub/ksydergi/issue/71458/1101069
Yayın pdf linki: https://dergipark.org.tr/tr/download/article-file/2364554
