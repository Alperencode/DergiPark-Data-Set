Makale Başlığı: Tip 2 Diyabet Karar Mekanizmasında Tepki Dinamiğini Değiştirir
Özet: Amaç: Değişen yaşam ve beslenme alışkanlıkları sebebiyle diabetes mellitus dünyada her geçen gün insidansı artan önemli kronikhastalıklardandır. Diyabetin serebrovasküler etkilerinin yanı sıra kognitif fonksiyonlar üzerine etkisinin olduğunu bildiren çalışmalarbulunmaktadır. Bu çalışmada tip 2 diabetes mellitus (T2DM) hastalarında işitsel uyaranlar eşliğinde kognitif etkileri denetlemeyiamaçladık.Gereç ve Yöntemler: Bu çalışma T2DM teşhisi almış ileri yaş bireyler ile benzer yaşlarda kontrol grubundan oluşan toplam 58 katılımcı ilegerçekleştirildi. Çalışmaya dahil olan bireylerden açlık kan şekeri ölçümünün ardından elektroensefalografi (EEG) ve elektrookülografikaydı alınırken eş zamanlı olarak Simon paradigması uygulandı. Alınan EEG kayıtlarından olayla ilişkili potansiyeller (OİP) elde edildi.Kontrol ve T2DM grupları arasındaki değişkenleri karşılaştırmak için bağımsız örneklem t testi kullanıldı.Bulgular: Uyumsuz sunulan uyaran cevapları, uyumlu uyaran cevaplarına göre ölçülen tüm parametrelerde arttı. Bu artış yönelim etkisiolarak kabul edildi. Tüm test koşullarında kontrol grubuna göre T2DM grubu reaksiyon süresi arttı. T2DM grubunda OİP; N1, P2, P3genlikleri tekil olarak ve tepeden tepeye ölçümlerinde tüm deney koşullarında azaldı. Kontrol grubuna göre T2DM grubunda P3 latansıartış gösterdi.Sonuç: Davranış ve elektrofizyolojik bulgularda T2DM hasta grubu bilişsel fonksiyon bakımından kontrol grubuna göre düşük performansgöstermiştir. Bu azalış beyin sapı ve beyaz cevherin T2DM’den etkilendiğine işaret etti. Bununla birlikte OİP defleksiyonlarındakideğişim karar mekanizmasında tepki rekabetini etkilediğini gösterdi.
Yazar isimleri: ['Mehmet ALKANAT', 'Hafize ÖZDEMİR ALKANAT']
Yayın Yılı: 31 Ağustos 2022
Dergi ismi: Türkiye Diyabet ve Obezite Dergisi
Yayın sayfa url: https://dergipark.org.tr/tr/pub/tudod/issue/72430/1087027
Yayın pdf linki: https://dergipark.org.tr/tr/download/article-file/2306431
