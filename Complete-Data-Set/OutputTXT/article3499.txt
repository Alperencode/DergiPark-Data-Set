Makale Başlığı: Paroksetin ile ilişkili ekimoza farklı bir yaklaşım
Özet: Seçici serotonin gerialım inhibitörleri (SSGİ) sıklıkla reçete edilen ve başlıca depresyon ve anksiyete bozukluklarının tedavisinde kullanılan ilaçlardır. SSGİ ilaçlar serotonin taşıyıcısını inhibe ederek trombositlerdeki serotinin düzeylerinde azalmaya yol açarlar. SSGİ ilaçlar başta paroksetin olmak üzere anormal kanamalarla ilişkilendirilmiştir. Yazıda genç, sağlıklı olup,  paroksetin 20 mg/gün kullanımı sonrası spontan ekimoz gelişen, tedavisine paroksetinle devam edilen ve takiplerinde ekimotik lezyonların azalarak geçtiği gözlenen bir olgu sunulmuştur. SSGİ ilaçlarla ilişkili kanama gelişmesi durumunda;  belirtiler hafif ve koagülasyon testleri normalse, tedaviye aynı ilaçla devam etmenin de bir seçenek olabileceği akılda tutulmalıdır. Bu konuda geniş ölçekli izlem çalışmalarına ihtiyaç vardır.
Yazar isimleri: ['Necla KESKİN']
Yayın Yılı: 30 Eylül 2022
Dergi ismi: Cukurova Medical Journal
Yayın sayfa url: https://dergipark.org.tr/tr/pub/cumj/issue/72549/1125732
Yayın pdf linki: https://dergipark.org.tr/tr/download/article-file/2465365
