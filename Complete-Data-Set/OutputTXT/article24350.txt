Makale Başlığı: TÜRKİYE’NİN ENERJİ GÜVENLİĞİ BAĞLAMINDA DOĞU AKDENİZ’DE ENERJİ REKABETİ
Özet: Dünyada yaşanan hızlı nüfus artışına ve teknolojik gelişmelere paralel olarak enerji ihtiyacı da bir artış göstermektedir. Buna bağlı olarak da mevcut olan veya olası varlığı düşünülen enerji kaynaklarına olan ilginin artması, devletler arası bir rekabeti ortaya çıkarmıştır.  Diğer taraftan enerji kaynaklarının tüketim pazarlarına ulaşımında çoğunlukla deniz yolu tercih edilmektedir. Bu çerçevede Doğu Akdeniz tarihten bu yana dünya ticaretinin önemli güzergâhlardan birisi olmuştur. Dünyanın hidrokarbon zengini bölgelerinde çıkarılan enerjinin tüketici bölgelere ulaştırılmasındaki rolü Doğu Akdeniz’in önemini daha da artırmaktadır. Tüm bunların yanı sıra son yıllarda Doğu Akdeniz’de keşfedilen doğal gaz rezervleri, Doğu Akdeniz’in hem bölge devletleri hem de küresel güçlerin mücadele içerisinde olduğu bir rekabet sahasına dönüşmesini beraberinde getirmiştir. Bulunduğu coğrafi konumun avantajı ile enerji merkezi olma stratejisini, enerji politikasının temeline oturtan Türkiye hem enerji güvenliğinin hem de dışa bağımlılığın azaltılmasının bir gereği olarak Doğu Akdeniz’deki bu küresel rekabet içerisinde yer almaktadır. Bu çalışma Doğu Akdeniz’in stratejik önemi ve keşfedilen sahalar üzerinden bölgedeki küresel rekabeti ve Türkiye’nin enerji güvenliğinin analiz edilmesini amaçlamaktadır.
Yazar isimleri: []
Yayın Yılı: 31 Mayıs 2020
Dergi ismi: Akademik Bakış Uluslararası Hakemli Sosyal Bilimler Dergisi
Yayın sayfa url: https://dergipark.org.tr/tr/pub/abuhsbd/issue/54664/745970
Yayın pdf linki: https://dergipark.org.tr/tr/download/article-file/1128653
