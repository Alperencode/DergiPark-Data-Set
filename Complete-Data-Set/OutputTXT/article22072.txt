Makale Başlığı: SÜRDÜRÜLEBİLİR TÜKETİM KAVRAMI ÜZERİNE BİBLİYOMETRİK BİR ÇALIŞMA
Özet: Sürdürülebilirlik, insanların kendi gereksinimlerini giderirken çevrenin korunmasını sağlayabilmeleri ve sonraki kuşaklara ihtiyaçlarını giderebilmeleri adına doğal kaynakları aktarabilmelerini ifade etmektedir (Collin, 2004: 265). Amerikalılar’a atfen söylenen cümlede ki gibi: “Dünyayı atalarımızdan miras almadık, çocuklarımızdan emanet aldık” sözü sorumluluğun ciddiyetini anlatmak için oldukça önemlidir (Worldwatch Enstitüsü, 2014: 6). ). Sürdürülebilirlik konusunun günümüze bakan önemli bir boyutu  sürdürülebilir tüketimdir. Sürdürülebilir tüketim kişilerin gereksinimlerini, adaleti, hayat kalitesini, tüketicilerin sağlığını kapsayan bir düşünceyi ifade etmektedir (Mont ve Plepys, 2008: 532).Bu çalışmada sürdürülebilir tüketim konusunda son beş yıl içerisinde ele alınan çalışmaların bibliyometrik analiz çerçevesinde incelenmesi amaçlanmıştır. Bu amaç doğrultusunda öncelikle literatür çalışması yapılarak konu hakkında literatüre geçen önemli bilgiler sunulmuştur. Literatür taramasının ardından analiz kısmına geçildiğinde öncelikle, Scopus veri tabanından 2017-2022 (2022 yılı ocak ve şubat) yılları arasında ilgili konuya yönelik yapılan çalışmalar taratılarak veriler elde edilmiştir. Elde edilen verilerin, R programı (Biblioshiny) ile analizi sağlanmıştır. Scopus veri tabanından toplamda 1341 veri elde edilmiştir. Bu verilerin analizi sonucu elde edilen bilgilere göre; sürdürülebilir tüketim konusunda yapılan çalışmaların kararketiristiklerine yönelik genel bir bilgilendirme yapılmıştır.
Yazar isimleri: ['Yagmur EREN', 'Halil İbrahim ŞENGÜN']
Yayın Yılı: 24 Temmuz 2022
Dergi ismi: Van Yüzüncü Yıl Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/vanyyuiibfd/issue/71321/1119873
Yayın pdf linki: https://dergipark.org.tr/tr/download/article-file/2441398
