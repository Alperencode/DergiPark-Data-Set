Makale Başlığı: REDİF BAĞLAMINDA NEDİM DİVANI ÜZERİNE BİR İNCELEME
Özet: Klasik Türk edebiyatı; altı asır boyunca edebiyat, sanat ve kültür iklimimizde derin etkiler bırakmış, zengin kaynaklara sahip köklü bir edebiyattır. Bu dönemde çok geniş bir coğrafyaya yayılan edebiyatımız, en verimli ve en saygın çağlarını yine bu dönemde yaşamıştır. 18. yüzyıl da, Osmanlı saray ve toplum hayatının her açıdan renkli, eğlencesi bol ve gösterişlerin en yoğun olduğu zirve dönemlerin başında gelir. Bu dönemde resim, nakış, minyatür, şiir ve edebiyat gibi alanlarda Nedîm, Levnî, Seyyid Vehbî, Râşid Efendi gibi büyük ustalar yetişmiştir. 	Şiir ve edebiyat alanında Lale Devri’nin zevk ve eğlence rüzgârını arkasına alan Nedîm, şiirlerindeki ustalık ve getirdiği birçok yenilikle Dîvân şiirini adeta yeniden ihyâ ederek 18. asır Klasik Türk edebiyatına damgasını vurmuştur. Bu çalışmada, en büyük şairlerinden biri olarak kabul edilen usta şair Nedîm’in tek eseri olan “Nedîm Dîvânı”, ahenk unsurları açısından “redif” bağlamında incelenmiştir. 	Bu çalışma giriş ve redif bölümünden oluşmaktadır. Girişte redif hakkında bilgi verilmiş ve “Nedîm Dîvânı” tanıtılmıştır. Redif bölümde divan taraması yapılmış, nazım şekilleri üzerinde rediflerin tespiti yapılmış, bunlar tablolar ile gösterilmiştir. Sonuç kısmında ise redif bölümünde elde edilen tespitler üzerinde genel bir değerlendirme yapılmıştır. Çalışmaya kaynaklık eden eserler kaynakçada belirtilmiştir.
Yazar isimleri: ['Mehmet Sadık ÖZKAN']
Yayın Yılı: 30 Haziran 2022
Dergi ismi: International Journal of Filologia
Yayın sayfa url: https://dergipark.org.tr/tr/pub/ijof/issue/70483/1035768
Yayın pdf linki: https://dergipark.org.tr/tr/download/article-file/2128806
