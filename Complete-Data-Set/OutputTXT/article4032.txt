Makale Başlığı: Diyarbakır Yöresinde İshalli Buzağılarda Cryptosporidium spp. Yaygınlığı ve Moleküler Karakterizasyonu
Özet: Bu çalışma insan ve birçok evcil hayvanda ishale neden olan Cryptosporidium’un Diyarbakır ve çevresinde ishalli buzağılarda yaygınlığının ve türlerinin belirlenmesi amacıyla yürütülmüştür. Cryptosporidiosis yaygınlığını belirlemek için bölgede bir aylığa kadar olan ishalli 64 buzağıdan dışkı örnekleri alınmıştır. Alınan örnekler ookist varlığı yönünden direkt immünfloresan antikor tekniği kullanılarak incelenmiştir. Cryptosporidium spp. ookistleri 64 örneğin 36 'sında (%56,25) tespit edilmiştir. Mikroskobik olarak Cryptosporidium spp. ookistlerinin tespit edildiği pozitif bütün örneklerden SSU rRNA lokusunun PCR ürünleri elde edilmiş ve iki Cryptosporidium türü tanımlanmıştır. Tanımlanan C. parvum (36/32, %88.9) baskın tür olarak belirlenirken, C. ryanae (36/4, %11.1) tanımlanan diğer türdür.  Bu çalışmanın sonucunda Diyarbakır ve çevresinde ishalli buzağılarda cryptosporidiosisin önemi ve yine ishalli buzağılarda potansiyel zoonotik öneme sahip olan C. parvum türüne yüksek oranda rastlanılmasıyla buzağıların diğer hayvan ve insanlar için bulaş kaynağı olabileceği ortaya konulmuştur.
Yazar isimleri: ['Duygu Neval SAYIN İPEK']
Yayın Yılı: 30 Haziran 2022
Dergi ismi: Dicle Üniversitesi Veteriner Fakültesi Dergisi
Yayın sayfa url: https://dergipark.org.tr/tr/pub/duvetfd/issue/70834/1033855
Yayın pdf linki: https://dergipark.org.tr/tr/download/article-file/2120767
