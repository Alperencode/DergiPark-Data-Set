Makale Başlığı: AKIŞ DENEYİMİ: İŞYERİ BAĞLAMINDA BİR İNCELEME
Özet: Akış deneyimi, bireylerin algıladıkları zorluk derecesi ile sahip oldukları becerilerin dengede olduğu bir faaliyeti, yoğun bir konsantrasyon altında ve derin bir zevkle gerçekleştirdikleri ve kişi için zaman akışının bozulduğu bir deneyimdir. Bu çalışmanın amacı, pozitif psikoloji alanında sıklıkla çalışılan bireysel akış deneyimi kavramını işyeri ortamında ele alarak, işyerinde daha mutlu, daha neşeli ve daha verimli çalışma ortamının oluşturulması için bir bakış açısı sunmaktır. Bu bağlamda ‘işyeri akışı’nın tanımı yapılarak, akışı tanımlamaya çalışan temel akış modelleri ele alınmıştır. Bireysel akışı kapsayan ancak bireysel akıştan farklı olarak paylaşılan bazı özelliklere sahip olan işyeri akışının temel özellikleri ve günümüze dek yoğun biçimde bireysel olarak ele alınmış akış kavramının, grup akışına uyarlanması sürecinde gerçekleştirilmiş çalışmalar üzerinde durulmuştur. Çalışma, her geçen gün daha da karmaşıklaşan çalışma ortamlarında çalışanların iş akışlarının sağlanması ve çalışandan maksimum verimin sağlanması adına önemli bir katkı sunmaktadır.
Yazar isimleri: ['Serpil KÖSE YÜRÜK', 'Tahsin AKÇAKANAT', 'Eylem BAYRAKÇI']
Yayın Yılı: 29 Eylül 2022
Dergi ismi: Türkiye Mesleki ve Sosyal Bilimler Dergisi
Yayın sayfa url: https://dergipark.org.tr/tr/pub/jovosst/issue/72805/1133385
Yayın pdf linki: https://dergipark.org.tr/tr/download/article-file/2497349
