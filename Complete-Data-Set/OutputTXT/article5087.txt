Makale Başlığı: TikTok Uygulamasının Kullanımlar ve Doyumlar Yaklaşımı, Kullanıcı Deneyimi ve Eğlence Kültürü Ekseninde İncelenmesi
Özet: 21. yüzyılda gelişen teknolojinin getirdiği yeniliklerle birlikte kültür, eğlence ve iletişim alanlarında da değişimler yaşanmıştır. Bu yenilikler sayesinde medya bireylere ulaşma imkânına kavuşmuştur. Covid 19 pandemisi sırasındaki kısıtlamalar sonucunda bireylerin evde eğlendiği ve boş zamanlarını değerlendirdiği ortamların başında sosyal medya uygulamaları gelmektedir. TikTok, içeriği bakımından diğer sosyal medya uygulamalarından farklılık göstermektedir. Geleneksel medyada yer alamayan izleyiciler, TikTok videoları aracılığıyla sadece doğal hallerinde eğlenme fırsatı bulmakla kalmıyor, aynı zamanda çektikleri kısa videolarla fenomen olma fırsatına da sahip oluyorlar. Günümüzde milyonlarca takipçisi olan kullanıcılar bu uygulama sayesinde deneyim kazanmakta ve gelir elde etmektedir. Herhangi bir bireyin bu şekilde TikTok uygulamasında paylaştığı bir video ile 15 saniye boyunca tanınması mümkün olmaktadır. Bu beğenilebilme ihtimali adına bireyler ürettikleri videolarda tüm yaratıcılıklarıyla kendilerini kanıtlamaya çalışmaktadırlar. Mevcut çalışmada, amaçlı örnekleme yöntemiyle evren olarak TikTok ana ekranına rastgele gelen 1000 içerik ve en fazla takipçisi olan 10 TikTok hesabı seçilmiştir. Elde edilen veriler, nitel içerik analizi yöntemiyle eğlence kültürü ve kullanıcı deneyimi açısından kullanımlar ve doyumlar yaklaşımı bağlamında değerlendirilmiştir. TikTok uygulaması, kullanıcı deneyimi açısından da yapısal olarak incelendi. Çalışmanın amacı, 2021 yılında en popüler alan adı “google”'lı dahi geride bırakan TikTok uygulamasının içeriklerinin eğlence kültürü ve kullanıcı deneyimleri açısından ilişkisini ortaya çıkarmaktır. Araştırma sonucunda TikTok uygulamasının yoğun olarak şiddet, cinsellik ve aşağılama gibi olumsuz içerikleri barındırdığı belirlendi. Ayrıca dijital kültürün izlerini taşıyan TikTok uygulamasının içeriklerinde kullanıcıların eğlence içeriği ürettiği tespit edildi.
Yazar isimleri: ['Yasin SÖĞÜT', 'Alpaslan ÖNGEL']
Yayın Yılı: 22 Temmuz 2022
Dergi ismi: Erciyes İletişim Dergisi
Yayın sayfa url: https://dergipark.org.tr/tr/pub/erciyesiletisim/issue/71307/1030922
Yayın pdf linki: https://dergipark.org.tr/tr/download/article-file/2109198
