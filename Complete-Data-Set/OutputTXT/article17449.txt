Makale Başlığı: Toksik kadavralardan, biyolojik güvenli örneklere plastinasyonun veteriner anatomideki kısa tarihçesi
Özet: Veteriner anatomi eğitimi, 1762 yılında Lyon’da ilk veteriner okulunun kurulması ile başladı. O dönemlerde anatomi öğretimi için organların sergilenmesi ve görülmesi amacıyla oldukça sınırlı yöntemler ve teknikler bulunmaktaydı. Yıllar içerisinde, veteriner hekimliği öğrencileri ve anatomistler için vazgeçilmez olan birçok yöntem teknik ve ekipman geliştirildi. Kadavralar gibi formalin ile hazırlanmış eğitim materyalleri çok uzun zaman kullanıldı. Dünyanın farklı yerlerinde kadavraların muhafaza edilmesi yerine çeşitli öğretim materyalleri de kullanılmaktadır. Bu alternatif teknikler bile, tıp ve veteriner hekimlik bilimlerindeki mesleki zorluklarla başetme konusunda çok umut vaad etmiyordu. 1977'de Dr. Gunther von Hagens; biyolojik materyallerin korunması için plastinasyon adı verilen özel bir yöntem geliştirdi. Plastinasyon sürecinde, biyolojik dokulardaki vücut sıvıları ve lipidlerin, epoksi silikon ve polyester polimerler ile değiştirmesi sağlanmaktadır. Plastine edilmiş örnekler, formalinle tespit edilmiş numunelere göre mükemmel bir alternative olarak görülmektedir. Plastinasyon, sadece öğretim ve araştırma için üç boyutlu ve kesit örnekler değil, aynı zamanda öğrenciler için dayanıklı, temiz, toksik olmayan materyaller de sağlar. Plastinatların işlenmesi, taşınması ve depolanması da oldukça kolaydır. Plastinasyonda kullanılan başlıca üç yöntem; silikon, epoksi yöntemiyle kesitsel plastinasyon ve polyester yöntemiyle kesitsel plastinasyondur. Silikon plastinasyonu; kadavra, tüm vücut veya organ kesitleri için en uygun tekniktir. Diğer plastinasyon yöntemlerine göre veteriner anatomi öğretiminde yaygın olarak kullanılmaktadır. Opak beyin dilimlerinin üretiminde polyester polimer ile kesit plastinasyonu, şeffaf gövde veya organ dilimleri için de epoksi resinlerle kesit plastinasyonu kullanılabilmektedir. Anatomik örneklerin plastine edildikten sonra kullanılması; hem teorik hem de uygulamalı dersler için oldukça verimli olabilmektedir.
Yazar isimleri: ['Hasen Awel YUNUS', 'Okan EKİM', 'Caner BAKICI', 'Ahmet ÇAKIR']
Yayın Yılı: 15 Haziran 2022
Dergi ismi: Veteriner Hekimler Derneği Dergisi
Yayın sayfa url: https://dergipark.org.tr/tr/pub/vetheder/issue/70256/998978
Yayın pdf linki: https://dergipark.org.tr/tr/download/article-file/1988053
