Makale Başlığı: Diasporalar ve Değişen Kalkınma Politikaları: Türk Diasporası Örneği
Özet: Suriye İç Savaşı ile dünyanın kadim sorunu yeniden gündeme geldi: Göçmenler. Kavramsal kargaşanın da etkisiyle göçmen, sığınmacı, mülteci birbiri yerine kullanıladursun, sorun ve soruna yönelik çözüm önerileri farklı perspektifler üzerinden tartışmaya açıldı. Göçmenler konusu ile Avrupa eski defterlerini tekrar açtı ve konu diasporalar ekseninde tartışılmaya başladı. Makalenin ana eksenini oluşturan diasporalar bahsi bu noktada önem kazanmaktadır. Türk Diasporası örneği üzerinden ele alınacak makalede konu; değişen bir paradigma ile tartışılacak: Kalkınma Politikaları.Türk Diasporası denildiğinde akla ilk olarak şüphesiz Almanya’ya göç eden Türk İşçiler geliyorlar. Almanya’nın İkinci Dünya Savaşı sonrasında kalkınma hamlesi olarak kullandığı göçmenler, kısa zamanda istenmeyen misafirlere dönüşmüş ve Almanya göç trenini tek taraflı durdurmuştu. Özellikle küreselleşme ile birlikte değişen beklenti ve algılar ekonomi alanında da kendisini hissettirmiş, kalkınma politikaları köklü değişikliklere uğramıştır. Makalenin değişim paradigmasını oluşturan “kalkınma politikaları” bu nedenle seçildi ve Türk Diasporasının geçmişte dünya ekonomisine sunmuş olduğu katkı günümüzde hangi yönde gelişim gösterdi bu noktayı irdelemeyi amaç edindi. Literatürdeki değişen kalkınma politikaları kapsamında eksikliği gidermeyi amaçlayan makalede özellikle Türkçe yayınlarda yeterli akademik tanıtım imkanı bulamayan iki kurum incelenecek ve makalede, özellikle Türk İşbirliği ve Kalkınma Ajansı (TİKA) ile Yurtdışı Türkler ve Akraba Topluluklar Başkanlığı (YTB)’nin Türk Diasporası adına yaptıkları çalışmalar tartışılacaktır.
Yazar isimleri: ['Furkan DÜZENLİ']
Yayın Yılı: 4 Ağustos 2022
Dergi ismi: Middle East Journal of Refugee Studies
Yayın sayfa url: https://dergipark.org.tr/tr/pub/mejrs/issue/72269/1125136
Yayın pdf linki: https://dergipark.org.tr/tr/download/article-file/2463033
