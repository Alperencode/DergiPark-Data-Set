Makale Başlığı: Amatör Sporcuların Yeni Tip Koronavirüse (Covid-19) Yakalanma Kaygılarının İncelenmesi (Çanakkale İli Örneği)
Özet: Bu çalışma amatör sporcuların yeni tip koronavirüse (COVID-19) yakalanma kaygı durumlarının incelenmesi amacıyla yapılmıştır. Araştırmaya, amatör düzeyde aktif olarak spor yapan 415 sporcu gönüllü olarak katılmıştır. Sporcuların kaygı durumlarını ölçmek için Demir, Cicioğlu ve İlhan (2020) tarafından geliştirilen 16 madde ve 2 faktörden oluşan ‘Sporcuların Yeni Tip Korona virüse (Covid-19) Yakalanma Kaygısı Ölçeği (SYTKYKÖ)’ kullanılmıştır. Elde edilen verilerin analizi SPSS 20 paket programında değerlendirilmiştir. Araştırmaya katılan sporcuların 229’u takım sporları,186 sporcu ise  bireysel sporlar yapmaktadır. Araştırmaya katılan sporcuların %10.1 ’i koronavirüse yakalandığını belirtmiştir. %89.9 ‘u ise koronavirüse yakalanmadığını belirtmiştir. Araştırmaya katılan sporcuların %7.5’i kronik rahatsızlığı olduğunu belirtmiştir. %92.5 ‘i ise kronik rahatsızlığı olmadığını belirtmiştir. Araştırmaya katılan sporcuların %86.5 sosyal medyadan covid-19 haber takibi yaptığını belirtmiştir. %13.5 ‘inin ise sosyal medyadan covid-19 haber takibi yapmadığını belirtmiştir. Araştırmaya katılan sporcuların %63.4’ü evde egzersiz yaptığını belirtmiştir. %36.6 ‘sının ise evde egzersiz yapmadığını belirtmiştir. Takım ve bireysel sporlara göre bireysel kaygı ve sosyalleşme kaygı alt boyutunda p<0.05 düzeyinde anlamlı farklılık bulunmuştur. Evde spor yapma değişkenine göre sosyalleşme kaygı alt boyutunda p<0.05 düzeyinde anlamlı farklılık bulunmuştur.
Yazar isimleri: ['Hilal Necla CİHANGİR', 'Can ÖZGİDER', 'Fatih OLCAŞ', 'Emre GÜNEŞLİ']
Yayın Yılı: 31 Ekim 2022
Dergi ismi: Çanakkale Onsekiz Mart Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/comusbd/issue/72541/1164467
Yayın pdf linki: https://dergipark.org.tr/tr/download/article-file/2606020
