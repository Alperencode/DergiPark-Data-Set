Makale Başlığı: DİFFÜZPARANKİMAL AKCİĞER HASTALIĞINI TAKLİT EDEN ADENOKARSİNOM OLGUSU
Özet: Adenokarsinom tüm akciğer kanserlerinin yaklaşık  yarısını oluşturan, küçük hücreli dışı akciğer kanserinin  de majör histopatolojik alt tipidir. 59  yaşında erkek hasta ilerleyici dispne ve nonproduktif  öksürük şikâyetiyle başvurdu. Hasta  sigara kullanmamış ve fizik muayenesi normal idi.  Akciğer röntgeninde iki taraflı nodüler opasiteler ve  akciğer tomografisinde multiple nekrobiyotik  nodüller izlendi. Diffüz parankimal akciğer hastalığı  veya pulmoner enfeksiyon şüphesi ile  hastaya bronkoskopi yapıldı. Transbronşiyal biyopsi  sonucu papiller adenokarsinom olarak geldi.  Hasta klinik olarak evre 4 olduğu için kemoterapi  uygulandı. Adenokarsinom alt tipleri nadir durumlarda  atipik radyolojik ve klinik seyir gösterebilir.  Akciğer adenokarsinomu radyolojik olarak buzlu  cam dansitesi ve multiple nekrobiyotik nodüller  şeklinde görülebilir.
Yazar isimleri: []
Yayın Yılı: 1 Aralık 2017
Dergi ismi: İzmir Göğüs Hastanesi Dergisi
Yayın sayfa url: https://dergipark.org.tr/tr/pub/ighd/issue/43153/523364
Yayın pdf linki: https://dergipark.org.tr/tr/download/article-file/643240
