Makale Başlığı: Safahat’ta Vahdet Hâkimiyet İlişkisi Bağlamında Aydın Halk ve Milli Beka
Özet: Şeyh Muhammed Abduh’un düşüncelerinden etkilenen Mehmed Âkif Ersoy, onun Vahdet ve Hâkimiyet, başlıklı makalesini tercüme eder. Bu makalede Abduh, vahdeti yani ilahi birlik anlayışını özümseyip yaşama geçiren milletlerin, milli bekasını garanti altına aldığını vurgular. Vahdet, siyasi toparlayıcılığıyla aydın-halk birlikteliğini sağlamakla, milletlerin yaşamında güçlenmeyi, yayılmayı netice veren bir hâkimiyet sürecine neden olur; aksi durumdaysa milletlerin vahdetten uzaklaşmasıyla, aydın halk uzaklaşmasına neden olarak, milletlerin; tefrika, nifak, bozulma ve dağılıp yok olmaya giden bir sürece girdiklerini belirtir. Safahat’ta tevhidin bozulmasını mektepli-halk ayrışmasına bağlayan Ersoy, mekteplilerin köylüden uzaklaştığını belirtir. O, halk-aydın ayrışmasını, bir çeşit mektepli-halk ayrışması olarak görür. Milletin mütefekkirlerini beyne, halkı da vücuda benzeten şair, ikisinin uyumundan yaşamda bir ahenk oluştuğunu belirtir. Ersoy, bu düşüncelerini Safahat’ta ayet ve hadislerle destekleyerek nazmeder. Çalışmada bu bağlamda vahdet ve hâkimiyet ilişkisinin Safahat’taki işlenişini incelenecektir.
Yazar isimleri: ['Mümin TOPCU']
Yayın Yılı: 26 Ekim 2022
Dergi ismi: Dumlupınar Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/dpusbe/issue/73190/1163598
Yayın pdf linki: https://dergipark.org.tr/tr/download/article-file/2602778
