Makale Başlığı: Anadolu Selçuklularının Birinci Haçlı Seferi'ni Durdurmadaki Rolleri
Özet: Anadolu Selçukluları, Haçlı Seferlerinin en önemlisi ve en büyüğü sayılan ve dalga dalga gelen Birinci Haçlı Seferi’ne karşı koyma noktasında önemli bir rol oynamış, Haçlı ordularına karşı koymak için büyük uğraşlar vermişlerdir. Sultan I.Kılıç Arslan Keşiş Pierre L'Ermite’nin ordusunu yenerek darmadağın etmiş olmakla birlikte Selçuklular, İznik’i kaybettikten sonra bu saldırıyı izleyen prenslerin saldırılarına karşı direnemeyerek geri çekilmek durumunda kalmıştır. Bunun nedeni ise Haçlı ordularının sayıca çok üstün olması ve Bizans’la kurmuş oldukları ittifak diye değerlendiriliyor. Ancak buna rağmen karamsarlığa düşüp teslim olmamışlardır. Eskişehir (Dorileon) Muharebesi’nde Haçlı ordularına göğüs germişlerdir. Dolayısıyla Selçuklular, Haçlı ordularının ilerleyişini durduramasalar da Haçlılara büyük kayıplar verdirmişlerdir. Anadolu Selçukluları, Haçlı saldırılarına güç kaybettirerek Anadolu’daki ilerleyişlerini yavaşlatmışlardır. Buna karşılık Haçlılar, Suriye’de Anadolu’da karşılaştıkları direnişe benzer direnişle karşılaşmamış, burada Kudüs’ü işgal ederek Haçlı kontlukları ve prensliklerini kurmayı başarmışlardır.
Yazar isimleri: ['Hüseyin ALİ']
Yayın Yılı: 30 Haziran 2022
Dergi ismi: Türkiye İlahiyat Araştırmaları Dergisi
Yayın sayfa url: https://dergipark.org.tr/tr/pub/tiad/issue/70484/1104659
Yayın pdf linki: https://dergipark.org.tr/tr/download/article-file/2378976
