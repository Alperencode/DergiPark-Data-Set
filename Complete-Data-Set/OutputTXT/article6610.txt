Makale Başlığı: Makroekonomik Değişkenlerin Kitle Fonlama Sistemlerinin Gelişimine Etkisi: AB Ülkeleri Üzerine Bir Uygulama
Özet: Alternatif finansman sistemlerinden biri olan kitle fonlama sistemi, yaşanan finansal krizlerin de etkisiyle, hızla gelişmekte ve geleneksel finansman yöntemleri ile rekabet edebilir bir seviyeye gelmektedir. Ancak, kitle fonlama sistemlerinin gelişim hızı ülkeler bazında değişmektedir. Çalışmanın amacı ülkeler arası farklılıkların söz konusu ülkelerin makroekonomik değişkenlerinden nasıl etkilendiğinin belirlenmesidir. Bu amaç doğrultusunda, kitle fonlama sistemlerinin (borç bazlı, pay bazlı ve toplam) işlem hacimleri AB ülkelerinde çoklu doğrusal regresyon modeli ile incelenmiştir. Çalışmada, borç bazlı kitle fonlama sisteminde etkili olan değişkenlerin yurtiçi tasarruflar, cari açık, belirsizlikten kaçınma endeksi ve banka-ATM sayısı olduğu bulgusuna ulaşılmıştır. Pay bazlı kitle fonlama ve toplam kitle fonlama sisteminde ise etkili olan değişkenlerin yurtiçi tasarruflar, ödenmemiş borçlar olduğu belirlenmiştir. Bu noktada, yurtiçi tasarrufların her üç modelde de en önemli değişken olduğu görülmektedir. Yurtiçi tasarrufların arttırılması ile ülkelerin sermaye birikiminin ve kitle fonlama sistemlerine olan talebin artması beklenmektedir. Ayrıca, ülkelerin kitle fonlama sistemlerini geliştirme amacını, makroekonomik verilerine göre kendilerine en uygun türdeki sistemle gerçekleştirebilecekleri düşünülmektedir.
Yazar isimleri: ['Burcu ZENGİN']
Yayın Yılı: 17 Ekim 2022
Dergi ismi: Gümüşhane Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/gumus/issue/73042/1148810
Yayın pdf linki: https://dergipark.org.tr/tr/download/article-file/2557646
