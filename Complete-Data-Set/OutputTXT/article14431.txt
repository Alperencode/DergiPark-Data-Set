Makale Başlığı: Seleukeia Sidera Antik Kentin’nden Olynthos Tipi Öğütme Taşları
Özet: Isparta İli, Atabey İlçesi’nde yer alan Seleukeia Sidera Antik Kenti’nde yürüttüğümüz çalışmalar sırasında iki adet Olynthos tipi öğütme taşı ele geçmiştir. Kentte daha önceki yıllarda yapılan çalışmalarda şarap presleri, demir cürufları ve cevher zenginleştirme havan taşları, kemik atölyeleri daha önce yayınlanmıştır. Bu veriler özellikle MS 4. – 6. yüzyıllar arasında kentte önemli bir üretim faaliyeti yaşandığını gösterir. Ayrıca, bölgeden yürütülen fosil polen analizlerinden elde edilen sonuçlar MS 4. ve 6. yüzyıllar arasında tahıl polenlerinin sayısının bir pik noktaya ulaştığını ve MS 4. ve 7. yüzyıllar arasında nispeten ılıman ve nemli bir iklim koşullarının bulunduğunu gösterir. Seleukeia Sidera’da bulunan Olynthos tipi öğütme taşlarının son kullanım evresinin kentteki üretim faaliyetleri, palinolojik ve klimatolojik veriler de dikkate alındığında MS 4. ve 6. yüzyıllar arasında olduğu düşünülmektedir. Ayrıca Seleukeia Sidera’dan ele geçen örnekler tipolojik sınıflandırmasının yapılmış olması ve Olynthos tipi mil taşlarına yeni bir tip kazandırmış olması da önemlidir.
Yazar isimleri: ['Ahmet MÖREL']
Yayın Yılı: 2 Mayıs 2022
Dergi ismi: Süleyman Demirel Üniversitesi Fen-Edebiyat Fakültesi Sosyal Bilimler Dergisi
Yayın sayfa url: https://dergipark.org.tr/tr/pub/sufesosbil/issue/69783/1088829
Yayın pdf linki: https://dergipark.org.tr/tr/download/article-file/2313826
