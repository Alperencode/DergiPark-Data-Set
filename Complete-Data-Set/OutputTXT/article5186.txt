Makale Başlığı: MESLEK YÜKSEKOKULU ÖĞRENCİLERİNİN TEMEL İSG EĞİTİMLERİNİN İSG ALGISI OLUŞTURULMASINA ETKİSİ: BİR ÜNİVERSİTE ÖRNEĞİ
Özet: Üretimin dijital dönüşüme geçmesinin ardından değişen çalışma hayatında, yoğun iş temposu nedeniyle giderek artan bir öneme sahip olan İş Sağlığı ve Güvenliği konusunun temel amacı kişileri iş kazalarından ve meslek hastalıklarından koruyarak, sağlıklı ve güvenli çalışma ortamlarının oluşturulmasıdır. Bu çalışmanın temel amacı, bir üniversitenin Teknik Bilimler Meslek Yüksekokulunda öğrenim gören öğrencilerin aldıkları İş Sağlığı ve Güvenliği Dersleri sonucunda algı düzeylerinin belirlenmesidir. Betimsel analiz niteliğindeki bu araştırma, üniversitenin Teknik Bilimler Meslek Yüksek Okulu’nda öğrenim gören beş ayrı programdan toplam 350 katılımcı ile gerçekleştirilmiştir. 5’li Likert tipinde 33 maddelik anket formu katılımcılara ders esnasında Google Forms linki gönderilmiştir.K ullanılabilir 333 form değerlendirmeye alınmıştır. Katılımcıların %47’si meslek lisesi mezunudur. %46,8’inin 6331 sayılı İş Sağlığı ve Güvenliği Kanununu hakkında bilgisi vardır. %96’sı İş Sağlığı ve Güvenliğine dikkat edilmesinin iş verimine olumlu katkıda bulunacağını belirtmiştir. İş sağlığı ve güvenliği programında öğrenim gören öğrencilerin programları gereği İSG algıları beklenilen şekilde yüksek çıkmıştır. Araştırmanın sonucuna göre, aldıkları İş Sağlığı ve Güvenliği dersi, öğrencilerin kendi ilgi alanlarında iş sağlığı ve güvenliği ile ilgili olarak daha bilgili oldukları sonucunu ortaya çıkarmaktadır.
Yazar isimleri: ['Sevil ÇIRAKOĞLU KELLECİ', 'Hüsre Gizem AKALP', 'Uğur SAKLANGIÇ', 'Hüdayi TAŞCI']
Yayın Yılı: 15 Aralık 2022
Dergi ismi: Ergonomi
Yayın sayfa url: https://dergipark.org.tr/tr/pub/ergonomi/issue/73850/1152854
Yayın pdf linki: https://dergipark.org.tr/tr/download/article-file/2571406
