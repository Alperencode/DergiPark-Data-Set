Makale Başlığı: Multipl skleroz hastalarında ganglion hücre kompleks kalınlığı ile maküler kalınlık arasında ilişki var mı?
Özet: Amaç: Optik Nörit (ON), Multipl Skleroz’un (MS) en sık saptanan göz bulgusudur. ON, aksonal kayba yol açıp hem Optik Koherens Tomografi (OCT) ve hem de görsel uyarılmış potansiyallerde (VEP) anormalliklere neden olabilmektedir. Bu çalışmada OCT ile Retina Sinir Lifi Tabakası (RSLT), Ganglion Hücre Kompleksi (GCC) ve maküler kalınlığı ölçülerek, bu parametreler, klinik olarak ON öyküsü olan ve olmayan MS hastaları ve sağlıklı bireylerle karşılaştırıldı. Ayrıca bu değerlerin VEP bulguları ve klinik bulgularla korelasyonunun olup olmadığı incelendi, aksonal kaybın bir belirteci olarak kullanılıp kullanılamayacağını değerlendirme hedeflendi.Yöntem: Çalışmaya 18-55 yaşları arasında, 49 MS hastası (98 göz) ve 30 sağlıklı kontrol grubu (60 göz) dahil edildi. Görme keskinliği, renkli görme, VEP ve OCT ölçümü yapıldı.Bulgular: ON öyküsü olan gözlerde daha fazla olmak üzere tüm MS hastalarında RNFL, GCC, makula (süperior dış katman hariç) ve fovea kalınlığı ölçümleri istatistiksel olarak anlamlı olarak daha ince bulundu.Sonuç: ON olmayan gözlerde de bu değerlerde bozulma tespit edilmesi OCT’nin sadece ON geçiren MS hastalarında değil tüm hastalarda kullanılmasının fayda sağlayacağını ve OCT de bakılan parametre sayısı artırıldıkça ayırt edici özelliğinin artacağını ve aksonal hasarın MS hastalarında daha iyi değerlendirebileceğini düşündürdü.
Yazar isimleri: ['Emine KILIÇPARLAR CENGİZ', 'Aylin AKÇALI', 'Yasemin EKMEKYAPAR FIRAT']
Yayın Yılı: 15 Aralık 2022
Dergi ismi: Mustafa Kemal Üniversitesi Tıp Dergisi
Yayın sayfa url: https://dergipark.org.tr/tr/pub/mkutfd/issue/73508/1024136
Yayın pdf linki: https://dergipark.org.tr/tr/download/article-file/2083344
