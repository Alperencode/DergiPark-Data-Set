Makale Başlığı: TARİHİ YAPILAR İÇİN WEB-TABANLI BİLGİ SİSTEMİNİN OLUŞTURULMASI: DİYARBAKIR ÖRNEĞİ
Özet: Tarihi miras alanları; kentin tanıtımı, turizm, ekonomik kazanç sağlama vb. gibi birçok yönden büyük önem arz etmektedir. Türkiye birçok tarihi mirasa sahiptir. Tarihi mirasa sahip olmak ne kadar önemli ise; tarihi mirası korumak ve yaşatmak da bir o kadar önemlidir. Dünya’nın değişik ülkelerinde koruma altına alınmış alanlarda, tarihi yapıların kayıt altına alınması çalışmaları büyük bir öneme sahiptir. Bu tezin amacı, Diyarbakır Sur İçi tarihi kentindeki 600’e yakın tescilli tarihi yapılar için web-tabanlı bir bilgi sistemi oluşturmak ve bu sayede Sur İçi tescilli tarihi yapıların görünürlüğünü arttırmaktır. Bu çalışma kapsamında tescilli tarihi yapılar için tescilli yapıların listesi, genel özelliklerinin bulunduğu tescil fişleri ve kadastro planı verileri toplanarak kapsamlı bir envanter çalışması yapılmış ve ArcGIS programı kullanılarak bir coğrafi veritabanı oluşturulmuştur. Son olarak, ArcGIS Online programı kullanılarak web-tabanlı tarihi bilgi sistemi oluşturulmuştur. Bu web-tabanlı bilgi sisteminde her bir tescilli yapıya ait ada numarası, parsel numarası, adres bilgileri, ili, ilçesi, pafta numarası, koruma durumu, orijinal kullanım türü, bugünkü kullanım türü, önerilen kullanım türü, yapı hakkında tarihi bilgiler, yapıda yapılan onarımlar ve yapının fotoğrafları yer almaktadır.
Yazar isimleri: ['Esma YÜCEDAĞ', 'Hakan OĞUZ']
Yayın Yılı: 31 Ekim 2022
Dergi ismi: Turkish Journal of Forest Science
Yayın sayfa url: https://dergipark.org.tr/tr/pub/turkjforsci/issue/73235/1171296
Yayın pdf linki: https://dergipark.org.tr/tr/download/article-file/2633761
