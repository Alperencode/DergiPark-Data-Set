Makale Başlığı: AVRUPA BİRLİĞİ ÜLKELERİ VE TÜRKİYE’DE HASTA GÜVENLİĞİ, TIBBİ HATALARDAN ÖĞRENME KÜLTÜRÜ
Özet: Bireysel, kurumsal ve sağlık sistemi düzeyinde hasta güvenliğini geliştirmeye yönelik stratejiler, yüksek güvenlikli sağlık hizmetinin tasarlanması için başlangıç noktasını oluşturmaktadır. İyi bir sağlık hizmeti sunumunda “Önce zarar verme” ilkesi, sağlık hizmeti sunumunun merkezinde yer almaya devam etmektedir. Tıbbi hatalar ve hasta güvenliği bir sistem sorunu olarak ele alınmalıdır. Türkiye’de hasta güvenliği ile ilgili çalışmalar Türkiye Sağlıkta Kalite Sistemi kapsamında ele alınmaktadır. Sağlık hizmetinde hasta güvenliğinin sağlanması için belirlenen kriterler Bakanlık tarafından yayınlanan kalite standartları içinde yer almaktadır ve sağlık kuruluşları tarafından bu standartları zorunlu olarak uygulanmak durumundadır. Güvenlik kültürü, hata olasılığını tanımakla başlar ve sürekli öğrenme ve iyileştirme süreçlerinin gerçekleştirilmesini sağlar. Dünya Sağlık Örgütü (DSÖ) 2007 yılında Cenevre’de Avrupa Komisyonu’nun desteklediği uluslararası konferansta her yıl Dünya’da yaklaşık 10 milyon insanın önlenebilir tıbbi uygulamalar sebebiyle sakatlandığını veya öldüğünü vurgulayarak hasta güvenliği konusunda daha fazla araştırma yapılması çağrısında bulunmuştur.Çalışmamızın amacı; Hasta güvenliği kültürünün oluşturulması, sağlık çalışanlarının tutumlarının değiştirilmesi, takım çalışmasının geliştirilmesi, araştırma kanıtlarının uygulamaya dönüştürülmesi, hastaların sağlık hizmeti sürecindeki ortaklar olarak görülmesi (katılabildiği ve katılmak istediği ölçüde) ve sonuçlara yönelik beklentilerin oluşturulabilmesini sağlamaktır. Bu amaçla ülke genelinde ve yurtdışında yapılan çalışmaları ve gelişmeleri derleyerek, hasta çalışan güvenliği kültürünün oluşturulmasına ve gelişmesine katkıda bulunmaktadır. Sağlık bakımıyla ilişkili enfeksiyonlar dahil olmak üzere sağlık hizmetlerinde gerçekleşebilecek olumsuz olayları önleme ve kontrol etmeye yönelik stratejiler geliştirmek, bu konuda kapsamlı ve anlaşılabilir bilgi sunulması amaçlanmıştır.Çalışmanın sonucunda; tıbbi hataların nelerden kaynaklandığına ve bu hataların ortaya çıkmasına katkıda bulunan faktörler bulunmuştur. Hasta güvenliğinin geliştirilebilmesi için sağlık kuruluşlarına, ülkelere ve bilimsel araştırmalara katkıda bulunulabilecek öneriler sunulmuştur. Özellikle hasta güvenliği ile ilgili spesifik alanlarda detaylı araştırmalara her zaman ihtiyaç vardır. Örneğin hasta ve sağlık çalışanları arasında iletişimin geliştirilmesi, bakım sürecine hastanın katılımının sağlanması, bilgi ve teknolojinin uygun kullanımı bu konular arasında sayılabilir.
Yazar isimleri: ['Dilek TARHAN', 'Türkan YILDIRIM', 'Gül HAKBİLEN']
Yayın Yılı: 11 Mayıs 2022
Dergi ismi: Sağlıkta Performans ve Kalite Dergisi
Yayın sayfa url: https://dergipark.org.tr/tr/pub/spkd/issue/69860/734088
Yayın pdf linki: https://dergipark.org.tr/tr/download/article-file/1093246
