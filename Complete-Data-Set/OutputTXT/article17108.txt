Makale Başlığı: 2002-2021 Yılları Arasında Türkiye’de Yapılan Bibliyoterapi ile İlgili Çalışmaların Bazı Değişkenlere Göre İncelenmesi
Özet: Yapılan çalışmanın amacı, bibliyoterapi yönteminin kullanımına yönelik Türkiye’de yapılan lisansüstü tezlerdeki eğilimleri inceleyerek, gelecekte bibliyoterapi ile ilgili yapılacak çalışmalar için araştırmacılara bir bakış açısı kazandırmaktır. Bu kapsamda YÖK Ulusal Tez Merkezinde 3 farklı anahtar kelime ile yapılan literatür taraması sonucu 2002-2021 yılları arasında konu ile ilgili olarak 12 tanesi yüksek lisans, 5 tanesi doktora olmak üzere 17 teze ulaşılmıştır. Analiz sonuçlarına göre yazılan tezlerde bibliyoterapinin gerek öğrencilere gerek yetişkinlere önleyici rehberlik etmekten, onların hayatta karşı karşıya kaldıkları problemleri çözmek konusunda nasıl bir yol izlemeleri gerektiği konusuna, özel yetenekli bireyler için nasıl faydalanılacağından, kaynak bazında nasıl uygulandığına kadar üzerinde yoğunlaşılan konular tespit edilmiştir. Bu çalışmada, ülkemizde bibliyoterapinin uygulanmasına yönelik olarak yapılan tezlerdeki güncel eğilimler belirlenmiştir. Araştırmacıların çıkış noktası yaptıkları konulardan, hangi araştırma yöntemini, hangi veri toplama aracını, hangi veri analiz yöntemini tercih ettiğine kadar birçok eğilim belirlenmiştir. Yazılan tezlerde örneklem/çalışma grubu olarak en sık ilkokul ve ortaokul öğrencilerinin tercih edildiği, araştırma yöntemi olarak en sık nicel araştırma yöntemlerinin kullanıldığı ve veri toplama aracı olarak da en sık ölçeklerin ve doküman incelemenin kullanıldığı görülmüştür. Yazılan tezler veri analiz yöntemleri açısından incelendiğinde ise en sık nonparametrik analiz yöntemlerinin kullanıldığı tespit edilmiştir. Bulunan sonuçların bibliyoterapi konusunda çalışma yapacak araştırmacılara yol gösterebileceği, konuya farklı pencerelerden bakmalarını sağlayacağı düşünülmektedir.
Yazar isimleri: ['Yasin GÖKBULUT', 'Gamze BEKTAŞ']
Yayın Yılı: 30 Ekim 2022
Dergi ismi: Uluslararası Türk Eğitim Bilimleri Dergisi
Yayın sayfa url: https://dergipark.org.tr/tr/pub/goputeb/issue/73270/1075462
Yayın pdf linki: https://dergipark.org.tr/tr/download/article-file/2261142
