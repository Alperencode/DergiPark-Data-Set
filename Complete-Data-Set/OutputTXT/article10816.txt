Makale Başlığı: Mültecilik Temalı Çocuk Kitaplarında Görsel-Metin Uyumuyla Aktarılan  Örtülü Anlamlar Üzerine Bir Çözümleme
Özet: Bu araştırmada mültecilik konulu üç resimli çocuk kitabı, görseller ve metinler aracılığıyla verilen mesajlar açısından çözümlenmiştir. Araştırmada nitel araştırma yöntemlerinden doküman incelemesi yöntemi kullanılmıştır. İncelenen üç resimli çocuk kitabında metinler ve görseller, “Göç Öncesi Dönem”, “Göç Yolculuğu Dönemi” ve “Göç Sonrası Dönem” başlıkları altında ele alınmıştır. İncelenen yapıtların görsel ve yazılı ifadeleri uyumlu bir şekilde tasarlanmıştır. Metin kesitlerinde sözü edilen olaylar ve durumlar, ilgili görsele başarılı bir şekilde yansıtılmıştır. İncelenen üç resimli yapıtta da yazılı ifadeler, olabildiğince kısa, yalın ve derin anlamlı bir anlatım tarzıyla aktarılmıştır. Görseller açısından bakıldığında üç yapıtın farklı özellikler taşıdıkları görülmektedir. “Benim Adım Mülteci Değil” adlı yapıttaki görseller, “Taştan Adımlar” ve “Yolculuk” adlı yapıtlara göre oldukça alışılageldik çizim tarzına sahiptir. Buna karşın “Taştan Adımlar” adlı yapıtta “taşlardan yararlanarak oluşturulmuş” görseller varken “Yolculuk” adlı yapıtta kahramanlar masalsı çizimlerle tasarlanmıştır.
Yazar isimleri: ['Kadir Kaan BÜYÜKİKİZ', 'Abdullah TEKİN', 'Gülcan ERDOĞAN']
Yayın Yılı: 30 Haziran 2022
Dergi ismi: Kuram ve Uygulamada Sosyal Bilimler Dergisi
Yayın sayfa url: https://dergipark.org.tr/tr/pub/kusob/issue/70607/1061738
Yayın pdf linki: https://dergipark.org.tr/tr/download/article-file/2207618
