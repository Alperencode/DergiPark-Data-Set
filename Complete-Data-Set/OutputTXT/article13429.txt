Makale Başlığı: Hastaların Hemşirelik Bakımını Algılayış Düzeylerinin Değerlendirilmesi
Özet: Giriş: Hemşirelik bakımı ile hastanın tüm ihtiyaçlarının giderilmesi ve beklentilerinin karşılanması, tedavi sürecini olumlu etkileyerek bakım kalitesini desteklemektedir.Amaç: Bu araştırma, hastaneye yatan hastaların hemşirelik bakımını algılayışlarını belirlemek amacı ile planlanmıştır.Yöntem: Tanımlayıcı olarak planlanan araştırma; bir devlet hastanesinin yataklı servislerinde taburculuğuna karar verilmiş 400 hasta ile yürütülmüştür. Çalışmanın verileri Hasta Bilgi Formu (HBF) ve Hastanın Hemşirelik Bakımını Algılayışı Ölçeği (HHBAÖ) ile toplanmıştır.Bulgular: Hastaların yaş ortalaması 55,25 olup, %52,3’ü kadındır. Hastaların %71,8’inin daha önce hastane geçmişinin olduğu ve %42,8’inin 1-2 gün süre ile hastanede kaldıkları belirlenmiştir. Hastaların “Hemşirelik Bakımını Algılayışı (HHBAÖ) Ölçeği’nden” aldıkları ortalama puan 3,70±0,60 olarak saptanmıştır. Hastaların %43’ü ‘hemşirelerin kendilerinin gerçekçi olmalarına yardımcı olduklarını, %33’ü ‘hemşirelerin kendileriyle hemen ilgilendiklerini’ belirtmişlerdir. Hastaların %9’u ise ‘hemşirelerin hastalıklarının kendileri için ne demek olduğunu anlamadıklarını’ ifade etmiştir.Sonuç: Araştırma bulgularına göre hastaların hemşirelik bakımından memnuniyetleri orta düzeyde bulunmuştur. Hemşirelerin hastayı daha iyi anlayabilmeleri için empati yeteneğinin geliştirilmesi ve bakım kalitesinin arttırılmasını destekleyici çalışmalara katılmaları önerilmektedir.
Yazar isimleri: ['Canan ARSLAN', 'Sefa SOBCALI', 'Tuğba DEMİRKAN']
Yayın Yılı: 17 Aralık 2022
Dergi ismi: Sağlık Bilimleri Üniversitesi Hemşirelik Dergisi
Yayın sayfa url: https://dergipark.org.tr/tr/pub/sbuhemsirelik/issue/73750/1195723
Yayın pdf linki: https://dergipark.org.tr/tr/download/article-file/2735619
