Makale Başlığı: Ayasofya’nın Yeniden Camiye Dönüştürülmesinin Muhafazakâr Medyadaki Yankıları
Özet: Bu makale geçtiğimiz yıllarda Ayasofya Müzesi’nin yeniden camiye çevrilmesi sürecinin algılanışında iç ve dış politika unsurlarının birbiriyle nasıl iç içe girdiğini incelemeyi amaçlamaktadır. Bu amaçla konunun 1 Temmuz-15 Eylül 2020 tarihleri arasında muhafazakâr kanattan iki basın kuruluşunda -Yeni Şafak ve Türkiye gazeteleri- nasıl ele alındığı tematik analizle incelenmiştir. Bulgular beş başlık altında gruplandırılmıştır: camiye dönüştürmenin nasıl tanımlandığı, Kemalist dönemde müzeye dönüştürme kararının sebepleri üzerine düşünceler, yeniden camiye dönüştürme kararının altında yatan sebeplere ilişkin açıklamalar, küresel güç odakları ile Türkiye arasında var olduğu öne sürülen savaşta Ayasofya’nın yeri ve muhalefete yanıtlar. Batı dünyası karşısında iddialı bir pozisyon alınması ve Türkiye’nin liderliğinde İslam dünyasında bir birlik oluşturulması yolundaki dış politika hedefleri ile Türkiye’nin kültürel ve politik kutuplaşma atmosferinde Adalet ve Kalkınma Partisi’nin gücünün pekiştirilmesine yönelik iç politika hedeflerinin hükümetin muhafazakâr kanattaki destekçileri nazarında iç içe geçtiği sonucuna varılmaktadır.
Yazar isimleri: ['İlkim ÖZDİKMENLİ ÇELİKOĞLU']
Yayın Yılı: 20 Ağustos 2022
Dergi ismi: Uluslararası Sosyal Bilimler Akademi Dergisi
Yayın sayfa url: https://dergipark.org.tr/tr/pub/usbad/issue/72342/1128166
Yayın pdf linki: https://dergipark.org.tr/tr/download/article-file/2475723
