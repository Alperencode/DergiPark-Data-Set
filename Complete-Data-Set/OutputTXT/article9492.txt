Makale Başlığı: Ayanis Örnekleri Işığında Urartu Anıtsal Mimarisinde Süsleme Elemanı Olarak Taş Halkalar
Özet: Bu çalışmada, Argişti oğlu Rusa’nın kenti, Urartu Krallığı’nın son kralî projesi olan Ayanis’te tapınak kompleksinde ortaya çıkarılan bir grup materyal kültür unsurları değerlendirilmeye çalışılmıştır. Çalışmamıza konu olan bu unsurlar, Urartu anıtsal mimarisinde ve mimari ile ilintili tasarılarda karşımıza çıkan taş halkalardır. Yaklaşık 2 cm derinliğinde açılan negatif yuvalara kakma tekniğinde yerleştirilmeleri ile bu taş halkalar, Ayanis tapınak cella duvarlarını süsleyen mitolojik yaratıklar ve hayat ağacı gibi birçok motifin yer aldığı kireç taşından oyma-kakma süslemelere de oldukça benzemektedir. İç içe geçen üç dairesel halkadan oluşan ve uygulanacakları yüzeylere birbirinden bağımsız şekilde dizilen bu taş halkaların, teknik olarak nasıl tanımlanabilecekleri tartışılagelmiştir. Çalışma özellikle bu tanımlama tahliline odaklı olarak kaleme alınmıştır.
Yazar isimleri: []
Yayın Yılı: 9 Kasım 2022
Dergi ismi: Journal of Mosaic Research
Yayın sayfa url: https://dergipark.org.tr/tr/pub/jmr/issue/73333/1188577
Yayın pdf linki: https://dergipark.org.tr/tr/download/article-file/2706388
