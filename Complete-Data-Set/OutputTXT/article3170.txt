Makale Başlığı: Kur’ân’ın Ana Konuları Açısından Bedevilik
Özet: Bedevîler, Kur’ân’ın indiği dönemde Arap Yarımadası’nda yaşayanların bir kesimini teşkil etmekteydiler. Bu yüzden Kur’ân’da bedevîlerden bahsedilmesi tabii bir durumdur. Genel olarak yerleşik hayatın hâkim olduğu günümüzde Kur’ân’ın bedevîlere dair anlatımının doğru bir şekilde anlaşılması önemlidir. Bu makalede bedevîlik konusu Kur’ân’ın temel konuları olan inanç, ibadet, ahlak ve sosyal hayat konuları ile bağlantılı olarak incelenmektedir. Bedevîlerle ilgili âyetlerde iman-amel bütünlüğünün önemi vurgulanmakta; inananlar, onlardaki olumsuz inanç ve davranışlardan sakındırılmaktadır. Mekânın insan üzerindeki etkisine işaret edilmekte, akıl ve iradenin doğru bir şekilde kullanılmasının önemi ortaya konmaktadır. Şartlar tahakkuk ettiğinde vatanı korumak için cihada katılma bilinci yerleştirilmekte, infak eyleminin Allah’a iman ile olan bağı pekiştirilmektedir. Hz. Peygamber’e ve genel olarak diğer insanlara karşı uyulması gereken davranış kuralları telkin edilmektedir. Dini tebliğ konusunda da çeşitli ilkelere vurgu yapılmaktadır. Bunlar; muhatapların durumunun dikkate alınması, onlarla ilgili genelleme yapılmaması, olumsuz düşünce ve davranışların bir süreç dahilinde ortadan kaldırılabileceği, telkin edilecek hakikatlerin içselleştirilmesi, şüphe ve itirazlarının ikna edici bir yöntemle giderilmesi şeklinde ifade edilebilir.
Yazar isimleri: ['Abdülkadir ERKUT']
Yayın Yılı: 30 Haziran 2022
Dergi ismi: Bozok Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/bozifder/issue/70894/1103755
Yayın pdf linki: https://dergipark.org.tr/tr/download/article-file/2375398
