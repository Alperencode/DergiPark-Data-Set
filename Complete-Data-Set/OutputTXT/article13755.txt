Makale Başlığı: Dental Anksiyetesi Olan Hastaların Tedavisinde Diş Hekimliği Öğrencilerinin Anksiyete Düzeyi, Dental Anksiyete Farkındalığı ve Tutumunun Değerlendirilmesi
Özet: AmaçDental anksiyetesi olan hastaların tedavi başarısı, özel tutum ve bilgi gerektirmektedir. Diş hekimlerinin aşırı stresli olması, anksiyetesi olan hastalara karşı bilgisinin yetersiz ve duyarlılığının az olması, tedavilerinin başarısını etkileyebilmektedir. Bu çalışmanın amacı; diş hekimliği son sınıf öğrencilerinin genel anksiyete düzeylerini, mesleki algılarını ve dental anksiyetesi olan hastalara yönelik tutum ve bilgi düzeylerini değerlendirmektir.Gereç ve YöntemlerDiş hekimliği öğrencilerinin kaygı düzeyleri Beck Anksiyete Ölçeği ile değerlendirildi. Öğrencilere ayrıca mesleki algılarını, dental anksiyete farkındalığını, tutumunu ve bilgi düzeyini değerlendiren bir anket uygulandı. Gruplar arasındaki cevaplar karşılaştırıldı ve farklılıklar istatistiksel olarak değerlendirildi.Bulgular159 diş hekimliği son sınıf öğrencisi anketi yanıtladı. Öğrencilerin anksiyete düzeyleri arasında istatistiksel bir farklılık bulunmadı. Öğrencilerin %69,2'si, hastaların diş hekimlerini algılanan teknik yeterliliklerinden ziyade tarzları veya davranışlarıyla değerlendirdiğini belirtti. Diş hekimliğini kız öğrenciler ve olumsuz hasta deneyimi yaşayan öğrenciler daha stresli bir meslek olarak algıladı (p=0,001, p=0,003). Öğrencilerin %39,6'sı diş kaygısı ile ilgili hiç ders almadığını bildirdi. Öğrencilerin %25,8'i dental anksiyete ile yara iyileşmesi arasında bir ilişki olduğunu düşünürken, %37,1'i dental anksiyetenin enflamatuar hastalığı ağırlaştırdığını belirtti.SonuçlarSon sınıf diş hekimliği öğrencilerinin kendi streslerini yönetme ve Dental anksiyetesi olan hastalar hakkındaki bilgilerini artırma konusunda daha fazla eğitime ihtiyaçları vardır. Diş hekimliği öğrencisi veya diş hekimi sayısının daha fazla olduğu dental anksiyete yönetim stratejilerini içeren daha ileri çalışmalara ihtiyaç vardır.Anahtar kelimeler: dental anksiyete, diş hekimliği öğrencisi, diş hekimliği eğitimi
Yazar isimleri: ['Gökçe AYKOL ŞAHİN']
Yayın Yılı: 24 Ağustos 2022
Dergi ismi: Selcuk Dental Journal
Yayın sayfa url: https://dergipark.org.tr/tr/pub/selcukdentj/issue/72290/964458
Yayın pdf linki: https://dergipark.org.tr/tr/download/article-file/1865861
