Makale Başlığı: Devlet Okulu Velilerinin Okul Beklentilerinin Belirlenmesi: Durum Tespit Çalışması
Özet: Küresel boyutta yaşanan değişim ve gelişmeler hayatımızın tüm alanları gibi eğitim sistemini de köklü bir şekilde etkilemekte, beklentileri değiştirmektedir. Değişen veli beklentilerinin tespit edilmesi sağlıklı bir eğitim süreci için önem taşımaktadır. Bu çalışmada çocukları devlet ilkokuluna devam etmekte olan velilerin beklentilerinin belirlenmesi ve bu doğrultuda okul faaliyetlerini geliştirmeye yönelik yapılacak çalışmalar için durum tespiti yapılması amaçlanmıştır. Betimsel bir alan araştırması olan bu çalışmanın evrenini Eskişehir il merkezinde yer alan orta sosyo ekonomik düzeydeki bir ilkokulun 2021/2022 eğitim öğretim yılında çocukları okula devam eden 309 öğrenci velisi oluşturmaktadır. Velilerin okulla ilgili beklentileri konusunda yarı yapılandırılmış yazılı görüşme formları hazırlanmış, sonuçları içerik analizi ile değerlendirilmiş, görüşler kodlara ve temalara ayrılmıştır. Araştırmadan elde edilen bulguların frekans yüksekliklerine göre veli beklentilerinin ‘Sosyal Faaliyetlere İlişkin Beklentiler’, ‘Öğrencilerin Kişisel/Sosyal Gelişimine İlişkin Beklentiler’, Okulun Fiziki Donanımına İlişkin Beklentiler’ ‘Öğrencilerin Akademik Gelişimine İlişkin Beklentiler’, ‘Öğretmene İlişkin Beklentiler’ ‘Yönetime İlişkin Beklentiler’ ve şeklinde 6 tema altında toplanabileceği görülmüştür.
Yazar isimleri: ['İbrahim ŞAHİN', 'Fatma Nur ÇOBAN', 'Merve AYDIN', 'Zeynep SARI']
Yayın Yılı: 4 Ağustos 2022
Dergi ismi: Gaziantep Üniversitesi Eğitim Bilimleri Dergisi
Yayın sayfa url: https://dergipark.org.tr/tr/pub/guebd/issue/71899/1062894
Yayın pdf linki: https://dergipark.org.tr/tr/download/article-file/2212375
