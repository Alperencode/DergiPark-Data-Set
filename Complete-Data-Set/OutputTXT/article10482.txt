Makale Başlığı: Kalça Grafilerinde Vasküler Kalsifikasyon Varlığı İntertrochanterik Femur Kırığında Postoperatif Mortalite Öngörücüsü Müdür?
Özet: Amaç: Altmış beş yaş üstü intertrokanterik femur kırığı (İTFK) olan hastalarda radyolojik femoral arteryel kalsifikasyon (FAC) varlığı ile sağ kalım arasındaki ilişkiyi araştırmayı amaçladık.Gereç ve Yöntemler: 2014-2019 yılları arasında, unstabil İTFK tanısı ile kısa proksimal femur çivisi (PFN) kullanılarak ameliyat edilen 303 hasta retrospektif olarak değerlendirildi. Araştırma verileri elektronik hasta kayıt sistemi kullanılarak preoperatif anestezi kayıtları ve hasta tıbbi kayıtlarından elde edildi. Ölüm kayıtları ulusal nüfus yönetim sisteminden elde edildi. Röntgenografilerde FAC tespit edilen hastalar çalışma grubunu, tespit edilemeyen hastalar kontrol grubunu oluşturdu. Yaş, cinsiyet, ASA skoru, CCİ Skoru, hastanede yatış süresi, yoğun bakımda yatış süresi, ameliyata kadar bekleme süresi, kan replasmanı, ameliyat sonrası yoğun bakım gereksinimi ve ilk 30 gün, ilk 1 yıl ve genel mortalite oranları değerlendirildi.Bulgular: Yüz on yedi (%38.6) hastada FAC tespit edilirken 186 (%61.4) hastada FAC tespit edilmedi. Çalışma grubundaki hastalar daha yaşlıydı (p<0.05) ve erkek cinsiyet daha fazlaydı (p<0.001). Gruplar arasında yapılan karşılaştırmada ASA sınıfı ve CCİ’i toplam puanı arasında istatistiksel olarak anlamlı fark tespit edilmiştir (p<0.05). Gruplar arasında hastanede yatış süresi, yoğun bakımda yatış süresi, ameliyata kadar bekleme süresi, kan replasmanı ve ameliyat sonrası yoğun bakım gereksinimi açısından istatistiksel olarak anlamlı fark tespit edilmedi (p>0,05). FAC varlığı genel mortalite ve operasyon sonrası ilk 1 aylık mortalite açısından karşılaştırıldığında istatistiksel olarak anlamlı fark tespit edilmiştir (p<0.05). FAC olan hastalarda genel mortalite riski 1.63 kat, ilk 1 ayda mortalite riski 1.99 kat ve ilk 1 yıl mortalite riski 1.57 kat artmıştır.Sonuç: Çalışmamız, FAC varlığının kısa PFN ile osteosentez yapılan yaşlı İTFK’lı hastalarda mortalite öngörücüsü olarak değerlendirilebileceğini göstermiştir.
Yazar isimleri: ['Harun ALTINAYAK', 'Yavuz Selim KARATEKİN']
Yayın Yılı: 31 Ağustos 2022
Dergi ismi: Kırıkkale Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/kutfd/issue/72091/1105541
Yayın pdf linki: https://dergipark.org.tr/tr/download/article-file/2382670
