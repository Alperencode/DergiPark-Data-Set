Makale Başlığı: Uzaktan Eğitim İngilizce Dersi Kelime Öğretiminde Web 2.0 Araçları Kullanımının Öğrenci Başarısına ve Tutuma Etkisi
Özet: Bu araştırmanın amacı, uzaktan eğitim 7. sınıf İngilizce dersi kelime öğretiminde Web 2.0 araçları kullanımının öğrenci akademik başarısına ve tutuma etkisini belirlemektir. Araştırma, ön-test son-test kontrol gruplu yarı deneysel desen kullanılarak gerçekleştirilmiştir. Araştırmaya uzaktan eğitim aracılığıyla 2020-2021 eğitim öğretim yılında, Doğu Anadolu bölgesinde yer alan bir ortaokulun 24 tane yedinci sınıf öğrencisi katılmıştır. Deneysel işlem sürecinde, deney grubunda Web 2.0 araçları kullanılmış, kontrol grubunda ise müdahale edilmeyen öğretim programı hiç Web 2.0 aracı kullanılmadan uygulanmıştır. Hem deney hem de kontrol grubuna başarı testi, ön-test ve son-test olarak uygulanmıştır. Ayrıca, Ortaokul İngilizce Dersi Tutum Ölçeği deney grubu öğrencilerinin tutumlarını belirlemek amacıyla kullanılmıştır. Elde edilen bulgulara göre, deney ve kontrol grubu öğrencilerinin son test başarı puan ortalamaları arasında anlamlı bir fark vardır ve bu fark, deney grubu lehinedir. Ayrıca, Web 2.0 araçları kullanımı deney grubu öğrencilerinin tutumlarını da olumlu etkilemiştir. Bu sebeple bu çalışmada, uzaktan eğitimde Web 2.0 araçları kullanımı ve gelecek çalışmalar üzerine önerilerde bulunulmuştur.
Yazar isimleri: ['Büşra TÜREGÜN ÇOBAN', 'Abdullah ADIGÜZEL']
Yayın Yılı: 2 Ağustos 2022
Dergi ismi: IBAD Sosyal Bilimler Dergisi
Yayın sayfa url: https://dergipark.org.tr/tr/pub/ibad/issue/64491/961403
Yayın pdf linki: https://dergipark.org.tr/tr/download/article-file/1856641
