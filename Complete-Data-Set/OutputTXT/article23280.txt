Makale Başlığı: Sağlıkta şiddetin beyaz kod verileri ile değerlendirilmesi Elazığ Fırat Üniversitesi Hastanesi örneği
Özet: Amaç: Elazığ Fırat Üniversitesi Hastanesi beyaz kod internet sistemi verileri ışığında sağlıkta şiddetin analizini yaparak konu hakkında çözüm önerileri sunmak ve alınabilecek önlemlerin geliştirilmesine katkı sağlamak amaçlanmıştır. Materyal ve Metot: Ocak 2014 ile Aralık 2021 tarihleri arasında Fırat Üniversitesi Hastanesine yapılan toplam 180 Beyaz Kod verisi retrospektif olarak incelenmiştir. Verilerin analizinde IBM SPSS Statistic 22 paket programı kullanılmıştır. Verilerin analizi gerçekleştirilirken çalışmanın amaçları doğrultusunda frekans ve yüzde, ki-kare (chi-square) testleri kullanılmıştır. Bu analiz sonuçlarının yorumlanmasında ise p<0,05 anlamlılık düzeyi esas alınmıştır.Bulgular: Çalışmada 2014-2021 yılları arasında sağlıkta şiddetin en çok görüldüğü yılın 2017 (%23) olduğu, şiddetin yoğunlukla 08.00-17.00 (%52,2) saatleri arasında gerçekleştirildiği, kadın çalışanların (%63) daha çok şiddete maruz kaldığı, şiddete en çok maruz kalan meslek grubunun araştırma görevlilerinin (%58) olduğu, en çok uygulanan şiddet türünün sözel şiddet (%69) olduğu, şiddeti uygulayan kişilerin çoğunlukla hasta yakınları (%83) ve erkeklerden (%75) oluştuğu, şiddeti uygulayanların göz altına alınma oranlarının oldukça düşük (%5) olduğu ve şiddetin acillerde (%35) daha fazla gerçekleştiği görülmüştür.Sonuç: Çalışmada sağlık çalışanları olarak kadınların daha çok şiddete maruz kaldığı ve yoğunlukla sözel şiddete uğradıkları, uygulanan şiddetin yoğunlukla hasta yakını ve erkekler tarafından gerçekleştirildiği, şiddete en çok maruz kalan meslek grubunun hasta ile doğrudan iletişim halinde olan hekimler ile hemşireler olduğu, şiddet olaylarının acil ünitelerinde daha sık gerçekleştiği, uygulanan şiddet türünün cinsiyete göre değişkenlik gösterdiği ve şiddet türünün olayın gerçekleştiği yere göre değişkenlik göstermediği sonuçlarına ulaşılmıştır.
Yazar isimleri: ['Ayşe ALBAY', 'Feridun NİZAM']
Yayın Yılı: 16 Ağustos 2022
Dergi ismi: Journal of Medical Topics and Updates
Yayın sayfa url: https://dergipark.org.tr/tr/pub/jomtu/issue/71642/1130608
Yayın pdf linki: https://dergipark.org.tr/tr/download/article-file/2485858
