Makale Başlığı: Kolon enkesitinin ve beton basınç dayanımının eksenel yüklere ve sünmeden dolayı oluşan yüklere maruz kalan betonarme kolonlarda dayanıma etkisi
Özet: Uygun şekilde tasarlanmayan, inşa edilmeyen veya denetlenmeyen betonarme binalar kendi ağırlığını bile taşıyacak dayanıma sahip olmayabilir. Yüklere, betonda zamanla meydana gelen deformasyon etkileri de eklendiğinde büyük hasarlar hatta çökmeler görülebilmektedir. Bu çalışmada, betonarme binaların eksenel yükler altındaki performansı araştırılmıştır. Betonda zamanla oluşan sünme etkisi de değerlendirilmiştir. Sünme deformasyonu basit bir yöntemle analize entegre edilmiştir. ETABS ile toplam 20 adet 8-katlı betonarme çerçeve bina modellenmiştir. Her bir modelde sadece kolon boyutları ve beton basınç dayanımları değiştirilmiş olup diğer tüm değerler ve ölçüler aynıdır. Modeller, eksenel yüklerin ve sünmenin birleşik etkisi altında analiz edilmiştir. Sonuç olarak, bahsedilen etkiler altında betonarme binalarda beton basınç dayanımı ve kolon boyutlarının göçmeye etkisi incelenmiştir. Sonuçlar, binalarda düşük dayanımlı beton kullanıldığında, kolon boyutlarının çökmeyi önlemek için çok yüksek olması gerektiğini göstermiştir. Ayrıca, benzer tipteki binaların ön tasarımı için çökmeye karşı gerekli olan beton kalitesi ve kolon kesit alanı parametrelerinin belirlenmesinde kullanılabilecek bir formül önerilmiştir.
Yazar isimleri: ['Abdulhamit NAKİPOGLU', 'Mohammed Gamal AL-HAGRI', 'Mahmud Sami DÖNDÜREN']
Yayın Yılı: 14 Ekim 2022
Dergi ismi: Niğde Ömer Halisdemir Üniversitesi Mühendislik Bilimleri Dergisi
Yayın sayfa url: https://dergipark.org.tr/tr/pub/ngumuh/issue/73005/1088498
Yayın pdf linki: https://dergipark.org.tr/tr/download/article-file/2312406
