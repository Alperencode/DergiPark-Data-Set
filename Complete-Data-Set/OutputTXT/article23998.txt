Makale Başlığı: TÜRKİYE’DE SEÇİM SİSTEMLERİ ÜZERİNE BİR DEĞERLENDİRME
Özet: Seçim kavramının temeli, “tercih etme”ye dayanmakla birlikte, seçimsistemi kavramı ile kastedilen seçimin nasıl yapılacağı, seçime ilişkin yöntemve tekniklerdir. Seçim sistemleri, çoğunluk sistemleri ve nispi temsilsistemleri olmak üzere iki ana grupta incelenmektedir. Bununla birlikte hemçoğunluk sistemlerinin hem de nispi temsil sistemlerinin birçok alt grubaayrıldığı da görülmektedir. Nispi temsil sistemlerinde egemen düşünce,seçime katılan partilerin, parlamentoda, aldıkları oy oranlarıyla orantılıolacak şekilde temsil edilmesi gerektiği yönündedir. Çoğunluk sistemlerindeise en çok oyu alan siyasi partilerin parlamentoda temsil edilmesi durumu sözkonusudur.Türkiye’de yapılan milletvekili seçimlerine bakıldığında, tarihsel kökenitibarıyla seçimlerin Osmanlı Devleti’ne dayandığı görülmektedir. OsmanlıDevleti’nde 1876’da Kânûn-ı Esâsî ilan edildikten sonra 1877 yılında ilkseçimler yapılmıştır. Türkiye’de 1961 seçimlerine kadar çoğunluk sistemiuygulanmıştır. 1961 seçimlerinden itibaren nispi temsil sistemleriuygulanmıştır ve nispi temsil sistemlerinin farklı şekillerde uygulandığı dagörülmektedir. 1995 seçimlerinde uygulanmaya başlanan ülke barajlıd’Hondt Sistemi, 2015 yılı Kasım ayında yapılan seçimler de dâhil olmaküzere uygulanmaya devam etmiştir. 2017 yılında yapılan anayasadeğişikliğinin ardından 2018 yılında hükûmet sistemi değişmiş veparlamenter sistemden Cumhurbaşkanlığı Hükûmet Sistemi adı verilen yenibir hükûmet sistemine geçilmiştir. Bu süreçte, seçim ittifakı üzerineçalışmalar yapılmış, görüşmeler gerçekleştirilmiş ve bu doğrultuda yasaldüzenlemeler de hayata geçirilmiştir. Seçim ittifakı ile seçim barajı olan%10’un altında oy alan partiler, içinde yer aldığı ittifak %10 barajınıgeçtiğinde barajı geçmiş olmaktadır. Söz konusu partiler için seçim barajı, birengel olmaktan çıkarılmaya çalışılmıştır. 2022 yılı Nisan ayı itibarıylayürürlüğe giren bir kanun ile seçim barajı, %10’dan %7’ye düşürülmüştür.Seçim ittifakı ile seçim barajı engelinin aşılmaya çalışılması yönünde atılanadımlar, barajın düşürülmesi yönünde yapılan değişiklikle desteklenmiştir.Bu çalışmada da seçim ve seçim sistemi kavramları üzerinde durulmakta veseçim sistemleri hakkında bilgi verilmektedir. Türkiye’de uygulanan seçim sistemleri, çalışmanın konusunu oluşturmaktadır. Türkiye’de seçimler,tarihsel kökeni itibarıyla Osmanlı Devleti’ne dayanmaktadır. Dolayısıyla,çalışmada Osmanlı Devleti’nde yapılan ilk seçimlerden, 1877 seçimlerindenbaşlayarak 2018 yılında yapılan seçimler de dâhil olmak üzereincelenmektedir. Çalışmanın kapsamını 1877-2018 yılları arasında yapılanmilletvekili seçimleri oluşturmaktadır. Çalışma ile Türkiye’de yapılanseçimleri ve seçim sistemlerini sınırlamaksızın bir bütün olarak aynıçalışmada ortaya koymak ve bu doğrultuda bir inceleme, değerlendirmeyapmak amaçlanmaktadır. Çalışmada konu tarihsel süreçte incelendiği içintarihsel bir yaklaşım izlendiğini söylemek mümkündür.
Yazar isimleri: ['Turan ŞENER']
Yayın Yılı: 30 Haziran 2022
Dergi ismi: TÜRKAV Kamu Yönetimi Enstitüsü Sosyal Bilimler Dergisi
Yayın sayfa url: https://dergipark.org.tr/tr/pub/turkav/issue/73472/1207329
Yayın pdf linki: https://dergipark.org.tr/tr/download/article-file/2783177
