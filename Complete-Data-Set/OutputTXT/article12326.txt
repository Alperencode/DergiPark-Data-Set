Makale Başlığı: Böbrek Transplantasyonu Sonrası Cinsel Yaşam,  Gebelik ve Danışmanlık/Sexual Life, Pregnancy and Counseling  After Renal Transplantation
Özet: ÖzetBöbrek transplantasyonu, son dönem böbrek yetersizliğinde altın standart tedavi olarak kabul edilmektedir. Transplantasyon uzun vadeli sağkalım ile birlikte, ölüm riskini azaltarak cinsel sağlığı ve yaşam kalitesini iyileştirmektedir. Böbrek nakli alıcılarının yaklaşık %40’ını doğurganlık çağındaki kadın ve erkekler oluşturmaktadır. Böbrek transplantasyonu, böbrek yetersizliği hastalarına anne veya baba olmak için bir umut ışığı olsa da transplantasyonun beraberinde getirdiği birtakım zorluk-lar yer almaktadır. Cinsel işlev bozuklukları ve plansız gebe-likler bunların başında gelmektedir. Böbrek transplantasyonu sonrası immünsupresif tedavi alan kadınlarda cinsel fonksiyon bozuklukları, olumsuz gebelik sonuçları, emzirme endişeleri görülürken, immünsupresif tedavi alan erkeklerde cinsel işlev bozuklukları sık görülmektedir. Nakil sürecinde hasta bakımı ve izlemi trasplant cerrahı, nefrolog, nefroloji, transplantasyon hemşireleri ve organ nakil koordinatörü vd. içeren multidisip-liner bir ekip yaklaşımı gerektirmektedir.  Böbrek transplantas-yonu öncesi, sırası ve sonrası nefroloji ve transplantasyon hem-şireleri ile diğer nakil ekibine önemli sorumluluklar düşmek-tedir. Nefroloji ve transplantasyon hemşirelerinin hastaya bütüncül yaklaşarak cinsellik ve üreme konusunda danışmanlık vermesi ayrıca greftin sağkalımını ve yaşam kalitesini en üst düzeye çıkarmak için hastanın ameliyat öncesi ve sonrası bakımını yönetmesi gerekmektedir.
Yazar isimleri: ['Özgül KARAYURT', 'Adile SAVSAR']
Yayın Yılı: 30 Eylül 2022
Dergi ismi: Nefroloji Hemşireliği Dergisi
Yayın sayfa url: https://dergipark.org.tr/tr/pub/hemsire/issue/72806/1171377
Yayın pdf linki: https://dergipark.org.tr/tr/download/article-file/2634094
