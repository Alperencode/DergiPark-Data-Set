Makale Başlığı: Türkçü Dergilere Karşı Yerel Bir Türkçü Dergi YAYLA
Özet: Basın, kamuoyu oluşumunda etkili olduğu kadar oluşan kamuoyunun çehresini aktarmada da önem arz etmekte ve tıpkı bir ayna görevi görmektedir. Öyle ki geçmişin izlerinin en net görüle-bileceği alanların başında kültürel faaliyet alanları ve geçmişe dair tanıklığın en güvenilir kay-naklarının başında ise süreli yayınlar gelmektedir. Türk basınını etkileyen ve uzun dönem etkisi altında bırakan ideolojilerden birisi kuşkusuz genelden özele milliyetçilik ve Türkçülük düşünce-leridir. Bu çalışma, 1944-1946 yılları arasında Türkçülük düşüncesini satırlarında barındıran ve 45 sayı olarak Vehbi Cem Aşkun tarafından Sivas ili sınırlarında çoğunlukla on beş günlük ve son zamanlarında aylık olarak yerel olarak yayınlanan Yayla Dergisini konu edinmektedir. Der-gi, başat amacı olan Türklüğe ve Türk kültürüne hizmet etmenin yanı sıra edebiyat, tarih, ahlâk, spor gibi alanlarda yerel halkı eğitmeyi ve geliştirmeyi de amaç edinerek, okuyucusunu ‘ideali-ze’ etmeyi ilke edinen cumhuriyet dönemi basının genel karakteristik özelliğini taşımaktadır. Bu minvalde Yayla’da Türkçü düşünce devletçi bir perspektiften okuyucuya sunulmuş, muhalif bir tavra yer verilmemiştir. Mevcut yazar kadrosunun ve eserleri paylaşılan dönemin ünlü kalemle-rinin yazı içerikleri de bu doğrultuda seçilmiştir. Araştırma, siyasal anlamda inşası tamamlanan ve diğer alanlarda gelişmekte olan Türk devletinin kültürel gelişiminin yerelde nasıl olduğunu ve mevcut koşulların yerelde nasıl algılandığını ortaya koymayı amaçlamaktadır.
Yazar isimleri: ['Nurettin GÜZ', 'Behlül Burak DUMLU']
Yayın Yılı: 30 Haziran 2022
Dergi ismi: Intermedia International E-journal
Yayın sayfa url: https://dergipark.org.tr/tr/pub/intermedia/issue/70804/1017811
Yayın pdf linki: https://dergipark.org.tr/tr/download/article-file/2058548
