Makale Başlığı: Havacılık Sektöründe İnovasyon Stratejilerinin Etkileri
Özet: Artan havacılık faaliyetleri sonucu işletmelerin pazar paylarını korumaları ve sürdürebilirliğini sağlayabilmeleri için ürettikleri ürün ve hizmetlerde yenilikler oluşturmaları gerekmektedir. Bu yenilikler işletmeler açısından stratejik planlamalar haline getirildiğinde yüksek belirsizlik ortamı bulunan havacılık sektöründe işletmelerin değişen şartlara uyum sağlayabilmeleri için yol gösterici olmaktadır. Bu anlamda oluşturulan stratejilerin işletmedeki tüm departmanlara yansıtılması ve tüm personeller tarafından benimsenmesi işletmede oluşabilecek risklere karşı alınmış önlem olmaktadır. Çalışmada inovasyon stratejilerinin Türk Sivil Havacılık sektörüne etkileri incelenmiştir. Bu incelemede inovasyon stratejilerinin geçmişten günümüze gelişimi açıklanarak, inovasyon türleri, işletme yapılarına uygun olarak seçilebilecek inovasyon stratejileri ve inovasyon modellerinden bahsedilmektedir. İnovasyon stratejilerinin havacılık sektörüne katkıları incelenmiştir. Çalışmada havacılık endüstrisinden bahsedilerek havacılıkta hizmet süreci açıklanmıştır. Bu anlamda inovasyon stratejilerinin havacılık hizmet sürecinde hangi alanlarda kullanıldığı açıklanmış olup; işletmelerde performans artışında, çalışan motivasyonunda, müşteri memnuniyetindeki etkileri açıklanmıştır. Bu çalışma sonucunda, havacılık sektöründe uygulanan inovatif hareketlerin çalışan motivasyonuna, işletme performansına ve müşteri memnuniyetine etkilerinin pozitif yönde gerçekleştiği ve uzun vadede işletmelere kar maksimizasyonu avantajı sağladığı tespit edilmiştir.
Yazar isimleri: ['Sevgi SUMERLİ SARIGÜL']
Yayın Yılı: 31 Ağustos 2022
Dergi ismi: Uluslararası Yönetim Akademisi Dergisi
Yayın sayfa url: https://dergipark.org.tr/tr/pub/mana/issue/72441/1111467
Yayın pdf linki: https://dergipark.org.tr/tr/download/article-file/2407113
