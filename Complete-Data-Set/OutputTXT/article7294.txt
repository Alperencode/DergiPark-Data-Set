Makale Başlığı: İNFERTİL ÇİFTLERDE DEPRESYON VE İNFERTİLİTE İLE BAŞA ÇIKMA DÜZEYLERİNİN DEĞERLENDİRİLMESİ
Özet: Amaç: Çalışma infertil çiftlerde depresyon ve infertilite ile başa çıkma durumlarını değerlendirmek amacıyla yapılmıştır.Gereç ve Yöntemler: Tanımlayıcı tipteki araştırma, Manisa merkezdeki özel bir tüp bebek merkezine başvuran 136 (n=272; 136 kadın, 136 erkek) infertil çift ile yürütülmüştür. Araştırmada veriler, araştırmacı tarafından Kişisel Bilgi Formu, İnfertilite Stresi ile Başa Çıkma Ölçeği ve Beck Depresyon Ölçeği (BDÖ) kullanılarak toplanmıştır. Verilerin değerlendirilmesinde, ortalama ± standart sapma (Ort±SD) yüzde dağılımları ile student t testi ve pearson korelasyon testi testleri kullanılmıştır.Bulgular: Araştırmaya katılan kadınların yaş ortalamasının 31.556.51, erkeklerin yaş ortalamasının 33.85.9, kadınların %47.1’inin erkeklerin %39.8’inin lise/dengi okul mezunu olduğu bulunmuştur. Kadınların BDÖ puan ortalamalarının 15.479.7, %11.8’inin ise şiddetli depresif belirtilerinin olduğu, erkeklerin puan ortalamalarının 11.638.36 olduğu ve %4.4’ünün ise şiddetli depresif belirtilerinin olduğu; Kadınların ve erkeklerin BDÖ puan ortalamaları arasında istatistiksel açıdan anlamlı bir fark olduğu saptanmıştır (p<0.05). İnfertilite Stresi ile Başa Çıkma Ölçeği Alt Boyut puan ortalamaları arasında istatistiksel açıdan anlamlı bir fark olmadığı saptanmıştır (p>0.05). İnfertil bireylerin depresif belirtilerin ile stresle başa çıkma yöntemleri arasında zayıf bir ilişki olduğu belirlenmiştir.Sonuç: Çalışmada infertil çiftlerin yarısından fazlasının orta-şiddetli depresif belirtilerinin olduğu ancak kadınların erkeklerden daha fazla düzeyde depreyon yaşadıkları saptanmıştır. Kadınların ve erkeklerin infertilite stresi ile başa çıkma yötemleri arasında fark olmadığı sonucuna varılmıştır. İnfertil bireylerin depresif belirtilerin ile stresle başa çıkma yöntemleri arasında zayıf bir ilişki vardır.
Yazar isimleri: ['Melek BULUT KAMALI', 'Selma ŞEN']
Yayın Yılı: 3 Eylül 2022
Dergi ismi: International Anatolia Academic Online Journal Health Sciences
Yayın sayfa url: https://dergipark.org.tr/tr/pub/iaaojh/issue/72328/1030871
Yayın pdf linki: https://dergipark.org.tr/tr/download/article-file/2108989
