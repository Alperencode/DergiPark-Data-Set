Makale Başlığı: Covid-19 Pandemisi Döneminde Öğrencilerin Uzaktan Eğitime Yönelik Görüşlerinin Cinsiyet ve Sınıf Düzeyine Göre İncelenmesi [Examination of the Student's Opinions on Distance Education by Gender and Class-Grade Levels during the Covid-19 Pandemic]
Özet: Bu araştırma, COVID-19 pandemisi döneminde ortaokul ve lise öğrencilerinin uzaktan eğitim faaliyetlerine yönelik görüşlerini cinsiyet ve sınıf düzeyine göre incelemektedir. Araştırmanın yöntemi, betimsel araştırma yöntemlerinden tarama modelidir. Araştırmanın katılımcıları, 2019-2020 eğitim-öğretim yılında orta (839) ve lise (675) okul düzeyinde öğrenim gören 1514 öğrencidir. Veriler, Bozdağ, Türkoguz ve Ok (2021) tarafından hazırlanan "Uzaktan Eğitim Görüş Ölçeği" (UEGÖ) ile ‘Google Forms’ üzerinden çevrimiçi ortamda toplanmıştır. UEGÖ’nün toplam ve alt boyutlarının skorları cinsiyet ve sınıf düzeyine göre betimsel analiz yöntemleriyle karşılaştırılmıştır. Sonuç olarak, UEGÖ’nün toplam ve alt boyutlarına ilişkin test skorları cinsiyete göre anlamlı değişmemiştir. Ancak UEGO’nun ‘uzaktan eğitimde EBA TV ders saatlerinin uygunluğu’ ve ‘kurs süresinin yeterliliği’ test maddelerine yönelik kız öğrencilerin skorları erkek öğrencilere göre biraz daha yüksektir. Ayrıca UEGÖ’nün yeterlilik, öğrenme ve tutum boyutlarının test skorları, ortaokul 6,7 ve 8. sınıf düzeyine göre anlamlı olarak değişmektedir. Bununla birlikte UEGÖ’nün yeterlik ve öğrenme alt boyutlarında lise 9. sınıf düzeyi lehine anlamlı bir değişim bulunmaktadır. Bu sonuçlar öğrencilerin sınav kaygısı ve sınıf düzeylerinin uzaktan eğitimin planlanmasında önemli rol oynayabileceğini göstermektedir. Bu nedenle uzaktan eğitimde eğitim planlaması öğrencilerin duyusal özellikleriyle sınıf düzeylerine göre öğretmenlerle birlikte ayarlanmalıdır.
Yazar isimleri: ['Suat TÜRKOGUZ', 'Kübranur SARI', 'Hüseyin Cihan BOZDAĞ', 'Gökçe OK']
Yayın Yılı: 31 Mart 2022
Dergi ismi: Eğitim Yansımaları
Yayın sayfa url: https://dergipark.org.tr/tr/pub/eduref/issue/69172/1009327
Yayın pdf linki: https://dergipark.org.tr/tr/download/article-file/2025582
