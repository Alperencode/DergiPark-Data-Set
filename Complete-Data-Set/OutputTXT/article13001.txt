Makale Başlığı: KORONA VİRÜS ALGISININ JAPON KISA ŞİİRİ SENRYŪLARDAKİ YANSIMASI -BEYAZ YAKALI SENRYŪ ESERLERİ ÜZERİNDEN-
Özet: İnsanlar, yaşadıklarını veya hissettiklerini mutlaka etrafındaki kişilerle paylaşma ihtiyacı duymuşlardır. Bunu da şiir, roman gibi çeşitli edebi türler aracılığıyla dile getirmişlerdir. Bu çalışmada, 2020 yılından itibaren hayatımızı etkileyen Korona virüs algısının Japon kısa şiiri senryū eserlerindeki yansıması ele alınacaktır. Senryū, 5-7-5 hece olmak üzere toplamda 17'li hece ölçüsüyle yazılan, mizah ve hiciv içeren Japon kısa şiir türüdür. Koronanın hayatımızda yer aldığı 2020 ve 2021 yıllarına ait Beyaz yakalı senryū eserleri derlenerek, metin madenciliği (text-mining) yöntemi ile sözcük kullanımları, sıklıkları ve sözcükler arasındaki ilişkiler analiz edilecektir. Analiz sonucunda eserlerde geçen, Korona virüsü ile ilgili oluşan algının ortaya konulması amaçlanmaktadır. Korona virüs, çok sayıda kişinin ölümüne yol açan ve yakalanan kişilerde kalıcı hasar bırakan bir salgın olmasına karşın, senryū adı verilen şiirlerde esprili bir şekilde ele alınmıştır. Eserlerde, maske kullanım zorunluluğu, virüsün yayılmasını önlemek amacıyla uzaktan çalışma, tele çalışma, online toplantı, maske-mesafe-hijyen kurallarına uyma, evde kalma gibi çeşitli konuların işlendiği görülmektedir.
Yazar isimleri: ['Güliz DOĞAN']
Yayın Yılı: 1 Aralık 2022
Dergi ismi: Pamukkale Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/pausbed/issue/73609/1173592
Yayın pdf linki: https://dergipark.org.tr/tr/download/article-file/2643614
