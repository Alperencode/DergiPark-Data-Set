Makale Başlığı: Sahra Altı Afrika Ülkelerinde Ekonomik Büyümenin Kamu Harcamalarına Etkisi: Wagner Yasasının ve Keynesyen Yaklaşımın Panel Veri Analizi
Özet: Bu çalışma, 1990-2019 döneminde 30 Sahra Altı ülkesi için Keynesyen yaklaşımın mı, yoksa Wagner yasasının mı geçerli olduğunu araştırmayı amaçlamaktadır. Bu nedenle, Sahra Altı Afrika ülkelerinde Wagner yasasının ve Keynesyen yaklaşımın geçerliliği Payne -Ewing modelinden türetilen bir ekonometrik model kullanılarak test edilmiştir.  Panel katsayı tahmincisi olarak ise, Eberhardt ve Teal (2010) tarafından türetilen ve genişletilmiş ortalama grup tahmincisi olarak bilinen (Augmented Mean Group Estimator) tercih edilmiştir. Analiz neticesinde, Sahra Altı Afrika ülkelerinde kamu harcamalarının ekonomik büyüme üzerinde etkisi olduğu sonucuna varılmıştır. Bu nedenle denilebilir ki, Sahra Altı Afrika ülkeleri için Keynesyen Yaklaşım geçerlidir. Bu etkinin yönü ve büyüklüğü incelendiğinde, Sahra Altı Afrika ülkelerinde kamu harcamalarının ekonomik büyümeyi düşürdüğü tespit edilmiştir. Söz konusu Afrika ülkelerinde, kamu harcamalarında yapılan her 1 birimlik artış; ekonomik büyümede 0.3 birimlik azalmaya yol açmaktadır. Bu bulgu, Robert Barro'nun (1990) araştırmasıyla tutarlıdır. Barro (1990) çalışmasında kamu harcamalarının ekonomik büyüme üzerinde etkisinin olabileceğini, ancak bu etkinin her zaman olumlu yönde olmayacağını ifade etmiştir.
Yazar isimleri: ['Eylül KABAKÇI GÜNAY', 'Betul AYGUN']
Yayın Yılı: 30 Haziran 2022
Dergi ismi: JOEEP: Journal of Emerging Economies and Policy
Yayın sayfa url: https://dergipark.org.tr/tr/pub/joeep/issue/66260/1083001
Yayın pdf linki: https://dergipark.org.tr/tr/download/article-file/2290676
