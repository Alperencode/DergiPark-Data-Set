Makale Başlığı: Okul Öncesi Dönem Çocuklarının Sosyal Kural Algısı ile Annelerinin Duygusal Zeka Düzeyleri Arasındaki İlişki
Özet: Bu çalışma okul öncesi dönem çocuklarının sosyal kural algısı ile annelerinin duygusal zeka düzeyleri arasındaki ilişkiyi incelemek amacıyla yapılmıştır. Bu kapsamda 2018-2019 eğitim yılında Diyarbakır Ergani ilçesinde yer alan Milli Eğitim Bakanlığına bağlı okul öncesi kurumlarında eğitim gören 60-72 ay arası 180 çocukla ve anneleriyle çalışılmıştır. Çalışmada anne ve çocuğun demografik özellikleriyle ilgili bilgi toplamak amacıyla “Kişisel Bilgi Formu” kullanılmıştır. Çocukların sosyal kural algılarını tespit etmek amacıyla “Ahlaki ve Sosyal Kural Algısı Ölçeği” ; annelerin duygusal zeka düzeylerini belirlemek için “Schutte Duygusal Zeka Ölçeği” kullanılmıştır. Ölçekler sonucunda elde edilen veriler SPSS programı ile analiz edilmiştir. Değişken sayısına göre t Test ve ANOVA ile elde edilen bulgular sonucunda annelerin duygusal zeka düzeyinin annenin mesleğine göre anlamlı derecede farklılaştığı; sahip olduğu çocuk sayısına göre anlamlı derecede farklılaşmadığı görülmüştür. Çocukların sosyal kural algısını etkileyen değişkenlerde ise annenin öğrenim durumuna göre anlamlı farklılık görülmezken; annenin yaşı ve mesleğinin çocuğun sosyal kural algısına etki ettiği sonucuna ulaşılmıştır. Araştırma sonucunda okul öncesi dönem çocuğunun sosyal kural algısı ile annesinin duygusal zeka düzeyi arasında anlamlı bir ilişki bulunmamıştır.
Yazar isimleri: ['Asena PEKTANE GÜLMEZ', 'Gülümser GÜLTEKİN AKDUMAN']
Yayın Yılı: 30 Eylül 2022
Dergi ismi: Uluslararası Erken Çocukluk Eğitimi Çalışmaları Dergisi
Yayın sayfa url: http://ijeces.hku.edu.tr/tr/pub/issue/72849/1016017
Yayın pdf linki: https://dergipark.org.tr/tr/download/article-file/2051676
