Makale Başlığı: SENSEBALL İLE YAPILAN ANTRENMANLARIN FUTBOLCULARIN TEMEL TEKNİK BECERİ PERFORMANSINA ETKİSİ
Özet: Son yıllarda ülkemiz amatör futbol kulüplerinin, profesyonel futbol kulüplerinin ve dünyanın önde gelen futbol kulüplerinin altyapı takımlarında sık sık kullandığı Senseball, spor bilimi ilgi alanına girmiştir. Bu nedenle bu çalışmada dünyanın her yerinde kullanılan bu antrenman metodunun futbolcuların teknik beceri performansına etkisinin incelenmesi amaçlanmıştır. Araştırma Samsunspor ve Atakum Belediyespor kulübünde haftanın en az iki günü aktif olarak antrenmanlara devam eden U11 ve U12 yaş gruplarından 35 deney 35 kontrol olmak üzere toplam 70 futbolcu üzerinde yapıldı. Çalışmada kontrollü ilk test-son test modeli uygulandı. Gruplar benzer özellikler dikkate alınarak rastgele oluşturuldu. Gruplar rutin antrenmana devam ederken deney grubu araştırmacı tarafından oluşturulan protokole göre 8 hafta boyunca Senseball ile 20 dakika ekstra çalıştı. Araştırma başında ve sonunda tüm futbolculara dominant ve non-dominant ayak ile top sürme, isabetli pas ve top sektirme testi; dominant ayak ile isabetli şut testi yapıldı. Deney ve kontrol grubu açısından istatiksel değerlere bakıldığında; deney grubunda isabetli pas dominant ayak, isabetli pas non-dominant ayak, isabetli şut dominant ayak, top sektirme dominant ayak, top sektirme non-dominant ayak değişkenlerinde pozitif yönlü bir gelişim saptanırken; top sürme dominant ayak ve top sürme non-dominant ayak değişkenlerinde anlamlı bir farklılık bulunamamıştır. Yapılan araştırma sonucunda Senseball’un futbolcuların teknik beceri performansına pozitif yönlü bir gelişim sağladığı, özellikle futbolcuların baskın olmayan ayaklarına ve isabetli şut performansına önemli ölçüde etki yaptığı sonucuna varılmıştır. Bu sebeple her minik futbolcunun topa daha fazla temas etmesi ve vuruş tekniğinin gelişimi için Senseball ile her gün çalışabilir, antrenörler ise Senseball’u antrenman planlamalarının içerisine yerleştirebilir.
Yazar isimleri: ['Ekrem TEVETOĞLU', 'Egemen ERMİŞ']
Yayın Yılı: 15 Ağustos 2022
Dergi ismi: Spor ve Performans Araştırmaları Dergisi
Yayın sayfa url: https://dergipark.org.tr/tr/pub/omuspd/issue/72157/1081395
Yayın pdf linki: https://dergipark.org.tr/tr/download/article-file/2284035
