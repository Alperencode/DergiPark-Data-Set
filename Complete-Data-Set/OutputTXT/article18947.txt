Makale Başlığı: Yetişkin Hastalarda Üst Gastrointestinal Sistemde Yabancı Cisimlerin Yönetimi: Retrospektif Tek Merkez Deneyimi
Özet: Giriş ve Amaç: Gastrointestinal sistemde yabancı cisimler dünyada ve ülkemizde ciddi mortalite ve morbidite nedenidir. Genellikle endoskopi ile çoğu vakada tedavi sağlanır. Bu çalışmada amaç üst gastrointestinal sistemde yabancı cisimlerin klinik, epidemiyolojik karakteristiklerinin tanımlanması, yerleşim özelliklerinin belirlenmesi, yapılan endoskopik tedaviler ve sonuçlarının incelenmesidir. Gereç ve Yöntem: Çalışma Ocak 2016-Aralık 2019 tarihleri arasında Gastroenteroloji Bilim Dalında üst gastrointestinal sistemde yabancı cisim nedeniyle endoskopi yapılan hastaları içermektedir. Yabancı cismin özelliği, lokalizasyonu, komplikasyon varlığı ve tedavi şekline hastalara ait özofagogastroduodenoskopi raporlarından ulaşılmıştır. Hastane elektronik veritabanı kullanılarak hastaların; yaş, cinsiyet, mental durumu, endoskopinin yapılma zamanı, semptomları, mortalite durumu ile ilgili bilgilere ulaşılmıştır. Bulgular: Çalışmadaki 43 hastanın 16’sı kadın (%37.2), yaş ortalaması 52.2 yıl (22-86) idi. Hastaların 16'sında disfaji (%45.7) en sık semptom olarak saptanmıştır. Yabancı cisimler en sık olarak; 29 hastada özofagusta (%67.4) ve 8 hastada (%18.6) midede saptanmıştır. Endoskopi sırasında saptanan yabancı cisimlerin 28’i gıda (%65.1), 6'sı metal (%14) ve 9'u diğer (%20.9) yapıda görülmüştür. En sık tercih edilen endoskopik tedavi hastaların 21’inde fare dişli forseps (%48.8) ile yabancı cisim çıkarılmasıdır. Hastaların 13’ünde komplikasyon gelişmiş olup (%30.2), en sık komplikasyon olarak laserasyon saptanmıştır. Sonuç: Gastrointestinal sistemdeki yabancı cisimler genellikle cerrahi müdahale gerek¬tirmeyip, erken endoskopik müdahale, yutulan yabancı cismin tanı ve tedavisinde en sık kullanılan, güvenli ve etkili yöntemdir.
Yazar isimleri: []
Yayın Yılı: 30 Aralık 2020
Dergi ismi: Endoskopi Gastrointestinal
Yayın sayfa url: https://dergipark.org.tr/tr/pub/endoskopi/issue/59090/830146
Yayın pdf linki: https://dergipark.org.tr/tr/download/article-file/1411188
