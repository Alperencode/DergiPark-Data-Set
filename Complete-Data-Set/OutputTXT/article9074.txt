Makale Başlığı: Erken Gebelik Kaybı Yaşayan Kadınlarda Posttravmatik Stres Bozukluğu Belirtileri ve İlişkili Faktörler
Özet: Amaç: Gebelik kaybı sonrası kadınlar korku, kaygı, stres, öfke veya suçluluk gibi duygular yaşayabilir ve bu duygularla baş edemezse posttravmatik stres bozukluğuna yol açabilir. Çalışmada erken gebelik kaybı yaşayan kadınlarda posttravmatik stres bozukluğu belirtileri ve ilişkili faktörlerin belirlenmesi amaçlanmıştır.Gereç ve Yöntem: Tanımlayıcı türdeki araştırmanın örneklemini bir devlet hastanesinin Kadın Hastalıkları ve Doğum Servisi’ne erken gebelik kaybı ile yatan (<20 hafta) 132 kadın oluşturmuştur. Veriler Kişisel Bilgi Formu, Postravmatik Stres Bozukluğu Soru Listesi-Sivil Versiyonu, Durumluk-Sürekli Kaygı Envanteri ve Stres ile Başa Çıkma Tarzları Ölçeği kullanılarak toplanmıştır.Bulgular: Kadınlarda posttravmatik stres bozukluğu (PTSB) belirtileri %62.9’dur. PTSB belirtileri arttıkça durumluk ve sürekli kaygı da artmaktadır (r=0.692-0.752; p<0.01). PTSB belirtileri azaldıkça kendine güvenli, iyimser ve sosyal destek arama yaklaşımı puanları; belirtiler arttıkça da çaresiz ve boyun eğici yaklaşım puanları artmaktadır (r=0.246-0.579; p<0.01).Sonuç: Gebelik kaybı sonrası kadınların PTSB belirtileri yüksektir. Durumluk, sürekli kaygı, çaresiz, boyun eğici ve sosyal destek arama yaklaşımı ile sağlık durumu, istenen gebelik durumu PTSB belirtileri ile ilişkilidir.
Yazar isimleri: ['Neslihan SAYIN', 'Şükran ERTEKİN PINAR']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1165862
Yayın pdf linki: https://dergipark.org.tr/tr/download/article-file/2611538
