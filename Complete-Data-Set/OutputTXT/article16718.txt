Makale Başlığı: Spor Yöneticiliği Bölümü Öğrencilerinin Uzaktan Eğitime Yönelik Farkındalıkları
Özet: Türkiye’yi de etkisi altına alan Covid-19 salgını kritik bir toplum sağlığı sorunu haline gelmiştir. Salgının tetiklediği kriz toplumsal yaşamın her alanında etkisini göstermiştir. Bu durumun uzun süre devam etmesi bireylerin eğitim hakkını tehdit etmeye başlamış ve süreçte uzaktan eğitim hayatımızdaki yerini almıştır. Uzaktan eğitim, iletişim teknolojilerinin internete dayalı kullanımı aracılığıyla ders materyallerinin öğrencilere uluştırılması ve öğrenme ortamının oluşmasında birer fırsat haline gelmiştir. Bu çalışmanın amacı, spor yöneticiliği bölümü öğrencilerinin uzaktan eğitime yönelik farkındalıklarını belirlemektir. Çalışmanın katılımcılarını, spor yöneticiliği bölümünde öğrenim gören 15 lisans öğrencisi oluşturmuştur. Araştırma verileri, nitel veri toplama araçlarından yarı yapılandırılmış görüşme ile elde edilmiştir. Katılımcılarla yapılan görüşmeler sonucunda elde edilen veriler, içerik analiziyle incelenmiştir. Verilerin analizi sonunda literatür göz önünde bulundurularak uzaktan eğitim farkındalığı oluşturan yedi tema belirlenmiştir. Bu temalar (1) uzaktan eğitime yönelik düşünceler, (2) uzaktan eğitimin geleceği, (3) spor eğitiminde uzaktan eğitimin avantajları, (4) spor eğitiminde uzaktan eğitimin dezavantajları, (5) pandemi dönemi uzaktan eğitim, (6) spor eğitiminde uygulamalı ders verimliliği ve (7) uzaktan eğitimde yapılması gereken düzeltmeler şeklindedir. Bu bağlamda öğrencilerin genel oloarak yüz yüze eğitimi uzaktan eğitime tercih ettiği, uzaktan eğitimi verimli bulmadıkları, notlarının uzaktan eğitimde daha yükseldiği, internet sorunu ve sistemsel sorunlar gibi teknik problemler ile karşı karşıya kaldıkları, bu problemler iyileştirildiğinde daha nitelikli bir öğrenme ortamı olacağı önerilmiştir.
Yazar isimleri: ['Ebru ARAÇ ILGAR', 'Bekir Bariş CİHAN', 'Yekta Göksel OĞUR']
Yayın Yılı: 15 Temmuz 2022
Dergi ismi: Uluslararası Güncel Eğitim Araştırmaları Dergisi
Yayın sayfa url: https://dergipark.org.tr/tr/pub/intjces/issue/72200/1101352
Yayın pdf linki: https://dergipark.org.tr/tr/download/article-file/2365761
