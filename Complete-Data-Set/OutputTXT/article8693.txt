Makale Başlığı: Büyükşehir Belediye Sınırları İçerisindeki İlçe Belediyelerin Çevre Koruma Hizmetleri Harcamalarının Değerlendirilmesi: İzmir-Selçuk İlçe Belediyesi Örneği
Özet: Belediye hizmetleri arasında önemli bir yere sahip olan çevre koruma ve kontrol hizmetlerinin önemi günümüzde giderek artmaktadır. Mahalli ve müşterek ihtiyaçları karşılamakla görevli idareler arasında yer alan belediyeler, çevresel sorunların da en yoğun yaşandığı mahallin yönetimini oluşturmaktadırlar. Diğer yandan çevre sorunlarının, sanayileşmenin ve kentleşmenin yoğun olduğu alanlarda görülmesi, bu idarelerin çevre koruma ve kontrol görevlerini yerine getirmede daha çok mali kaynak kullanmalarına neden olmaktadır. Bir yerel yönetim kuruluşu olan büyükşehir belediyelerinin sınırları içinde yer alan ilçe belediyelerinin bütçe harcamaları dahilindeki çevre koruma ve kontrol hizmeti harcamalarının payı ve oranı çalışmamızın konusunu oluşturmaktadır. Çalışmada İzmir İli Selçuk İlçe Belediyesinin 2014-2019 yılları içerisinde analitik bütçe sınıflandırmasından olan fonksiyonel sınıflandırmaya göre bütçe giderleri içerisinde çevre koruma hizmet harcamalarının, çevre koruma ve kontrol müdürlüğü harcamalarının ve çevre koruma hizmetleri ile çevre koruma ve kontrol müdürlüğünün harcamalarının toplam belediye harcamalarına oranı değerlendirilerek analiz edilmektedir. Çalışma, literatür ve kaynak taraması ile değerlendirmeye konu oluşturan İzmir Büyükşehir Belediye sınırları içerisindeki UNESCO Dünya miras listesinde yer alan Selçuk İlçe Belediyesinin 2014-2019 yılları arasında kesinleşmiş bütçe kalemlerinden çevre koruma harcamaları ile çevre koruma ve kontrol müdürlüğünün harcamalarının toplam bütçe rakamlarına oranlanması sonuçlarının değerlendirmesidir.
Yazar isimleri: ['Dahi Zeynel BAKICI']
Yayın Yılı: 10 Kasım 2022
Dergi ismi: İzmir İktisat Dergisi
Yayın sayfa url: https://dergipark.org.tr/tr/pub/ije/issue/72493/1125633
Yayın pdf linki: https://dergipark.org.tr/tr/download/article-file/2464886
