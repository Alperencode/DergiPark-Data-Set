Makale Başlığı: Bir Asilzadenin Çöküşü: İppolit Matveyeviç Vorobyaninov
Özet: 1928 yılında kaleme alınan On İki Sandalye adlı roman, iki önemli karakter üzerine kurgulanmış bir komedi gibi gözükmesine rağmen temelde sert eleştiriler barındıran bir hiciv romanıdır. Sovyet Rusya’sının yeni düzeni ve çarlığın silinmeyen izleriyle eserde karşımıza yepyeni bir Rusya çıkar. Bu Rusya ahlaki ve ruhsal açıdan büyük bir çöküş içerisindedir. Eser boyunca neredeyse bir tane olumlu örnek olarak gösterilecek kimse yoktur. Hepsi zaaflarının esiri olmuş insanlardır. Ancak bu kokuşmuş düzen içerisinde en büyük çöküşü, romanın başkahramanı İppolit Matveyeviç Vorobyaninov yaşar. Bir asilzade olan Vorobyaninov’un Ekim Devrimi’yle beraber tüm düzeni değişir. Kayınvalidesinin sakladığı sırrın ortaya çıkmasına kadar sakince kaderine boyun eğen Vorobyaninov, Soylular Birliği Başkanı olarak başladığı kariyerini hırsız, dilenci ve hatta katil olarak tamamlar. En sonunda elinde kalan tek şeyi olan aklını da yitirir. Temsil ettiği eski düzen gibi yok olup gider.
Yazar isimleri: ['Tuğba GÜNÖR']
Yayın Yılı: 15 Ekim 2022
Dergi ismi: HUMANITAS - Uluslararası Sosyal Bilimler Dergisi
Yayın sayfa url: https://dergipark.org.tr/tr/pub/humanitas/issue/73028/1094060
Yayın pdf linki: https://dergipark.org.tr/tr/download/article-file/2335193
