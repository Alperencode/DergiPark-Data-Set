Makale Başlığı: TUNUS MİLLÎ KÜTÜPHANESİ’NDE BULUNAN BAZI TASAVVUFÎ EL YAZMALARI
Özet: Tunus, birinci asrın ortalarında İslam ile tanışmış bir ülkedir. İslam kültür ve medeniyetinin kadim izlerini barındıran Tunus, diğer İslâmî disiplinlerle birlikte tasavvufî düşüncenin de erken dönemden itibaren tesirli olduğu ve tasavvufî düşünce yapısıyla Bağdat, Basra, Şam ve Horasan gibi tasavvufî ekollerle etkileşimi olmuş bir bölgedir. Tunus’un bu birikiminin en belirgin yansımasını Tunus Milli Kütüphanesi’nde bulunan tasavvufî içerikli yazma eserlerin çeşitliliğinde net bir şekilde gözlemlemek mümkündür. Tunus Millî Kütüphanesi’nde yapılan taramada tasavvufî sahanın dikkat çekici eserleri olarak göze çarpan kırk iki çalışmanın konu edildiği bu makale ile Tunus’un tasavvufî düşüncesine yön veren bazı eserlere dikkat çekmek ve bu konuda araştırma yapmak isteyenlere yön göstermek hedeflenmiştir. Kuzey Afrika’nın tarihî, siyâsî ve ilmî seyri içerisinde önemli bir konuma sahip olan Tunus’taki Millî Kütüphane’de yer alan bazı tasavvufî içerikli eserlerin tanıtımının yapıldığı makalede, öncelikle müellifin adı, ardından eserin adı, varak sayısını zikretmek şeklinde bir usûl takip edilmiştir. Ayrıca dipnotlarda her bir eserin Türkiye Yazma Eser Kütüphanaleri’nde nüshalarının olup olmadığına dair anekdot da paylaşılmıştır.
Yazar isimleri: ['Yüksel GÖZTEPE', 'Fatih ÇINAR']
Yayın Yılı: 1 Ekim 2022
Dergi ismi: Tasavvuf İlmi ve Akademik Araştırma Dergisi
Yayın sayfa url: https://dergipark.org.tr/tr/pub/tasavvufdergisi/issue/72780/1122738
Yayın pdf linki: https://dergipark.org.tr/tr/download/article-file/2453335
