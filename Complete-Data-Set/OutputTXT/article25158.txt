Makale Başlığı: KÜRESELLEŞMENİN REFAH DEVLETİNE ETKİSİ VE REFAH KRİZİ BAĞLAMINDA İNSANİ GÜVENLİK YAKLAŞIMI
Özet: Toplumu oluşturan bireylerin sosyal hayatları içinde karşılaşabilecekleri risklere karşı çözüm üreten ve bireylerin bu risklerle karşılaşmalarının önüne geçmek adına önlemler alan devlet, ürettiği ve uyguladığı sosyal politikalar anlamında bir garantör görevi görmektedir. Bunu yaparken hayati bir rol üstlenen devlet, ek olarak, insan haklarının yaygınlaştırılması, bireylerin kendi riskleriyle başa çıkmalarında yardımcı olmak adına ,bir kamu müdahalesi olarak tanımlanan sosyal politika ile bireyleri riskler ortaya çıktıktan sonra ve çıkmadan önce alanı içine dahil etmektedir. Bireylerin güvenlik ve insan haklarını sağlama ihtiyacı suç olaylarından korunma ihtiyacının bir sonucudur. Bu anlamda toplumun uluslararası alanda, askeri düzeydeki güvenliğinden ziyade, bireysel güvenlik son yüzyılda tartışılan ve üzerinde durulan bir kavram halini almıştır. Bu noktada üzerinde durmak istediğimiz konu; sosyal risklerin yönettiği güvenlik ve insan hakları ihtiyacı konusu olup; bireylerin suçtan uzaklaşmalarında ve güvenliklerinin sağlanmasında refah devletinin rolünün ne olduğudur.
Yazar isimleri: ['Merve Ayşe AKBULUT']
Yayın Yılı: 30 Haziran 2019
Dergi ismi: International Journal of Labour Life and Social Policy
Yayın sayfa url: https://dergipark.org.tr/tr/pub/ijllsp/issue/50585/564828
Yayın pdf linki: https://dergipark.org.tr/tr/download/article-file/882539
