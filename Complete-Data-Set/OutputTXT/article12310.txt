Makale Başlığı: Limited Şirket Sözleşmesinde Zorunlu Kayıtların Düzenlenmesi
Özet: Limited şirket sözleşmesi, limited şirketin anayasası olarak ifade edilir. Şirket sözleşmesi, limited şirketler hukukunda çok önemli bir yere sahip bir hukuk kaynağıdır. Limited şirket sözleşmesinde şirketler hukuku düzleminde etkilerini gösteren iki farklı temel kayıt türü bulunmaktadır. Bunlardan biri çalışmamızın da konusunu oluşturan ve TTK m. 576’da gösterilen şirket sözleşmesinde yer alması gereken zorunlu kayıtlar iken diğeri ise TTK m. 577’de ve Kanunun muhtelif hükümlerinde gösterilen geçerliliği şirket sözleşmesinde öngörülmelerine bağlı olan ihtiyari kayıtlardır.Türk limited şirketler hukukunda olduğu gibi İsviçre, Alman ve Avusturya limited şirketler  hukukunda da şirket sözleşmesinde zorunlu olarak bulunması gereken hükümler öngörülmüştür. Mutlak zorunlu hükümler İsviçre hukukunda İsvBK m. 776’da, Alman hukukunda AGmbHG § 3/f. 1’de ve Avusturya hukukunda AvGmbHG § 4/f. 1’de gösterilenlerden ibarettir. Bu hükümler, limited şirket sözleşmesinin asgari içeriğini oluşturmaktadır. Çalışmamızda limited şirket sözleşmesinde yer alması gereken zorunlu kayıtların ne şekilde şirket sözleşmesinde düzenlenebileceği ele alınmaktadır.
Yazar isimleri: ['M. Fatih CENGİL']
Yayın Yılı: 30 Haziran 2022
Dergi ismi: Necmettin Erbakan Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/neuhfd/issue/67892/1117616
Yayın pdf linki: https://dergipark.org.tr/tr/download/article-file/2431869
