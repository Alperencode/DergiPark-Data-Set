Makale Başlığı: YOUTUBE GAZETECİLİĞİ EKSENİNDE DÖNÜŞEN GELENEKSEL GAZETECİLİK: GERÇEKTİVİ ÖRNEĞİ
Özet: Geleneksel medyanın gelişen teknoloji ile beraber sosyal medya platformlarında faaliyet göstermesi kitleler tarafından benimsenmektedir. Yeni medya geleneksel medyanın tekniklerini, yöntemlerini ve çalışma biçimini değiştirmekte, haber üretimi ve ulaşımı bağlamında insanlara yepyeni olanaklar sunmaktadır. Bu olanaklar izleyicilerin ve okurların iletişimlerini ve medyanın gündem belirleme gücünü her açıdan büyütmektedir. Yeni medya beraberinde coğrafi sınırları da ortadan kaldırarak, gücünü dünyanın her yerinde göstermektedir. İnternet dünyasının oluşturduğu olanaklar haber üretimini dijital ortamda üretilen bir yapıya dönüştürmektedir. Dijital habercilik ile beraber ortaya çıkan yeni tür habercilik pratikleri, haber içeriklerinin değişimine ve gelişimine neden olmakla beraber, sosyal medya platformlarından YouTube,  günümüzde en güçlü mecralardan biri haline  dönüşmüş olup, geleneksel medyada yer bulamayanların gündem yaratma, yorum yapma, analiz etme imkanlarını ortaya çıkartıp, birer kişisel televizyon sahipliği imkanı sunmaktadır. YouTube içerik üretenlerin patron ve yönetici sansürünü, baskısını ortadan kaldırarak daha özgür bir ortam yaratmaktadır. YouTube aynı zamanda habere, analize ve yoruma ulaşmada geleneksel medyanın tekelini kırıp,  geleneksel medyadaki haberin maliyetini de ortadan kaldırarak kısıtlı olanaklarla (bir tripot, bir kamerayla) milyonları etkilemeyi başarmakta olup, geleneksel medyadan çok daha etkili olmayı başarmıştır.. Bu makalede kullanımlar ve doyumlar, iletişimin ekonomi politiği, iletişimde şırınga modeli ile incelenecek yöntemle GerçekTivi YouTube kanalından alınacak 10 tane program üzerinde haber analizi yapılmıştır. Burada geleneksel habercilikten ne gibi farklarının olduğu gözlemlenecektir.
Yazar isimleri: ['Gülşan KURT']
Yayın Yılı: 1 Eylül 2022
Dergi ismi: İletişim Bilimi Araştırmaları Dergisi
Yayın sayfa url: https://dergipark.org.tr/tr/pub/ibadergi/issue/72376/1143380
Yayın pdf linki: https://dergipark.org.tr/tr/download/article-file/2536752
