Makale Başlığı: TIP FAKÜLTESİ SON SINIF ÖĞRENCİLERİNİN DİSLEKSİ KONUSUNDA BİLGİ DÜZEYLERİ
Özet: Amaç: Bu çalışmada tıp fakültesi son sınıf öğrencilerinin, disleksi konusunda bilgi düzeyinin belirlenmesi amaçlandı. Yöntem: Bu çalışma 15-20 Eylül 2021 tarihleri arasında Gaziantep Üniversitesi Tıp Fakültesinde eğitim gören 252 son sınıf öğrencisi ile gerçekleştirildi. Öğrencilere sosyodemografik ve eğitim özelliklerini, disleksi konusunda bilgilerini sorgulayan anket uygulandı. Katılımcıların bilgi düzeyi sorulan 20 soru için, 20 puan üzerinden değerlendirildi. Bulgular: Çalışmamızda yer alan öğrencilerin 144’u (%57,1) erkek, 108’si (%42,9) kadın, yaş ortalaması ise 24.65±1.78 (min=21, max=39) olarak tespit edildi. ‘Disleksi terimini daha önce duydunuz mu?’ sorusuna katılımcıların 235’si (%93,3) evet, 17’si (%6,7) hayır yanıtını verdi.  Öğrencilerin 68’si (%27,0) disleksi konusunda özel bir eğitim aldığını, 184’ü (%73,0) ise almadığını belirtti. Katılımcıların disleksi konusunda bilgi puanı ortalaması 9,45± 2,46 (min=0, max=17) olarak saptandı. ‘Disleksi bir özel öğrenme bozukluğudur’ doğru önermesine öğrencilerin 235’i (%93,3) katıldığını belirtti. Çalışmamızda en az bilinen önermeler ‘Dislekside renkli obje kullanımı ve renkli kaplamaların kullanılması yardımcı olur’ yanlış ifadesine katılımcıların 163’ünün (%64,7) katıldığı, 85’inin (%33,7) ise bu konuda fikri olmadığı belirlendi. ‘Disleksi kaynaklı zorlukların iyileştirilmesinde göz takip egzersizlerinin yapılması etkilidir’ yanlış önermesine öğrencilerin 159’u (%63,1) katılıyorum, 87’si (%34,5) ise fikrim yok şeklinde yanıt verdi. Sonuç: Çalışmamızda tıp fakültesi son sınıf öğrencilerinin disleksi konusunda ciddi bilgi yanlışlıkları ve eksiklikleri olduğu belirlendi. Bu duruma öğrencilerin disleksiye yönelik eğitimi az bir kısmının almış olması sebep olmuş olabilir. Disleksi ile mücadelede Üniversiteler, Milli Eğitim ve Sağlık Bakanlığının ortak projeler gerçekleştirmesi ve etkin bir yöntem olarak basın yayın organlarını kullanması önem taşımaktadır.
Yazar isimleri: ['Hamit Sırrı KETEN', 'Fatih KOÇTÜRK', 'Numan GÜVENÇ', 'Ömer Faruk ERKAN']
Yayın Yılı: 31 Ekim 2022
Dergi ismi: Medical Research Reports
Yayın sayfa url: https://dergipark.org.tr/tr/pub/mrr/issue/73279/1156815
Yayın pdf linki: https://dergipark.org.tr/tr/download/article-file/2579671
