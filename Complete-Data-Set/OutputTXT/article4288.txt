Makale Başlığı: 5E Öğretim Modeline Uygun Olarak Bilgisayar Destekli Materyal Tasarlanması ve Materyale Yönelik Öğrenci Görüşleri: Bileşikler Ünitesi
Özet: Soyut kavramlar içeren Kimya dersinde kavramların somutlaştırılarak anlatılacağı öğretim materyalleri hazırlamak önemlidir. Temelini yapılandırmacı yaklaşımdan alan 5E öğretim modeli kavram yanılgılarının azaltılmasında kullanılan bir modeldir. Bilgisayar destekli materyallerin geliştirilmesi soyut kavramların somutlaştırılmasında ve öğrencilerin öğrenmelerini kolaylaştırmada etkilidir. Eğitim ortamında teknolojinin kullanılması öğrencilerin ilgisini arttırmakta, daha zengin öğrenme ortamları sunmakta ve öğrencilerin öğrenme merkezine çekilmesini sağlamaktadır.  Bu çalışmada ortaöğretim 9. Sınıf Bileşikler ünitesine yönelik 5E öğretim modeline uygun bilgisayar destekli materyal tasarlamak ve bu materyal hakkında öğrencilerin görüşünü almak amaçlanmıştır. Bu araştırmada nitel araştırma yöntemlerinden biri olan durum çalışması kullanılmıştır. Bu araştırmanın çalışma grubunu izin alabilme ve görevli öğretmen faktörleri göz önünde bulundurularak seçilen İzmir ilinde bir ortaöğretim kurumunda öğrenim gören 9. Sınıf öğrencileri (N=30) oluşturmaktadır.  Öğrenciler 5E öğretim modeline göre hazırlanmış materyali animasyonlar, etkinlikler içerdiği için ve görsellerle desteklendiği için  ilgi çekici bulduklarını, programın kullanımın kolay olduğunu ve  bu materyali kullanarak konuyu daha iyi anladıklarını, bilgilerinin daha kalıcı olduğunu ifade etmişlerdir.
Yazar isimleri: ['Özge ÖZBAYRAK AZMAN']
Yayın Yılı: 30 Haziran 2022
Dergi ismi: Dokuz Eylül Üniversitesi Buca Eğitim Fakültesi Dergisi
Yayın sayfa url: https://dergipark.org.tr/tr/pub/deubefd/issue/70599/1054503
Yayın pdf linki: https://dergipark.org.tr/tr/download/article-file/2179229
