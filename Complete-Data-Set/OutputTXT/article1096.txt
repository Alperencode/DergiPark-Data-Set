Makale Başlığı: Çağdaş Sanatta Sosyolojik Bir Olgu: Göç
Özet: Bu araştırma geçmiş yüzyıllardan günümüze kadar gelen ve hali hazırda devam eden göç olgusunu, farklı tekniklerle üretilen çağdaş sanat eserleri üzerinden incelemeyi, göç olgusunun sanatçıların psikolojik algıları çerçevesinde sanat alanına yansıma durumunu ele almaktadır. Araştırmanın sınırlılığını Ai Weiwei, Mohammed Hafez, Yu-Wen Wu, Richard Mosse, Temur Köran, Kezban Arca Batıbeki ve eserleri oluşturmaktadır. Küresel bir sorun olarak varlığını koruyan göç olgusuna yönelik gerçekleştirilen araştırmada nitel araştırma yöntemlerinden literatür tarama ve eser inceleme yöntemleri kullanılmıştır. Belirtilen sanatçıların farklı tekniklerle ürettikleri eserleri analiz edilerek, göç olgusunun insanlar üzerindeki etkisine yorum getirilmiştir. Sonuç olarak göç kapsamında üretilen eserlere bakıldığında göç olgusunun sanatçıların düşünsel özgünlükleri aracılığıyla farklı yöntem ve teknikler kullanılarak estetik bir dille uygulama alanına yansıdığı görülmüştür. Ayrıca sanatçının toplumsal sorunlardan bağımsız kalamadığı, var olan gerçekliğin psikolojik etkilerini topluma yansıtmadaki etkililiği ve psikolojik algılamaların farklı teknikler kullanılarak yansıtılma olanağı bulduğu ortaya çıkmıştır.
Yazar isimleri: ['Ruhi ÇAY']
Yayın Yılı: 26 Haziran 2022
Dergi ismi: Amasya Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/amauefd/issue/70418/1038779
Yayın pdf linki: https://dergipark.org.tr/tr/download/article-file/2140923
