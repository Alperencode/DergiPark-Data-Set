Makale Başlığı: Yemlik Keçiboynuzu Kırığının Mısır Silajında Katkı Maddesi Olarak Kullanımı
Özet: Bu çalışmada mısır silajına katkı maddesi olarak yemlik keçiboynuzu kırığı kullanılmıştır. 60 günlük silolama sonucunda oluşan silajların besin madde kompozisyonu, fermantasyon parametreleri ve in vitro fermantasyon değerleri ve aerobik stabilitesi incelenmiştir. Oluşan silajların kuru madde içerikleri %23.66 ile 25.73 arasında bulunmuştur. Ham kül içerikleri  %11.01 ile 14.77 ve ham protein içerikleri %7.29-8.09 arasında bulunmuştur. Silajların ADF ve NDF içerikleri sırasıyla %12.97-14.82 ve 23.74-26.87 tespit edilmiştir. Silajların pH’ları 3.61 ila 3,80 arasında bulunmuş ve olması gereken pH değerlerinden düşük bulunmuştur. Katkı dozlarına bağlı olarak silajların fleig skorları 87.47 ile 93.46 arasında hesaplanmıştır. Silajların in vitro fermantasyon parametreleri incelendiğinde net gaz üretimleri 34.62 ile 36.2 ml arasında değişmiş olup metan üretim yüzdeleri 16,90-17.87 arasında değişmiştir. Katkı dozunun artması ile oluşan silajların metabolik enerji içerikleri 7.68 den 8.36 yükselmiştir. Katkı dozunun artması ile içermiş olduğu şeker oranı ile doğrudan alakalı olarak aerobik stabiliteleri öne çekilmiş yani kontrol grubuna göre daha erken bozulduğu görülmüştür.
Yazar isimleri: ['Hüseyin ATEŞ', 'Ali İhsan ATALAY']
Yayın Yılı: 30 Haziran 2022
Dergi ismi: Journal of Agriculture
Yayın sayfa url: https://dergipark.org.tr/tr/pub/ja/issue/70409/1108392
Yayın pdf linki: https://dergipark.org.tr/tr/download/article-file/2394370
