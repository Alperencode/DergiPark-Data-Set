Makale Başlığı: Hüseyin Topal. Şiî-İmâmî Müfessir Tûsî’nin Tefsirinde Kur’ân İlimleri. Ankara: Akademisyen Kitabevi, 2021.
Özet: Genelde Kur’ân ilimlerini özelde ise Şiî merkezli tefsirleri merkeze alan İslâmî literatürle ilgili ilmî portreyi ortaya koymak için çeşitli araştırmalar yapılmaktadır. Bu araştırmalardan biri de Hüseyin Topal tarafından kaleme alınan Şiî-İmâmî Müfessir Tûsî’nin Tefsirinde Kur’ân İlimleri adlı eserdir. Yazar, eserinde, ilk olarak Tibyan’ın yazıldığı arka planı ortaya koyabilmek için Ebû Cafer Tûsî’nin (ö. 460/1067) yaşadığı ilmî-siyasî dönemi, müellifin ilmî-mezhebî yönünü ve tefsirinin genel özelliklerini konu edinmiştir. Bunun akabinde Şiî tefsirde yer alan rivâyet ve dirâyete dayanan Kur’ân ilimleri yaklaşımına yer veren iki ayrı bölüm ele almıştır. Şîa tarihinde Ahbârîlikten Usûlîliğe geçişte mihenk taşı sayılabilecek Tibyan’ı merkeze alan bu çalışma, Ahbârîliğe uygun şekilde rivâyete dayanan Kur’ân ilimlerini ele almakla kalmamış, buna ek olarak Usûlîliğe uygun şekilde dirâyete dayalı Kur’ân ilimlerine de yer vermiştir. Bu açılardan bakıldığında İslâm literatüründe Şîa açısından önemli bir yeri bulunan Tûsî’nin eserini inceleyen yazar, bu alanla ilgili önemli bir boşluğu doldurmaktadır. İslâm literatüründe mühim bir mevki üstlenen Şiî tefsir niteliğindeki Tibyân’ı ve Kur’ân ilimlerini aydınlatması bakımından önemli olan bu eseri tanıtıp incelemenin faydalı olacağını ummaktayız.
Yazar isimleri: ['Fatma YALNIZ']
Yayın Yılı: 30 Haziran 2022
Dergi ismi: Turkish Journal of Shiite Studies
Yayın sayfa url: https://dergipark.org.tr/tr/pub/siader/issue/70703/1127754
Yayın pdf linki: https://dergipark.org.tr/tr/download/article-file/2473871
