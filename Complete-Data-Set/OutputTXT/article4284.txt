Makale Başlığı: Mesajlaşma Motivasyonları Ölçeğinin (MMÖ) Türkçe'ye Uyarlanması: Geçerlik ve Güvenirlik Çalışması
Özet: Araştırmanın amacı, Trub ve Barbot (2019) tarafından geliştirilen Mesajlaşma Motivasyonları Ölçeğini (MMÖ) Türkçe’ye uyarlamak, geçerlik ve güvenirlik analizlerini yapmaktır. Ölçeğin uyarlama çalışması için Türkiye’nin batısında yer alan bir fakültede öğrenim gören, 279 üniversite öğrencisinden veri elde edilmiştir. Ölçeğin yapı geçerliği kanıtlarını ortaya koymak için Doğrulayıcı Faktör Analizi (DFA), güvenirliğini saptamak için ise Cronbach alpha katsayısına bakılmış ve test tekrar test yöntemi kullanılmıştır. DFA sonucuna göre ölçeğin iki faktörlü yapısı (Kaçış ile Kendini İfade Etme) doğrulanmıştır. İki faktörlü modele ilişkin uyum indeksleri incelendiğinde; χ2/sd (2.68), RMSEA (.08) ve SRMR (.09) değerleri modelin kabul edilebilir uyum gösterdiğine işaret ederken, CFI (.97) değeri ise modelin iyi uyum gösterdiğine işaret etmektedir. Bununla birlikte güvenirlik analizinde Cronbach alpha katsayısı kaçış boyutu için .77, kendini ifade etme boyutu için .86 bulunmuştur. Ölçme aracına ilişkin test tekrar test güvenirlik katsayısı kaçış boyutunda .82, kendini ifade etme boyutunda .85 olarak bulunmuştur. Yapılan analiz sonuçları Mesajlaşma Motivasyonları Ölçeğinin Türkçe formunun geçerli ve güvenilir bir ölçme aracı olduğunu göstermektedir.
Yazar isimleri: ['Erol ESEN', 'Melda Meliha ERBAŞ']
Yayın Yılı: 30 Haziran 2022
Dergi ismi: Dokuz Eylül Üniversitesi Buca Eğitim Fakültesi Dergisi
Yayın sayfa url: https://dergipark.org.tr/tr/pub/deubefd/issue/70599/1026492
Yayın pdf linki: https://dergipark.org.tr/tr/download/article-file/2092160
