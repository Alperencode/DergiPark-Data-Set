Makale Başlığı: İklim değişikliği ve su kaynakları olgusunun posta pulları üzerinden değerlendirilmesi
Özet: İklim değişikliği ve su kaynakları konusundaki farkındalığın, yakın zamanda, uluslararası bir olgu olarak ortaya çıkacağı ve uzunca bir süre gündemi meşgul edeceği düşünülmektedir. Çeşitli ülkelere ait posta pulları üzerinden farkındalık oluşturmayı amaçlayan bu çalışmada; iklimsel değişimler, buzullarda görülen erime, deniz seviyesinde yükselme, müsilaj, göç hadiseleri, kuraklık, ani su baskınları, orman yangınları, hastalıklar ve olası su savaşları gibi konular irdelenmiştir. İklim değişikliği ile su kaynakları arasındaki ilişkiyi anlamlandırabilmek ve literatür üzerinden farklı çıkarımlarda bulunabilmek için barajlar ve kentsel yaşam konuları da ayrıca ele alınmıştır. İklim değişikliği kapsamında alınan küresel ve bölgesel tedbirlerin yanı sıra dünyadan ve Türkiye’den verilen güncel örneklerle çalışmanın çerçevesi belirlenmeye çalışılmıştır. Bu bağlamda, çevre konulu pul tasarım örneklerine değinilmiş ve Türkiye’nin, iklim değişimi ve su kaynakları konusundaki hassasiyeti ön plana çıkarılmıştır. Ayrıca, yakın gelecekte yaşanma olasılığı bulunan atmosferik değişimlere değinilerek önerilerde bulunulmuştur. Bu çalışmanın, sonraki süreçte oluşturulacak bilimsel araştırmalara da kaynak teşkil edeceği düşünülmektedir.
Yazar isimleri: ['Serkan AYCİL']
Yayın Yılı: 31 Temmuz 2022
Dergi ismi: Disiplinlerarası Yenilik Araştırmaları Dergisi
Yayın sayfa url: https://dergipark.org.tr/tr/pub/dyad/issue/71555/1125521
Yayın pdf linki: https://dergipark.org.tr/tr/download/article-file/2464473
