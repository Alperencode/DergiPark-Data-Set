Makale Başlığı: Türkiye’de COVID-19 Pandemi Sürecinin Aile İçi İletişime Etkisi
Özet: Çin’in Vuhan kentinde ortaya çıkan ve Dünya Sağlık Örgütü tarafından tüm Dünya’da 12 Mart 2020 pandemi olarak ilan edilen Covid-19 virüsü tüm Dünya’da üç ay kadar kısa bir sürede çok hızlı bir şekilde yayılmıştır. Dünya’nın her yerinde olduğu gibi Türkiye’de pandemi sürecinden sosyal, ekonomik, psikolojik açıdan olumsuzluklar ile karşı karşıya kalmıştır. Yaşanan pandemi sürecinin tüm Dünya genelinde bireylerde psikolojik olarak depresyon, kaygı, stres ve endişe düzeylerini artırdığı da çeşitli araştırmalar ile ortaya konulmuştur. Özellikle bu süreçte toplumun en küçük yapı taşını oluşturan aileler en çok etkilenen grup olmuştur. Günden güne artan vaka sayıları, ölümler, tam olarak bir tedavisinin bulunamaması, bireylerin kaygı düzeylerindeki artış, uygulanan kısıtlamalar, işsizlik gibi gün yüzüne çıkan sorunlardan aileler oldukça etkilenmiş ve bu durum aile içi iletişimi de etkilemiştir. Bu çalışmasında Covid-19 pandemi sürecinin Türkiye’de ki bireylerin ve ailelerin hayatına yansımaları araştırılarak aile içi iletişime etkisinin ortaya konulması amaçlanmıştır. Konu ile ilgili yapılan çalışmalarda bu süreçte aile içi iletişimi çeşitli pek çok faktörün etkilediği belirlenmiştir. Bu süreçte artan vaka ve ölüm sayıları, sosyal mesafe kuralları, kısıtlama uygulamaları, artan işsizlik, gelir durumu, bireylerin kaygı ve korku seviyelerindeki artış, ev içinde uzun süre geçirilmesi, işin ve eğitimin ev içine taşınması gibi unsurların aile içi iletişimi etkilediği sonucuna ulaşılmıştır. Yapılan çalışmaların incelenmesi sonucunda ailedeki kişi sayısından, çalıştığı sektöre; gelir durumundan, sosyal mesafe süresine kadar pek çok etkenin bu süreçte aile içi iletişimi olumsuz yönde etkilediği belirlenmiştir. Çalışma sonucunda Covid-19 pandemi sürecinde psiko-sosyal destek hizmetlerinin artırılması, aile danışmanlığı hizmetlerinin geliştirilmesi, devlet ve sivil toplum kuruluşları tarafından gerekli ekonomik desteğin sağlanması, konu ile ilgili daha çok bilgilendirici videonun medya aracılığı ile sunulması önerilebilir.
Yazar isimleri: ['Neriman ARAL']
Yayın Yılı: 26 Ağustos 2022
Dergi ismi: KTO Karatay Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/ktokusbd/issue/72332/1039872
Yayın pdf linki: https://dergipark.org.tr/tr/download/article-file/2145349
