Makale Başlığı: Yaprak gübresinin buğday yapraklarında besin elementleri içeriğine etkisi
Özet: Amaç: Bu çalışmada aynı toprakta farklı buğday çeşitlerinde yaprak gübresi uygulamadan önce ve sonra alınan yaprak örneklerindeki bitki besin elementleri içerikleri karşılaştırılmıştır.Materyal ve Yöntem: Araştırma, ekmeklik buğday çeşitlerinde yapraktan; bbe I (K1+Zn1+Cu1), bbe II (K2+Zn2+Cu2), üre I, üre 2, bor I ve bor II dozu olmak üzere 6 farklı uygulamanın buğday yaprağındaki bitki besin elementi miktarı üzerine etkisi belirlenmeye çalışılmıştır.Araştırma Bulguları: uygulamadan sonra bitki yapraklarında yapılan analizlerde toplam azot, fosfor, potasyum, kalsiyum, magnezyum, kükürt, bakır, mangan, demir elementlerine etkisi; çeşit, yaprak örneği alınma zamanı ve çeşit x yaprak örneği alınma zamanı interaksiyonu %1 seviyesinde önemli bulunmuştur (p<0.01). Toplam çinko elementi miktarına etkisi çeşit x yaprak örneği alınma zamanı interaksiyonunda %5 seviyesinde önemli bulunmuştur (p<0.05).Sonuç: Buğday boyunun 30 cm küçük olduğu dönemde P, sapa kalkma döneminden sonra N ve K, bbe I uygulamasında S ve Mn, bbe II uygulamasında Ca, S, Cu, Fe miktarları en yüksek değerlere ulaşmıştır. Üre I, üre II, bor I ve bor II uygulamalarında istatistiki düzeyde önemli değişim olmamıştır.
Yazar isimleri: ['Nureddin ÖNER', 'Nurcan TENİKECİER']
Yayın Yılı: 30 Eylül 2022
Dergi ismi: Ege Üniversitesi Ziraat Fakültesi Dergisi
Yayın sayfa url: https://dergipark.org.tr/tr/pub/zfdergi/issue/72734/1019882
Yayın pdf linki: https://dergipark.org.tr/tr/download/article-file/2066655
