Makale Başlığı: Elektrikli Araçlar İçin Doğrulama ve Faturalama Şeması: EVABS
Özet: Dünyada fosil yakıt kaynaklarının miktarının azalması ve kullanılması ile çevre için oluşturduğu zarar nedeniyle farklı enerji kaynaklarına olan ihtiyaç artmıştır. Günümüzde kara, deniz veya hava araçlarında enerji kaynağı olarak kullanılan fosil yakıtların yerini hızla farklı enerji kaynakları almaktadır. Fosil yakıtlar dışındaki enerji kaynaklarını kullanan araçların sayısı ve türü de artmaktadır. Kullanılan enerji kaynakları arasında elektrik öne çıkmaktadır. Yenilenebilir, doğayla uyumlu ve daha az maliyetle elektrik üretme imkânı büyük avantaj sağlamaktadır. Tüm bu sebeplerden dolayı elektrikli araçların kullanımı her geçen gün artmaktadır. Bu araçların şarj sistemleri ve şarj sonrası faturalandırma süreçleri için çeşitli çözümler geliştirilmeye devam edilmektedir. Bu çözümler sonucunda standartlar henüz tam olarak oluşmamıştır. Bu çalışmada, elektrikli kara taşıtlarının bilinen saldırılara karşı şarj ve şarj sonrası faturalandırma işlemleri için güvenlik ve mahremiyetin ön planda tutulduğu bir kimlik doğrulama ve faturalandırma şeması önerilmiştir. Bu şema, “Elektrikli Araçlar için Kimlik Doğrulama ve Faturalandırma Şeması” ifadesinin İngilizcesinden türetilen EVABS olarak adlandırılmıştır. Veri iletişiminin şifrelendiği, ödeme işlemlerinin güvenli bir şekilde gerçekleştirildiği ve kablolu veya kablosuz olarak tarafların kimliğini doğrulayabildiği bir doğrulama ve faturalandırma şeması önerilmiştir. Önerilen şemanın güvenliği teorik olarak incelenmiş ve bilinen saldırılara karşı güvenli olduğu tespit edilmiştir.
Yazar isimleri: ['Ömer AYDIN']
Yayın Yılı: 30 Haziran 2022
Dergi ismi: Uluslararası Yönetim Bilişim Sistemleri ve Bilgisayar Bilimleri Dergisi
Yayın sayfa url: https://dergipark.org.tr/tr/pub/uybisbbd/issue/71032/1075481
Yayın pdf linki: https://dergipark.org.tr/tr/download/article-file/2261186
