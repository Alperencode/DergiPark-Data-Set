Makale Başlığı: HYPOCREA JECORİNA’DAN ELDE EDİLEN Β-GALAKTOZİDAZ’IN HİDROKSİAPATİT VE ALÜMİNA ÜZERİNE İMMOBİLİZASYONU
Özet: Amaç: Hypocrea jecorina QM9414 küf mantarından elde edilen, kısmi olarak saflaştırılan β-galaktozidaz’ın alümina ve hidroksiapatit (HA) üzerine adsorbsiyon yöntemiyle immobilize edilmesi ve bu şekilde hareketsizleştirilmiş olan enzimin serbest enzime göre spesifik aktivite ve protein değerlerinin ölçülerek değerlendirilmesidir.Gereç ve Yöntem: Hypocrea jecorina QM9414 küf mantarından elde edilen, kısmi olarak saflaştırılan β-galaktozidaz enzimi alümina ve hidroksiapatit taşıyıcıları üzerine adsorsiyon yöntemiyle fiziksel olarak bağlandı. Bunun için süzme, yıkama ve kurutma işlemleri yapıldı. Ölçümler için UV-spektrofotometre cihazından yararlanıldı.Bulgular: HA üzerine gerçekleştirilen adsorbsiyon sonucunda immobilize olan enzimin verimi spesifik aktivite birimi (U/mg) açısından %88 bulunurken, protein miktarları (mg/ml) göz önüne alınarak hesaplandığında %18,6 sonucunu göstermiştir. Alümina üzerine gerçekleştirilen adsorbsiyon sonucunda immobilize olan enzimin verimi spesifik aktivite birimi (U/mg) açısından %36,8 bulunurken, protein miktarları (mg/ml) göz önüne alınarak hesaplandığında %22,4 sonucunu göstermiştir.Sonuç: β-galaktozidazın, çok basit bir immobilizasyon protokolü aracılığıyla biyouyumlu HA üzerinde verimli bir şekilde immobilize edilebileceği, tekrarlanan enzimatik hidroliz reaksiyonlarını gerçekleştirmek için umut verici bir strateji sunduğu gösterildi. Hypocrea jecorina QM9414 küf mantarından kısmi olarak saflaştırılan β-galaktozidaz’ın alümina ve hidroksiapatit üzerine adsorbsiyon yöntemiyle immobilize edilmesi literatürde ilk defa yer alacak olması çalışmamızı özgün kılmaktadır.
Yazar isimleri: ['Fulya AYTAÇ TÜRKAN', 'Ayşegül PEKSEL']
Yayın Yılı: 30 Haziran 2022
Dergi ismi: Sağlık Bilimlerinde İleri Araştırmalar Dergisi
Yayın sayfa url: https://dergipark.org.tr/tr/pub/sabiad/issue/69861/1105097
Yayın pdf linki: https://dergipark.org.tr/tr/download/article-file/2380644
