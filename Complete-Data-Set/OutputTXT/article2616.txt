Makale Başlığı: Çift Dedektörlü Gama Prob Cihazı ile Eş Zamanlı İndosiyanin Yeşili ve Radyokolloid Madde Kullanılarak Sentinel Lenf Nodu Belirlenmesi: Türkiye’de İlk Deneyimimiz
Özet: Amaç: Meme kanserinde sentinel lenf nodu(SLN) biyopsisisinde indosiyanin yeşili(ICG) ile yapılanfloresan tespiti yeni uygulanan bir yöntemdir. Bu çalışmada erken evre meme kanserinin aksillerevrelemesi için SLN’nin belirlenmesinde, ICG ve radyokolloid maddenin birlikteliğinin yararlılığınıgöstermek ve ilk deneyimlerimizi paylaşmak istedik.Gereç ve Yöntemler: Çalışmamızda erken evre meme kanserli 15 hasta yer aldı. SLN tespitinde, Gamave Floresan ışınlarının dedeksiyonu için tasarlanmış İntraoperatif Cerrahi Gama Prob cihazı kullanıldı.Hastalara cerrahi öncesi nükleer tıp bölümünde radyokolloid madde ve genel anestezi sonrası ICGverildi. Sonra çift dedektörlü gama probla önce ICG, ardından radyokolloid tutulumu izlenen lenf nodlarıeksize edildi. Tek başına ICG, tek başına radyokolloid ve ikisinin birlikte tutulumu olan SLN sayıları kayıtaltına alındı. Ameliyat esnasında çıkarılan SLN frozen incelemesi metastatik olarak bildirilen olgulardaaksiller lenf nodu diseksiyonu yapıldı.Bulgular: Hastaların yaş ortalaması 56 (32-82) idi. 14 hastada ICG ve radyokolloid, 1 hastada ise sadeceradyokolloidle SLN tespiti yapıldı. Eksize edilen ortanca SLN sayısı ICG ile 4, radyokolloidle ise3 hesaplandı. SLN tespit etme oranı ICG ile %93.3, radyokolloid ile %100 olarak bulundu. Hastaların%26.6 da SLN’de metastaz saptandı. Metastatik lenf nodu tespit etme oranı ICG ile %28.5, radyokolloidile %26.6 bulundu. Lenf nodu metastazı olan 4 hastaya aksiller diseksiyon yapıldı ve sentinel dışındakilenf nodlarında metastaz görülmedi. Ameliyat sırasında ve sonrasında yöntemlere bağlı komplikasyongörülmedi.Sonuç: Sınırlı tecrübemize göre ülkemizde ilk olarak kliniğimizde kullanılmaya başlanan çift dedektörlügama prob ile eş zamanlı tespit edilme avantajına sahip olan ICG ve radyokolloid madde rehberliğindeyapılan SLN biyopsisi teknik olarak uygulanabilir ve metastatik sentinel lenf nodunun doğru olaraktespitinde yararlı görülmektedir.
Yazar isimleri: ['Rabiye USLU ERDEMİR', 'Güldeniz KARADENİZ ÇAKMAK']
Yayın Yılı: 31 Ağustos 2022
Dergi ismi: Batı Karadeniz Tıp Dergisi
Yayın sayfa url: https://dergipark.org.tr/tr/pub/mjwbs/issue/72438/1081024
Yayın pdf linki: https://dergipark.org.tr/tr/download/article-file/2282583
