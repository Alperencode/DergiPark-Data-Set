Makale Başlığı: Örtülü Eylemler: Amerikan Dış Politikasının Gizli Eli ve Nikaragua Örneği
Özet: Bu çalışmanın amacı istihbarat örgütlerinin çalışma alanı olarak örtülü eylemlerin dış politikadaki yerinin ne olduğu sorusuna cevap aramaktır. Bu çerçevede Soğuk Savaş’ta Amerika Birleşik Devletleri’nin (ABD) Nikaragua’da gerçekleştirdiği örtülü eylemler üzerinden ABD dış politikasının bir değerlendirilmesi  yapılmıştır. Soğuk Savaş'ın iki süper gücü olan ABD ve Sovyetler Birliği, Üçüncü Dünya'daki etkilerini  korumaya ve artırmaya çalıştılar. ABD, özellikle Karayipler bölgesinde, uluslararası komünizmin yayılmasını durdurmak için dış politikanın gizli olan eli olan örtülü eylemler icra etmiştir. Örtülü eylemler, geleneksel istihbarat toplama faaliyetleriyle elde edilmesi mümkün olmayan ancak, dış politikayı destekleyen siyasi, askeri, ekonomik, ideolojik alanlardaki istihbarat eylemleridir. Bu çerçevede çalışma iki temel bulguya ulaşılmıştır. Birincisi örtülü eylemlerin sonuçları itibariyle siyasi karar alıcının dış politikadaki hedeflerine ulaşmasını kolaylaştıracak bir gizli el vazifesi gördüğüdür. İkinci bulgu, ABD’nin Nikaragua örneğinde olduğu gibi geleneksel olarak etki alanı olarak tanımladığı coğrafyalarda örtülü eylemleri kullanmaktan çekinmediğidir. ABD bu tür eylemleri icra ederken siyaset oluşturma ve karar alma süreçlerinde başkan ile diğer ilgili kurumlar arasında yüksek bir koordinasyon sağlamayı amaç edinmiştir. Bu sayede de örtülü faaliyetlerle siyasi hedeflere ulaşma konusunda hedef üzerindeki etkiyi arttırmayı amaçlamıştır.
Yazar isimleri: ['Kaan Kutlu ATAÇ', 'Arda TEZCANLAR']
Yayın Yılı: 30 Haziran 2022
Dergi ismi: Anadolu Strateji Dergisi
Yayın sayfa url: https://dergipark.org.tr/tr/pub/anasamasd/issue/70945/1138587
Yayın pdf linki: https://dergipark.org.tr/tr/download/article-file/2517952
