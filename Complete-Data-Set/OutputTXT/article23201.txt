Makale Başlığı: Disfonksiyonel İşemeli Hastalarda Kronik Böbrek Hastalığı Gelişimi İçin Risk Faktörleri
Özet: Amaç: Disfonksiyonel işeme sebebiyle takipli böbrek hasarı olan hastalarda kronik böbrek hastalığı gelişimi için risk faktörlerinin değerlendirilmesi amaçlandı.Gereç ve Yöntemler: Çocuk nefroloji ve çocuk üroloji kliniğinde 2010-2022 yılları arasında disfonksiyonel işeme nedeni ile izlenen ve sintigrafide böbrek hasarı saptanan hastaların verileri retrospektif olarak değerlendirildi. Altta yatan nörolojik ve anatomik bozukluğu olan hastalar çalışma dışı bırakıldı. Bulgular: Çalışmaya disfonksiyonel işemesi ve böbrek hasarı olan 19 hasta (K/E:13/6) dahil edildi. Ortalama tanı yaşı 72±52 ay, takip süresi 51±41 aydı. 19 hastanın 16'sı hem gündüz hem de gece idrar kaçırma ile başvurdu. 1 hastada sadece enürezis vardı. İki hasta kontinandı, sadece idrar yolu enfeksiyonu (İYE) mevcuttu. Tanı anında 15 hasta İYE, takipte ise 13 hasta tekrarlayan İYE tarif etmekteydi. İlk tanıda dimerkaptosüksinik asit (DMSA) sintigrafisi yapılan sintigrafisi yapılan 18 hastanın 13'ünde (%68,4) ilk taramada skar görüldü. Hastaların 5'inde vezikoüreteral reflü (VUR) vardı. Tekrarlayan değerlendirmelerde hastaların 13'ünde ICCS kriterlerine göre önemli miktarda rezidü idrar olduğu görüldü. Başvuru semptomları ve üroflovmetrileri değerlendirildiğinde; başvuru anında tekrarlayan İYE öyküsünün KBH gelişimi için tek bağımsız risk faktörü olduğu görüldü (p=0.016).Sonuç: Disfonksiyonel işemeli hastalarda başlıca yakınma genellikle idrar kaçırma ya da işeyememedir. Üst üriner sistemi değerlendirmek için birçok farklı paramatre kullanılmaktadır. VUR’u ve böbrek hasarı bulunan hastalar, disfonksiyonel işeme açısından değerlendirilmelidir. Çalışmamız tekrarlayan İYE varlığının KBH gelişimi açısından önemini vurgulamaktadır.
Yazar isimleri: ['Özgür ÖZDEMİR ŞİMŞEK', 'Dilnur SEVİNÇ', 'Gökçen ERFİDAN', 'Seçil ARSLANSOYU ÇAMLAR', 'Belde KASAP DEMİR', 'Fatma MUTLUBAŞ', 'Demet ALAYGUT', 'Sibel TİRYAKİ']
Yayın Yılı: 27 Eylül 2022
Dergi ismi: İzmir Tıp Fakültesi Dergisi
Yayın sayfa url: https://dergipark.org.tr/tr/pub/izmirtip/issue/72623/1162649
Yayın pdf linki: https://dergipark.org.tr/tr/download/article-file/2598726
