Makale Başlığı: Sıçanlarda Hepatik İskemi Reperfüzyon Hasarında Farklı Dozlarda Amantadin'in Akciğer Dokusu Üzerine Etkisi
Özet: Amaç: N-Metil D-Aspartat (NMDA) reseptör blokerlerinin çeşitli dokularda iskemi/reperfüzyon (I/R) hasarına karşı koruyucu etkileri olduğu gösterilmiştir. Bu çalışmanın amacı, hepatik I/R hasarında 90 ve 135 mg/kg dozlarındaki amantadinin akciğer üzerindeki etkilerini araştırmaktır.Gereç ve Yöntem: Sıçanlar her rastgele altı gruba ayrıldı: Grup Sham, Grup I/R, Grup Amantadin-90, Grup Amantadin-135, Grup I/R-90 ve Grup I/R-135. I/R'de sol portal triaddaki yapılara 45 dakika süre ile atravmatik vasküler klemp uygulandı ve iskemi sonrası 2 saat reperfüzyon uygulandı. Akciğer dokusunda malondialdehit (MDA), süperoksit dismutaz (SOD) ve katalaz (CAT) enzim düzeyleri ölçüldü ve dokular histopatolojik olarak incelendi.Bulgular: MDA, SOD, CAT düzeyleri açısından gruplar arasında anlamlı fark bulundu (sırasıyla; p < 0,001, p=0,008, p < 0,001). Akciğer dokusu nötrofil/lenfosit infiltrasyon skorları ve alveolar duvar kalınlaşma skorları açısından gruplar arasında anlamlı fark bulundu (sırasıyla p=0,009, p=0,002).Sonuç: Bu çalışmanın biyokimyasal ve histopatolojik sonuçları, hem 90 hem de 135 mg/kg dozdaki amantadinin, diğer NMDA antagonist ajanları gibi, karaciğer I/R hasarının neden olduğu hasara karşı akciğer dokuları üzerinde koruyucu bir etkiye sahip olabileceğini göstermiştir. Çalışılan her iki dozun uygulanmasından sonra önemli gelişmeler gözlemlememize rağmen, uzak organ akciğer hasarına karşı korumadaki başarıları açısından bu iki doz arasında anlamlı bir fark yoktu. Amantadin, tedavide terapötik bir ajan olarak umut verici görünmektedir.
Yazar isimleri: ['Fatih ŞAHİN', 'Mustafa ORHAN', 'Ayça TAŞ TUNA', 'Onur PALABIYIK', 'Nevcihan ŞAHUTOĞLU BAL', 'Sezen Irmak GÖZÜKARA', 'Özcan BUDAK', 'Hüseyin ÇAKIROĞLU']
Yayın Yılı: 20 Ekim 2022
Dergi ismi: Konuralp Tıp Dergisi
Yayın sayfa url: https://dergipark.org.tr/tr/pub/ktd/issue/73054/1161896
Yayın pdf linki: https://dergipark.org.tr/tr/download/article-file/2595862
