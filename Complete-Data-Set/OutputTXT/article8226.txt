Makale Başlığı: INSTAGRAM’DA SEMBOLİK ŞİDDET MODASI: COVİD-19 PANDEMİSİ SÜRECİNDE TÜRKİYE’DE 65 YAŞ ÜZERİ İNSANLARA UYGULANAN SEMBOLİK ŞİDDET ÖRNEKLERİNİN İNCELENMESİ
Özet: Sosyal medya platformlarından birisi olan Instagram günümüz modern insanının hayatında oldukça önemli bir yere sahiptir. Gezdiği yerleri, yediği yemekleri, aldığı hediyeleri hatta evinin içini bile her gün sayfalarca fotoğraflayıp başka insanların görebilmesi için Instagram profillerinden paylaşan modern insan için Instagram’a içerik üretmek neredeyse bir iş gibi mesaisi olan bir uğraştır. Yapılan araştırmalar göstermektedir ki Instagram kullanıcılarının büyük bir çoğunluğu yaşadığı hayattan ziyade yaşamak istediği hayatı gözler önüne sermekten ve başkalarıyla paylaşmaktan keyif almaktadır. Instagram bireylere oldukları kişiden olmak istedikleri kişilere dönüşüm sağlayabilecekleri göreceli bir özgürlük alanı sağlamaktadır.Fakat bu dönüşüm esnasında bireyler bazen bilinçli bir şekilde bazen de farkında olmadan diğer bireylerin dikkatini çekmek amacıyla sembolik şiddet uygulamaktadır. Bu çalışmada tüm dünyayı etkisi altına alan Covid-19 Pandemisi süresinde ağır risk grubunda olan 65 yaş ve üzeri bireylere uygulanan sembolik şiddet örneklerinden 2 tanesi Van Dijk’in söylem analizi metoduyla incelenmiş ve Instagram kullanıcısı bireylerin sergiledikleri davranışların ana sebebi açıklanmaya çalışılmıştır. Bu çalışma esnasında Instagram’ın akışkan, hızlı ve dinamik yapısı bazen incelenen içeriklerin kayıt altına alınmasını ve örneklerin orijinal haliyle incelenmesini zorlaştırmıştır. Bu durumun en büyük nedeni ise, Instagram’a yüklenen içeriklerin çok kısa bir süre içerisinde silinebiliyor oluşu (örneklerde incelenen içeriklere yasal yollar üzerinden silinme işlemi gerçekleşmiştir) ve paylaşılan bir gönderinin binlerce kişi tarafından tekrar ve tekrar paylaşılması nedeniyle orijinal kaynağa ulaşmada yaşanan sıkıntılardır. Anahtar Kelimeler: Instagram, Covid-19, Pandemi, Sembolik Şiddet
Yazar isimleri: ['Esin SERİN', 'Hasret AKTAŞ']
Yayın Yılı: 27 Mayıs 2022
Dergi ismi: İnönü Üniversitesi İletişim Fakültesi Elektronik Dergisi (İNİF E-Dergi)
Yayın sayfa url: https://dergipark.org.tr/tr/pub/inifedergi/issue/70036/887630
Yayın pdf linki: https://dergipark.org.tr/tr/download/article-file/1605058
