Makale Başlığı: Kamu spotları ve zorunlu yayınları eğitimde kullanmak: Sosyal bilgiler öğretim programı özelinde ilişkilendirmeler
Özet: Bu araştırmanın amacı; kamu spotu/zorunlu yayınlar ile sosyal bilgiler öğretim programı arasındaki ilişkileri ortaya koyarak bu yayınların sosyal bilgiler öğretim programına nasıl ve ne şekilde sirayet ettiğini belirlemektir. Nitel araştırma yöntemlerinden keşfedici araştırma modeline göre desenlenen araştırmada toplam 54 zorunlu yayın ve 40 kamu spotu, 2018 sosyal bilgiler öğretim programıyla ilişkisi bağlamına doküman analizine tabi tutulmuştur. Kamu spotları ve zorunlu yayınlara RTÜK web sitesinden ve sosyal paylaşım sitelerinden ulaşılmıştır. Araştırma kapsamındaki kamu spotları/zorunlu yayınlar betimsel analize tabi tutularak sosyal bilgiler öğretim programının kazanım, öğrenme alanı, değer, özel amaçlar ve becerileriyle ilişkileri açısından incelenmiştir. Sosyal bilgiler öğretmenlerinin kamu spotu/ zorunlu yayınları derslerine entegre ederek kullanabileceklerini söylemek mümkündür. Bu bağlamda sosyal bilgiler öğretmenlerinin derslerinde kamu spotu/zorunlu yayınlarının güncellik durumunu göz önüne alarak takibini yapması ve konu-içerik eşleştirmesi yaparak kullanmaları önerilmektedir.
Yazar isimleri: ['Servet ÜZTEMUR', 'Görkem AVCI', 'Birsel ARIKAN']
Yayın Yılı: 30 Haziran 2022
Dergi ismi: Balıkesir Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/baunsobed/issue/70843/875457
Yayın pdf linki: https://dergipark.org.tr/tr/download/article-file/1559676
