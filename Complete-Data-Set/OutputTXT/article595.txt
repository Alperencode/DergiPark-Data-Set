Makale Başlığı: Sinemada Transhümanizm ve Yapay Zekâ
Özet: Bilim, canlılara evrimci bakış açsıyla yaklaştığından dolay Homo Sapiens olarak tanımlanan günümüz insanının bir sonraki evriminin “Posthuman” olacağına dair görüşler bulunmaktadır. Homo Sapiens’in Posthuman’a ulaşması için uzunca bir zaman bulunmaktadır. Bu sebeple Homo Sapiens ile Posthuman arasında bir ara form olan transhüman kavramı ortaya çıkmıştır. J. Huxley tarafından ortaya atılan transhümanizme göre insan, biyoteknoloji, genetik mühendisliği ve yapay zekâ gibi teknolojilerle yeniden dizayn edilerek insanüstü bir form kazanacaktır. Transhümanist yaklaşımın öngördüğü gelecek anlayışına sinemada, özellikle de bilim-kurgu filmlerinden rastlamak mümkündür. Sinemada önceleri içerik olarak yer alan transhümanizm, 2010’lardan itibaren biçimsel olarak da yer almaya başlamıştır. 2016’da senaryosu yapay zekâ tarafından yazılan “Sunspring” isimli film ile yapay zekâ, film üretiminin içine girmiştir. İlerleyen tarihlerde sinemada yapay zekâ kullanımının başka örneklerini de görmek mümkün olmuştur. Bu çalışmada asıl amaç sinemada yapay zekâ teknolojisinin günümüzde ne derecede tutarlı çalışmalar ortaya koyduğunun analiz etmektir. Bu bağlamda çalışmada dijital medya platformu Netflix’in yapımcılığını üstlendiği “Mr. Puzzles Wants You To Be Less Alive” filmi incelenmektedir. Animasyon türünde olan bu filmin senaryosu yapay zekâ tarafından yazılmıştır. Çalışmada Nitel araştırma yöntemlerinden betimsel analiz kullanılarak belirli temalar çerçevesinde “Mr. Puzzles Wants You To Be Less Alive” filmi ele alınmıştır. Film; mekân, karakterler, nesneler (dekor ve aksesuarlar) ve senaryo olmak üzere toplam dört temada analiz edilmiştir.  
Yazar isimleri: ['Beyler YETKİNER', 'Nurullah ÖZDEMİR']
Yayın Yılı: 30 Kasım 2022
Dergi ismi: AJIT-e: Academic Journal of Information Technology
Yayın sayfa url: https://dergipark.org.tr/tr/pub/ajit-e/issue/73717/1103866
Yayın pdf linki: https://dergipark.org.tr/tr/download/article-file/2375906
