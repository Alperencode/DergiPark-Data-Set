Makale Başlığı: Erzincan İlinde Fasulye Baklalarından İzole Edilen Rhizoctonia Türlerinin Anastomosis Grupları ve Patojenisitesi
Özet: Bu çalışma, Erzincan ilinde fasulye bitkilerinin toprak üstü kısımlarında ağ yanıklığı hastalığına neden olan Rhizoctonia izolatlarının anastomosis gruplarını (AG) ve patojenisitelerini belirlemek amacı ile yapılmıştır. Yapılan izolasyonlar sonucu fasulye baklalarından 38 Rhizoctonia izolatı elde edilmiş olup, klasik ve moleküler tanı yöntemleri ile anastomosis grupları belirlenmiştir. Elde edilen 34 Rhizoctonia solani izolatının AG-1 IB (1 izolat), AG-2-1 (4 izolat), AG-4 (HGI, HGII ve HGIII alt gruplarına ait 24 izolat) ve AG-5 (5 izolat); iki çekirdekli Rhizoctonia izolatlarının ise AG-E (2 izolat) ve AG-K (2 izolat) olduğu saptanmıştır. Fasulye yapraklarında yapılan patojenisite testinde AG-1 IB’nin en virülent grup olduğu, AG-4 ve AG-5 izolatlarının sırasıyla onu takip ettiği belirlenmiştir. Baklada ise AG-1 IB ve AG-4’e ait izolatların virülensliğinin yüksek olduğu görülmüştür. Diğer anastomosis gruplarına ait izolatlar ise yaprakta veya baklada genellikle enfeksiyon oluşturmamıştır. Türkiye’de bugüne kadar tarla şartlarında fasulye bitkilerinin toprak üstü aksamlarında Rhizoctonia tür ve anastomosis gruplarının belirlenmesine yönelik yapılan ilk çalışmadır.
Yazar isimleri: ['Erkol DEMİRCİ']
Yayın Yılı: 13 Ekim 2022
Dergi ismi: The Journal of Turkish Phytopathology
Yayın sayfa url: https://dergipark.org.tr/tr/pub/fitopatoloji/issue/73000/1140544
Yayın pdf linki: https://dergipark.org.tr/tr/download/article-file/2525298
