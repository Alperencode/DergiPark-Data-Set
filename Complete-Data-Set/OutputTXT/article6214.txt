Makale Başlığı: TOPLUMSAL MUHALEFET ARACI TWİTTER’DA AŞI KARŞITLIĞI ÖRNEĞİ: “#HADDİBİLAZİZSANCAR”
Özet: Sosyal medya platformları bireylerin bilgi edinme, haber alma ve fikirlerini özgürce ifade edebildikleri bir kamusal zemindir. Bu amaçla en sık kullanılan sosyal medya araçlarının başında Twitter gelmektedir. Öyle ki Twitter da oluşturulan hastagler ile dikkat çekilmek istenen konuyla ilgili global çapta bir örgütlenme olanaklı hale gelmektedir. Bu araştırma sosyal medyadaki aşı karşıtı söylemleri incelemek ve aşının reddedilme nedenlerini ortaya koymayı amaçlamaktadır. Bu bağlamında 19-21 Şubat 2022 tarihleri arasında Twitter’da “#HaddiBilAzizSancar” hastagi ile atılmış 19.435 tweet NodeXL Pro Sürümü aracılığı ile çekilmiştir. Elde edilen bu veriler sınıflarına ayrıldığında 267 mentions, 878 mentionsln retweet, 417 replies to, 12.680 retweet ve 5193 tweet ortaya çıkmıştır. 5193 tweet içinden de tekrar tweetler ile konuyla alakalı olmayan tweetler çıkarılınca analize tabi tutulacak 1163 tweet elde edilmiştir. Daha sonra bu tweetler içerikleri dikkate alınarak belli kategorilere ayrılmış ve betimsel analizi yöntemiyle yorumlanmıştır. Aynı zamanda NodeXL programıyla “#HaddiBilAzizSancar” hastaginin ağ görselleştirmesi üzerinden yapılan bir değerlendirme ile çalışma desteklenmiştir. Analiz sonucunda aşıların içeriklerine yönelik önyargı, aşılamanın altında komplo teorilerinin olduğu savı ve dini temelli gerekçelerle insanların aşıları reddettikleri sonucuna varılmıştır. Ayrıca atılan tweetlerin bir kısmında ise insanların sadece aşı karşıtlığı değil pandemi karşıtlığı yaptıkları da görülmüştür.
Yazar isimleri: ['Bahar BALCI AYDOĞAN', 'Hilal Özlem ABUŞOĞLU']
Yayın Yılı: 19 Ekim 2022
Dergi ismi: Gaziantep Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/jss/issue/73087/1085707
Yayın pdf linki: https://dergipark.org.tr/tr/download/article-file/2301453
