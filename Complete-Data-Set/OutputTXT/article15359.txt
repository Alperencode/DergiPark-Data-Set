Makale Başlığı: ABDURRAHİM KARAKOÇ'UN ŞİİRİNDE BAZI EDEBİ SANATLAR
Özet: Abdurrahim Karakoç 20. yüzyılın en başarılı ve en etkili şairlerinden biridir. İlkokul dışında eğitimine devam edememiş olsa da o, kendini birçok alanda yetiştirmeyi ve geliştirmeyi başarmıştır. Bu başarısı onun eğitimli ve şair bir aileden gelmesinin yanı sıra kendisinin istekli ve öğrenmeye açık bir karakterinin olmasından ileri gelmiştir. Şiir konusundaki başarısında babasının önemli rolü vardır. Aslında onu bugün Abdurrahim Karakoç yapan en önemli etken, küçük yaşlardan beri okumaya ve yazmaya olan merakıdır. O, şiirlerinde pek çok konu işlemiştir. İşlediği her konuyu Türkçemizin verdiği tüm imkanları da dikkate alarak en açık ve sade bir şekilde kendine özgü bir üslupla dile getirmiştir. Şiirlerindeki en önemli özelliklerden biri de edebi sanatlardır. Karakoç edebi sanatları şiirlerinde kendine özgü üslubuyla büyük bir ustalıkla kullanmıştır. Kullandığı sanatlar ise onun şiirlerini hem şekil hem de muhteva yönüyle daha etkili kılmıştır. Bu çalışmada, Abdurrahim Karakoç’un “Yasaklı Rüyalar” adlı şiir kitabındaki cinas, mecaz, istifham, kat’, tenasüb, ta’riz gibi bazı edebi sanatlar ele alınmıştır. Kitapta yer alan şiirler incelenmiş ve şiirlerdeki sanatlar örnekler verilerek açıklanmıştır. Çalışma Abdurrahim Karakoç’un şiirlerinde çeşitli edebi sanatların kullanıldığını ve bu sanatların onun şiirlerine hem estetik hem de anlam derinliği sağladığını dahası şiirlerini daha canlı ve etkileyici hale getirdiğini, zenginleştirdiğini ortaya koymuştur.
Yazar isimleri: ['Sunay DENİZ']
Yayın Yılı: 27 Aralık 2021
Dergi ismi: Turkish Academic Studies - TURAS
Yayın sayfa url: https://dergipark.org.tr/tr/pub/turas/issue/67245/1019500
Yayın pdf linki: https://dergipark.org.tr/tr/download/article-file/2065157
