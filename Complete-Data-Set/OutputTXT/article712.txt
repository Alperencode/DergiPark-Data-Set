Makale Başlığı: Anadolu Liseleri Bağlamında Ortaöğretim Kurumları Yönetmeliği Sınıf Geçme Sistemine Yönelik Bir Öneri
Özet: Türkiye’de ortaöğretim kurumlarında sınıf geçme ile ilgili esaslar Millî Eğitim Bakanlığı Ortaöğretim Kurumları Yönetmeliği ile düzenlenmektedir. Anadolu Liselerinde öğrenim gören öğrenciler, Ortaöğretim Kurumları Yönetmeliği gereği 50 not ortalamasına ulaşmaları durumunda zayıf ders sayılarına bakılmaksızın bir üst sınıfa geçebilmektedirler. Araştırmada, örnek durumlar oluşturularak olası notlar belirlenmiş ve öğrencilerin nasıl sınıf geçtikleri tespit edilmiştir. Buna göre öğrenciler, lise öğrenimleri boyunca Matematik, Fizik, Kimya, Tarih, Coğrafya gibi derslerden hiç başarılı olmasalar bile mezun olabilmektedirler. Oysaki ortaöğretim kurumlarının amaçları arasında ortak bir genel kültür kazandırmak, teknolojiden faydalanarak nitelikli eğitim vermek, yabancı dil öğretmek vb. sayılmaktadır. Zayıf ders sayısına bakılmaksızın ortalama ile öğrencilerin sınıf geçmesinin sayılan hedefleri yakalamayı güçleştirdiği düşünülmektedir. Söz konusu durumun lise mezunu sayısını artırdığı, ancak mezunların niteliğini aşağıya çektiği düşünüldüğünden bu makalede Anadolu Liselerinde çalışan öğretmenlerin görüşleri de alınarak Anadolu Liselerinde sınıf geçme sistemi üzerinde önerilerde bulunulmuştur.
Yazar isimleri: ['Serkan YÜKSEL', 'Mustafa ÖZGENEL']
Yayın Yılı: 10 Haziran 2022
Dergi ismi: Akademik Platform Eğitim ve Değişim Dergisi
Yayın sayfa url: https://dergipark.org.tr/tr/pub/apjec/issue/70228/1030470
Yayın pdf linki: https://dergipark.org.tr/tr/download/article-file/2107426
