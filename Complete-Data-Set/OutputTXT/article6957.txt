Makale Başlığı: Mikotik Mastitislerde Non-Albicans Candida Türlerinin Etkinliğinin ve Antifungal İlaç Dirençlerinin Araştırılması
Özet: Bu çalışmanın amacı, sığır klinik mastitislerinden izole edilen Candida türlerinin konvansiyonel ve moleküler yöntemlerle tanımlanması ve antifungal duyarlılıklarının belirlenmesidir. Bu araştırmada İzmir'in beş farklı ilçesindeki sığır çiftliklerinden 100 mastitisli süt örneği alınmıştır. Mastitisli süt örneklerinden 23 Candida izolatı izole edildi ve kromojenik agar ile 20 (%87.0) izolat C. krusei, iki (%8.6) izolat C. albicans ve bir (%4.3) izolat C. tropicalis olarak tanımlandı. Tüm Candida izolatları PCR analizi ile C. krusei, C. albicans ve C.tropicalis olarak doğrulandı. Sekans analizine göre C. krusei izolatlarından 11 tanesinin “Pichia kudriavzeii ZKI117 5.8S ribosomal gene” ile; altı tanesinin “Pichia kudriavzeii isolate L-012 small subunit ribosomal RNA gene” ile; iki tanesinin “Pichia kudriavzeii isolate 3 internal transcribed spacer 1”, bir tanesinin “Pichia kudriavzeii LL11_078 18S ribosomal gene” ile; 2 C. albicans izolatının “Candida albicans isolate B02 5.8S ribosomal gene” ile; bir C.tropicalis izolatının “Candida tropicalis isolate CTR1201 18S ribosomal gene” ile >%97 benzerlik gösterdiği belirlendi. Tüm Candida izolatlarının antifungal duyarlılık testi sonuçlarında metronidazol ve flusitozine karşı %100 dirençli olduğu saptandı. Sonuç olarak, mikotik mastitisli çiftliklerde Candida etkenlerinin identifikasyonu ve antifungal duyarlılıklarının belirlenmesinin doğru tedavi protokollerinin uygulanmasını sağlayacağı ve mikotik mastitise bağlı ekonomik kayıpları önleyeceği kanaatine varıldı.
Yazar isimleri: ['Hafize Tuğba YÜKSEL DOLGUN', 'Şükrü KIRKAN', 'Volkan ÖZAVCI']
Yayın Yılı: 15 Mayıs 2022
Dergi ismi: Harran Üniversitesi Veteriner Fakültesi Dergisi
Yayın sayfa url: https://dergipark.org.tr/tr/pub/huvfd/issue/69895/1117714
Yayın pdf linki: https://dergipark.org.tr/tr/download/article-file/2432365
