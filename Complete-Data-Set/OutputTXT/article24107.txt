Makale Başlığı: YÖNETİCİ OLARAK KADINLARA KARŞI TUTUM
Özet: Kadın istihdamı, ülkelerin gelişmişlik düzeylerini belirleme konusunda ele alınan önemli bir ölçüt olarak kabul görmektedir. Ancak kadınlar, kariyer yolculukları boyunca birden fazla engel ile karşı karşıya kalmaktadırlar. Hedefleri doğrultusunda ilerlerken baş etmek zorunda oldukları bu engeller özellikle kadın yöneticilere karşı gerek mevcut çalışanlar gerekse rakipleri tarafından geliştirilen bazı tutumlara neden olmaktadır. Bu bağlamda, çalışmanın amacı kadın yöneticilere karşı geliştirilen tutumun ele alınmasıdır. Araştırma İstanbul ilinde faaliyet gösteren Teknokent firmalarında istihdam edilen kadın çalışanlarla gerçekleştirilmiş olup veriler anket tekniği ile toplanmıştır. Elde edilen veriler SPSS programı aracılığıyla analiz edilmiştir. Gerçekleştirilen analizler sonucunda katılımcıların, kadın yöneticilerin de en az erkek yöneticiler kadar başarılı olacağını ve bu konuda kadın erkek eşitliğinin sağlanması gerektiğini düşündükleri bulgu olarak saptanmıştır.
Yazar isimleri: ['İsmail BAKAN', 'Burcu ERŞAHAN', 'Ebray KİRAZ']
Yayın Yılı: 28 Ekim 2022
Dergi ismi: Uluslararası Stratejik Boyut Dergisi
Yayın sayfa url: https://dergipark.org.tr/tr/pub/ustbd/issue/73226/1191071
Yayın pdf linki: https://dergipark.org.tr/tr/download/article-file/2716365
