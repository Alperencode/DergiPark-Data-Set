Makale Başlığı: 2011-2022 YILLARI ARASINDA ÇEVRE EĞİTİMİ İLE İLGİLİ YAYIMLANAN LİSANSÜSTÜ TEZLERİN İNCELENMESİ
Özet: Bu çalışma 2011-2022 yılları arasında Türkiye’de çevre eğitimi ile ilgili yayımlanan lisansüstü tezlerin genel yönelimleri açığa çıkarmak amacıyla yapılmış betimsel bir çalışmadır. Araştırma konusu kapsamında Yükseköğretim Kurulu Ulusal Tez Merkezi veri tabanı taranmış ve konu ile ilgili 241 yüksek lisans ve 46 doktora tezine ve 1 adet tıpta uzmanlık tezi çalışma örneklemine dahil edilmiştir. Örneklem grubuna dahil edilen yüksek lisans ve doktora tezi çalışmanın yapıldığı yıl, üniversite, ana bilim dalı ve enstitü, araştırma konusu, yazarın cinsiyeti, danışmanın unvanı, örneklem grubu, örneklem sayısı, araştırma yöntemi, araştırmada kullanılan teknik, veri toplama teknikleri ve veri toplama aracı, veri çözümleme teknikleri ve anahtar kelimeler açısından incelenmiştir. Çalışma sonucunda, çevre eğitimi alanında en çok çalışılan konu “çevre eğitimi”, en çok çalışma yapan üniversite Gazi Üniversitesi ve çok bulunan tez türü yüksek lisanstır. Çevre eğitimi alanında en çok nicel araştırma yöntemi ve araştırma deseni olarak da tarama modelinin kullanıldığı belirlenmiştir. Çalışma yapanların en çok kadınlar olduğu belirlenirken en çok çalışma yapan danışmanların Prof. Dr. olduğu belirlenmiştir. Örneklem grubu olarak en çok ilköğretim öğrencileri ile eğitim fakültesi lisans öğrencileri üzerinde çalışıldığı ve son yıllarda çevre eğitimi konusuyla ilgili çalışmalarda artış olduğu belirlenmiştir. Çalışmada en fazla veri toplama aracının Çevresel Tutum Ölçeği olduğu ve veri analiz programlarından SSPS’in en fazla kullanılan program olduğu belirlenmiştir. Kullanılan analizlerden t-testi ve ANOVA, anahtar kelimelerden ise çevre eğitimi ve çevre tutumunun en fazla kullanıldığı belirlenmiştir. Araştırma sonunda, elde edilen bulgulara dayanarak çalışmaya yönelik ve çevre eğitimi ile ilgili çalışacak olan araştırmacılara önerilerde bulunulmuştur.
Yazar isimleri: ['Nilüfer KARAKOYUN', 'Naim UZUN']
Yayın Yılı: 30 Haziran 2022
Dergi ismi: Ihlara Eğitim Araştırmaları Dergisi
Yayın sayfa url: http://ihead.aksaray.edu.tr/tr/pub/issue/70649/1111586
Yayın pdf linki: https://dergipark.org.tr/tr/download/article-file/2407506
