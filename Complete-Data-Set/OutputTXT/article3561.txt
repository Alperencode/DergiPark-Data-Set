Makale Başlığı: TÜRKİYEDE VE DÜNYADA COVİD-19 VİRÜS SALGINININ TURİZM SEKTÖRÜ ÜZERİNE ETKİSİNİN ARAŞTIRILMASI: 2019-2020 YILLARI
Özet: Pandemi nedeniyle uygulanan seyahat yasakları, sınırların kapatılması, ulusal ve uluslararası kısmi karantinalar sonucunda 2020 yılı Mart-Mayıs aylarında turizm hareketleri durma noktasına gelmiştir. Bu durum, uluslararası turizm kayıtlarının tutulduğu yıllardan sonra karşılaştığı en kötü kriz olarak değerlendirilmiştir. Ülkemizde, sektörde yaşanan bu krizin Dünya ve Türkiye ekonomisine etkisinin birlikte değerlendirildiği, ayrıntılı bir çalışma bulunmamaktadır. Bu çalışmada; 2019-2020 yılları arasında pandemi sürecinin Dünya’da ve Türkiye’de turizm sektörü üzerinde yarattığı etkilerin incelenmesi amaçlanmıştır. Doküman analizi yöntemi ile “pandemi, “Türkiye”, “Dünya”, “turizm” başlıkları kullanılarak veriler elde edilmiştir. İnceleme sonucunda; Dünya’da Koronavirüs’ün turizm sektöründe büyük bir krize yol açtığı, milyonlarca çalışanın işsiz kaldığı belirlenmiştir. Türkiye’de ise 2019 yılına göre 2020 yılında turist sayısında % 74 oranında, turizm gelirinde ise % 65,1 lik bir azalma olduğu tespit edilmiştir. Ayrıca turizm sektörüyle doğrudan ve dolaylı temas halinde bulunan birçok sektör de kapandığı için, çalışanların bir kısmı ücretsiz izne ayrılmak durumunda kalmış, bir kısım çalışana kısa çalışma ödeneği ödenmiştir. Turizmde krizin etkisi ülke ekonomisinin de oldukça zor bir yıl geçirmesine neden olmuştur.
Yazar isimleri: ['Mevsim YABA', 'Meral YILMAZ']
Yayın Yılı: 16 Haziran 2022
Dergi ismi: Cumhuriyet Üniversitesi Fen-Edebiyat Fakültesi Sosyal Bilimler Dergisi
Yayın sayfa url: http://cujos.cumhuriyet.edu.tr/tr/pub/issue/70333/1002853
Yayın pdf linki: https://dergipark.org.tr/tr/download/article-file/2002690
