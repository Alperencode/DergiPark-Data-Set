Makale Başlığı: Sivas da Yetişen Endemik Bir Bitki Olan Astragalus Dumanii'nin Antikolinerjik, Antidiyabetik ve Antioksidan Aktivitesinin Değerlendirilmesi
Özet: Araştırma, Astragalus dumanii bitkisinin topraküstü  ve köklerinden hazırlanan etanol ekstrelerinin olası in vitro antioksidan, antimikrobiyal ve yalnızca topraküstü etanol ekstrelerinin  anti-kolinesteraz ve α-glikozidaz inhibitör aktivitesini ayrı ayrı değerlendirmek ve tespit etmek için yapılmıştır. Antioksidan kapasitesi, DPPH ve ABTS serbest radikalleri temizleme metoduyla test edildi. Standart antioksidan bileşik gallik asit ile karşılaştırıldığında; Kök ve toprak üstü kısım ekstreleri düşük DPPH radikal süpürücü aktivite gösterirken, toprak üstü kısmı daha yüksek ABTS radikal süpürücü aktivite göstermiştir. Fenolik içerikleri 5,31 ± 0,03 ve 13,23 ± 0,05 mg gallik asite eşdeğer g-1 ekstre, flavonoit içerikleri ise 8,26 ± 0,004 ve 7,93 ± 0,005 mg kersetine eşdeğer g-1  özüt olarak bulunmuştur. Ayrıca bitkinin toprak üstü kısımlarından elde edilen  ekstrelerin asetilkolinesteraz, butirilkolinesteraz ve a-glikosidaz enzimlerine etkisi in vitro araştırıldı ve sırasıyla IC50 değerleri: 1.47, 0.83 ve 0.48 µg mL-1 elde edildi. Bu değerler stadart maddelerle karşılaştırıldığında da Astragalus dumanii’nin iyi bir enzim inhibe edici ajan olabileceği görülmüştür. Bitki ekstrelerinin antimikrobiyal aktiviteleri mikrodilüsyon yöntemi kullanılarak belirlendi ve ekstrelerde herhangi bir antimikrobiyal aktivite gözlemlenmedi.
Yazar isimleri: ['Ümit Muhammet KOÇYİĞİT', 'Nuraniye ERUYGUR', 'Mehmet ATAŞ', 'Mehmet TEKİN', 'Parham TASLİMİ', 'Faik GÖKALP', 'İlhami GÜLÇİN']
Yayın Yılı: 30 Aralık 2022
Dergi ismi: Kahramanmaraş Sütçü İmam Üniversitesi Tarım ve Doğa Dergisi
Yayın sayfa url: http://dogadergi.ksu.edu.tr/tr/pub/issue/73092/895616
Yayın pdf linki: https://dergipark.org.tr/tr/download/article-file/1633934
