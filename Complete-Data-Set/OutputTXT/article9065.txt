Makale Başlığı: Kombine hematolojik inflamatuar indekslerin akut pankreatit hastalarında kötü sonlanımı öngörmedeki rolü
Özet: AmaçAkut pankreatit hastalarında NLPR, AISI ve SIRI nın 7günden fazla hastane yatışı, yoğun bakım ihtiyacı ve 30 günlük mortaliteyi öngörebilirliğini değerlendirmek amaçlandı. Materyal ve MetodBu retrospektif gözlemsel çalışma, 15 Temmuz 2017 ile 15 Şubat 2021 tarihleri arasında XXX Hastanesi acil tıp kliniğine başvuran akut pankreatit tanılı hastalarda yapılmıştır. İstatistiksel analiz için SPSS v.26.0 kullanıldı. BulgularÇalışmamıza 592 hasta dahil edilmiş olup, %58,3’ü kadındı. NLPR yüksekliği ile 7 günden daha uzun süre hastane kalış süresi arasında istatistiksel anlamlılık tespit edildi (p=0.01). AISI ve SIRI ile ise hastanede kalış süresi arasında istatistiksel olarak anlamlı ilişki tespit edilemedi (sırası ile p=0.16, p=0.19). Hastalarımızın %5.1’i ex oldu. NLPR yüksekliği ile mortalite arasında istatistiksel olarak anlamlı ilişki mevcuttu (p=0.03). AISI ve SIRI ile mortalite arasında istatistiksel olarak anlamlı ilişki tespit edilemedi (sırası ile p=0.866, p=0.311). NLPR yüksekliği ile yoğun bakıma yatış arasında istatistiksel olarak anlamlı ilişki mevcuttu (p=0.018). AISI ve SIRI ile yoğun bakıma yatış arasında istatistiksel olarak anlamlı ilişki tespit edilemedi (p=0.89, p=0.6)SonuçAkut pankreatit, ciddi yaklaşım gerektiren enflamatuar bir süreçtir. Hematolojik parametreler prognozu öngörmede yardımcıdırlar fakat akut pankreatit yönetiminde farklı şekillerde geliştirilmiş hematolojik indekslere ihtiyaç vardır.
Yazar isimleri: ['Abuzer ÖZKAN', 'Hatice Şeyma AKÇA']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1137585
Yayın pdf linki: https://dergipark.org.tr/tr/download/article-file/2514179
