Makale Başlığı: XGBoost modeli ile gen dizileme verilerine dayalı kolorektal kanserin sınıflandırılması: Bir halk sağlığı bilişimi uygulaması
Özet: Amaç: Bu çalışma, bir makine öğrenmesi yöntemi olan XGBoost yöntemi ile açık erişimli kolorektal kanser gen verilerini sınıflandırmayı ve temel genleri tanımlamayı amaçlamaktadır.Gereç ve Yöntem: Çalışmada açık erişimli kolorektal kanser gen veri seti kullanıldı. Veri seti, sağlıklı kontrollerden 10 mukozanın ve kolorektal kanserli 12 hastanın kolon mukozasının gen dizileme sonuçlarını içeriyordu. Hastalığı sınıflandırmak için makine öğrenmesi yöntemlerinden biri olan XGboost kullanıldı. Model performansı için doğruluk, dengelenmiş doğruluk, duyarlılık, seçicilik, pozitif tahmin değeri ve negatif tahmin değeri performans metrikleri değerlendirildi.Bulgular: Değişken seçim yöntemine göre 17 gen seçilmiş ve bu girdi değişkenleri ile modelleme yapılmıştır. Modelleme sonuçlarından elde edilen doğruluk, dengeli doğruluk, duyarlılık, özgüllük, pozitif tahmin değeri, negatif tahmin değeri ve F1 puanı sırasıyla %95.5, %95.8, %91.7, %1, %1 ve %90.9 ve %95.7 idi. XGboost tekniği sonucundan elde edilen değişken önemliliklerine göre, CYR61, NR4A, FOSB ve NR4A2 genleri kolorektal kanser için biyolojik belirteçler olarak kullanılabilir.Sonuç: Bu araştırma sonucunda kolorektal kanserle bağlantılı olabilecek genlerin yanı sıra hastalığa yönelik genetik biyobelirteçler de belirlendi. Gelecekte, tespit edilen genlerin güvenilirliği doğrulanabilir, bu genlere dayalı olarak terapötik prosedürler oluşturulabilir ve klinik pratikteki yararları belgelenebilir.
Yazar isimleri: ['Sami AKBULUT', 'Zeynep KÜÇÜKAKÇALI', 'Cemil ÇOLAK']
Yayın Yılı: 30 Eylül 2022
Dergi ismi: Cukurova Medical Journal
Yayın sayfa url: https://dergipark.org.tr/tr/pub/cumj/issue/72549/1128653
Yayın pdf linki: https://dergipark.org.tr/tr/download/article-file/2477719
