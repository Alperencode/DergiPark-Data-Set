Makale Başlığı: Jeanette Winterson’ın Vişnenin Cinsiyeti ve Tek Meyve Portakal Değildir Adlı Romanlarında Toplumsal Cinsiyet Rollerini Sorgulamak İçin Ataerkil Masalların Yeniden Yazımı
Özet: Jeanette Winterson Tek Meyve Portakal Değildir (1985) ve Vişnenin Cinsiyeti (1989) adlı romanlarında bilindik peri masallarını ve incilden hikayeleri yeniden yazarak toplumsal cinsiyet konusunu sorgulamıştır. Winterson’ın parodik yeniden yazımı ile toplumsal kültürü ve beklentileri değişen çağdaş okur, saflığı ve iffeti temsil eden, cam tabutta yatan kadının prens tarafından öpülerek hayata döndürüleceği eski beklentisinden uzaklaşmaktadır. Ancak Winterson’ın eserlerinde kadının cinsiyeti artık kimliğinin bir parçası olmaktan uzaktır. Winterson daha önce okuduğumuz masalların altında yatan gizli mesajlara dikkat çekmektedir. Tek Meyve Portakal Değildir romanda yeniden yazılan incil hikayelerinde de bu tür gizli mesajlar görülmektedir ve bu makalede bu hikayeler toplumsal cinsiyet rollerini sorgulamak için analiz edilmektedir. Ayrıca Winterson’ın Grimm Kardeşler’in “On İki Dans Eden Prenses” adlı masalını çarpıtması ve Vişnenin Cinsiyeti’ndeki ana karakterin kendi çarpıtılmış anlatımları da aynı amaçla incelenmektedir.
Yazar isimleri: ['Nida CANBÜLBÜL', 'Emel TAŞTEKİN']
Yayın Yılı: 29 Kasım 2022
Dergi ismi: Sosyoloji Dergisi
Yayın sayfa url: https://dergipark.org.tr/tr/pub/sosder/issue/73580/1186703
Yayın pdf linki: https://dergipark.org.tr/tr/download/article-file/2698604
