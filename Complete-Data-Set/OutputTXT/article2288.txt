Makale Başlığı: COVID-19 Pandemisinin Psikiyatrik Tanı Almış Bireyler Üzerindeki Etkisi: Sağlık Kaygısı, Baş Etme Stratejileri ve Psikolojik İyi Oluş
Özet: COVID-19 pandemisinde depresyon, anksiyete ve stresdüzeyinde yüksek oranlar bilinmesine rağmen yürütülen pek çok çalışmada ruh sağlığı açısından önceliklendirilmesi gereken psikiyatrik tanı almış bireylerin göz ardı edildiği dikkat çekmektedir. Bu çalışma, sağlık kaygısı, baş etme stratejileri ve psikolojik oluş değişkenlerini (depresyon, anksiyete ve stress) psikiyatrik tanı almış bireylerde incelemeyi amaçlamıştır. COVID-19 pandemisi öncesinde psikiyatrik tanı almış 80 birey ile sağlık kaygısı ve psikolojik iyi oluş arasında baş etme yollarının aracı etkisi araştırılmış, sağlıklı kontrol grubunu da içeren toplam 248 birey arasında da araştırma değişkenlerinin ortalama puanları karşılaştırılmıştır. Sosyodemografik Bilgi ve Sağlık Veri Formuna ek olarak, Sağlık Kaygısı Ölçeği-Kısa Form [SHAI-SF], Baş Etme Yolları Ölçeği [WCQ] ve Depresyon, Kaygı, Stres Skalası [DASS-42] katılımcılara sunulmuştur. Sonuçlar, sağlıklı kontrol grubunun depresyon, anksiyete ve stress puanlarının normal düzeyde olduğunu, ancak psikiyatrik tanı almış bireylerin orta düzeyde depresyon, anksiyete ve stres düzeyine sahip olduğunu göstermektedir. Ayrıca, sorumluluğu kabul etme baş etme stratejinin sağlık kaygısı ve depresyon, anksiyete, stres arasında aracılık gösterdiği bulunmuştur. Çalışmanın bulguları, COVID-19 pandemisinde, psikiyatrik tanısı olan bireylerin ruh sağlığı açısından risk altında olduğunu ve sağlık kaygısı, baş etme yolları ile psikolojik iyi oluş düzeylerine yönelik müdahalelerin önceliklendirilmesi gerektiğine işaret etmektedir.
Yazar isimleri: ['Selin KARAKÖSE']
Yayın Yılı: 28 Ekim 2022
Dergi ismi: AYNA Klinik Psikoloji Dergisi
Yayın sayfa url: https://dergipark.org.tr/tr/pub/ayna/issue/73237/1080127
Yayın pdf linki: https://dergipark.org.tr/tr/download/article-file/2279087
