Makale Başlığı: LAISSEZ-FAIRE LİDERLİK: ALANIN BİR HARİTASI VE BİBLİYOMETRİK BİR ANALİZ / Laissez-Faire Leadership: A Map Of The Field And A Bibliometric Analysis
Özet: Laissez-faire liderlik üzerine araştırmalar henüz yeterli düzeyde değildir. Bu çalışmada, 1990-2021 yılları arasında WoS veri tabanında yayınlanan ve başlığında laissez-faire liderlik, pasif liderlik veya kaçınmacı liderlik kelimeleri yer alan 58 makale analizlere dahil edilmiştir. Bu çalışmada, alanın yıllar içindeki gelişimi, alandaki en önemli yayınlar, dergiler, yazarlar ve ülkeler belirlenerek haritalandırılmıştır. Ardından, ortak anahtar kelime analizi ve bibliyografik eşleşme analizleri uygulanmıştır. Sonuçlar en fazla makalenin 2021 yılında yayınlandığını,  en üretken dergilerin Work And Stress ve Frontiers in Psychology, en üretken yazarın Skogstad, A., en üretken ülkenin ise ABD olduğunu göstermiştir. Bibliyometrik analiz sonuçlarına göre, en yoğun kullanılan anahtar kelimeler; laissez-faire liderlik, pasif liderlik, liderlik, dönüşümcü liderlik, etkileşimci liderlik, laissez-faire, güvenlik iklimi, pasif kaçınmacı liderlik ve işyeri zorbalığıdır. Bibliyografik eşleşme gücü en yüksek olan yazar, Skogstad, A.; dergi, Work and Stress; ülke ise ABD’dir. Sonuçlar, araştırmacılara alandaki mevcut yönelime ilişkin anlayışı geliştirmeleri ve yeni trendleri tespit etmeleri için güçlü bir temel sağlayabilir.
Yazar isimleri: ['Esra ULUKÖK', 'Ethem MERDAN']
Yayın Yılı: 10 Ekim 2022
Dergi ismi: Uluslararası Ekonomi İşletme ve Politika Dergisi
Yayın sayfa url: https://dergipark.org.tr/tr/pub/ueip/issue/72701/1137885
Yayın pdf linki: https://dergipark.org.tr/tr/download/article-file/2515427
