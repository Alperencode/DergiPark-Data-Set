Makale Başlığı: BANKACILIK DÜZENLEME VE DENETLEME KURUMU TARAFINDAN  YAYIMLANAN “BANKALARDA İYİ ÜCRETLENDİRME UYGULAMALARINA  İLİŞKİN REHBER”İN İŞ HUKUKU AÇISINDAN DEĞERLENDİRİLMESİ
Özet: Bankacılık Düzenleme ve Denetleme Kurumu, Basel Komitesi’nin uluslararası ilke ve standartlarına uyum sağlanmasına yönelik olarak “iyi uygulama rehberleri” yayımlamaktadır. Bu rehberlerden birisi de “Bankalarda İyi Ücretlendirme Uygulamalarına İlişkin Rehber”dir. Bu Rehber’in amacı, bankalardaki ücretlendirme politika, süreç ve uygulamalarının sağlıklı ve etkin bir risk yönetimi anlayışı çerçevesinde oluşturulması ve yürütülmesinin sağlanması için bankalardan beklenen iyi uygulamaları açıklamaktır. Rehber, banka çalışanlarının ücretlendirilmesine yönelik genel esaslar ile “özellikli çalışanlar”ın ücretlendirilmesine yönelik esasları içermektedir. Bu esasları genel olarak şöyle saymak mümkündür:- Değişken ücretlerin ödenmesi,- Değişken ücretlerin bankanın riskleri dikkate alınarak bütçelenmesi,- Değişken ücret tutarının belirlenmesinde bireysel performans yanında bankanınnihai performansının da dikkate alınması,- Değişken ücretlerin ertelenerek uzun vadede ödenmesi,- Değişken ücretlerin ancak ödeme döneminde bankanın mali durumunun elverişliolması koşuluyla ödenmesi,- Değişken ücretlerin bir kısmının nakit dışı araçlarla ödenmesi,- Değişken ücretlerin belirli şartlar altında iptal ve geri alma anlaşmalarına konuedinmesi.İş sözleşmesi ile çalışan banka çalışanları, Rehber’de belirlenen esaslar uyarınca ücretlendirildiklerinde, bu esaslar iş hukukunun ilke ve kurallarına aykırılıklar içerebilir. Özellikle değişken ücretlerin ertelenerek uzun vadede ödenmesi, bankanın mali durumunun elverişli olması koşuluyla ödenmesi, nakit dışı araçlarla ödenmesi ve değişken ücretlerin iptal ve geri alınmasına yönelik anlaşmalar bu niteliktedir.
Yazar isimleri: ['Volkan GÜNEŞ']
Yayın Yılı: 12 Eylül 2022
Dergi ismi: Yıldırım Beyazıt Hukuk Dergisi
Yayın sayfa url: https://dergipark.org.tr/tr/pub/ybuhukuk/issue/72531/1104063
Yayın pdf linki: https://dergipark.org.tr/tr/download/article-file/2376734
