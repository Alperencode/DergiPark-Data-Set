Makale Başlığı: Depresyon ve anksiyete tedavisi gören hastalarda comet testi kullanılarak olası genotoksik hasarın belirlenmesi
Özet: Anksiyete ve depresyon, günümüzde çok sık görülen rahatsızlıklar olup sıklıkla birlikte görülmektedir.  Bu çalışma, comet testi kullanılarak depresyon ve anksiyete bozukluğu tanısı alan ve tedavi edilen hastalarda DNA hasarını ölçmek için tasarlanmıştır.  Anksiyete ve depresyon nedeniyle farmakolojik tedavi (seçici serotonin geri alım inhibitörleri-SSRI'lar, seçici norepinefrin geri alım inhibitörleri-SNRI'lar ve antipsikotikler) alan otuz sekiz hasta ve yirmi sekiz sağlıklı gönüllü çalışmaya dahil edilmiştir.  DNA hasarını değerlendirmek için periferal kan lenfositlerinde comet testi kullanılmıştır.  Sonuç olarak tedavi gruplarındaki tüm hastalarda DNA hasarı kontrol grubuna kıyasla daha yüksek bulunmuştur.  Hasta grubunda yaş, cinsiyet, ilk veya tekrarlayan tanı, SNRI veya SSRI kullanımı ve fluoksetin kullanımı gibi faktörlerin DNA hasarında anlamlı bir farklılığa neden olmadığı bulunmuştur. Bu çalışma, hem depresyon ve anksiyete hastalığının hemde hastalığın tedavisinin DNA hasarı açısından bir risk faktörü oluşturabileceğini ortaya çıkarmıştır.Bu çalışma, hem depresyon ve anksiyete hastalığının hemde hastalığın tedavisinin DNA hasarı açısından bir risk faktörü oluşturabileceğini ortaya çıkarmıştır.
Yazar isimleri: ['Salih ÖZDEN', 'Deniz YÜZBAŞIOĞLU', 'Fatma ÜNAL']
Yayın Yılı: 8 Temmuz 2022
Dergi ismi: Balıkesir Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/baunfbed/issue/70370/1008498
Yayın pdf linki: https://dergipark.org.tr/tr/download/article-file/2022209
