Makale Başlığı: Uluslararası Öğrenci Hareketliliği ve Türkiye Yükseköğretiminde Afrikalı Öğrenciler
Özet: ÖzBu araştırmanın genel amacı, uluslararası öğrenci hareketliliğini, Türkiye’nin uluslararası öğrenci politikalarını ve Türkiye’deki Afrikalı yükseköğretim öğrencilerini incelemektir. Araştırma nitel bir araştırma olarak tasarlanmıştır. Araştırmada amaçlı örnekleme yaklaşımı seçilmiştir. Araştırma grubunu Samsun’da bulunan Ondokuz Mayıs Üniversitesinde öğrenim gören bir doktora, üç yüksek lisans ve on üç lisans öğrencisi oluşturmaktadır. Veriler araştırmacı tarafından geliştirilen görüşme formu ile toplanmıştır. Sorulara verilen yanıtlar fenomenolojik yaklaşım ile analiz edilmiştir. Araştırma sonucunda elde edilen bulgulara göre öğrenciler en çok dil ve dil öğrenimi açısından sorun yaşadıklarını belirtmişlerdir. Öğrencilerin Türkiye’yi seçmelerindeki genel motivasyon, Türkiye’nin Müslüman bir devlet olduğunu düşünmeleridir. Genel olarak bakıldığında Türkiye’ye gelen yabancı öğrenci sayısı ve Afrikadan gelen öğrenci sayısının her geçen yıl arttığı söylenebilir. Aynı şekilde Ondokuz Mayıs Üniversitesi çok sayıda ülkeden yabancı yabancı öğrencinin ve Afrikalı öğrencinin tercih ettiği bir üniversite olsa da aynı başarıyı mezun olan yabancı öğrenci sayısında gösterememiştir. İstatistiki veriler dikkate alındığında, Türkiye’nin yükseköğretimde uyguladığı yabancı öğrenciler politikasının öğrenci hareketliliğini doğrudan etkilediği söylenebilir.
Yazar isimleri: ['Furkan ŞİMŞEK']
Yayın Yılı: 4 Temmuz 2022
Dergi ismi: Uluslararası Türk Kültür Coğrafyasında Sosyal Bilimler Dergisi
Yayın sayfa url: https://dergipark.org.tr/tr/pub/turksosbilder/issue/71158/1053540
Yayın pdf linki: https://dergipark.org.tr/tr/download/article-file/2175390
