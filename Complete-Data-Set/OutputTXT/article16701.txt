Makale Başlığı: Sağlık Turizmi Perspektifinden Türk Sağlık Sektörü Rekabet Gücü
Özet: Tarih boyunca insanların sağlıklarını kazanmak, korumak ve geliştirmek için alternatif yöntemlere, sağlık amaçlı seyahatlere ihtiyaç duydukları bilinmektedir. Günümüzde ise sağlık içerikli turizm hareketliliği; bilgiye ulaşımın ve istenilen yerlere kolaylıkla seyahat edebilmenin verdiği rahatlıkla hız ve önem kazanmaktadır. İnsanlar, tedavi için uzun bekleme sürelerine katlanmamak, daha gelişmiş tedavi yöntemlerine ulaşmak ve bu amaçla gittikleri yerlerde tedavilerinin ardından tatillerini de geçirmek adına bu turizm türüne yönelimlerini artırmaktadır. Bu çalışmada amaç, bir turizm ülkesi olarak adledilen Türkiye’nin artan sağlık turizm gelirlerini de gözeterek, bu alternatif turizm sektöründeki rekabet gücünü belirlemeye çalışmaktır. Çalışmada Balassa (1965) tarafından geliştirilen Açıklanmış Karşılaştırmalı Üstünlükler Endeksi (Revealed Comparative Advantage - RCA) hesaplama tekniği kullanılmış ve Türkiye’nin sağlık turizmi sektöründeki rekabet avantajının oldukça yüksek olduğu sonucuna varılmıştır.
Yazar isimleri: ['Nurdan KUŞAT']
Yayın Yılı: 7 Haziran 2022
Dergi ismi: Uluslararası Global Turizm Araştırmaları Dergisi
Yayın sayfa url: https://dergipark.org.tr/tr/pub/ijgtr/issue/70189/1100673
Yayın pdf linki: https://dergipark.org.tr/tr/download/article-file/2362768
