Makale Başlığı: VELÂYETNÂMELERDE GEÇEN ŞEKİL DEĞİŞTİRME MOTİFİNİN FONKSİYONLARI
Özet: Velâyetnâmeler, evliyânın hayat hikâyelerinin ve kerâmetlerinin nakledildiği, bunların yanı sıra zengin motif yapılarıyla dikkat çeken eserlerdir. Motif ise bir anlatının en küçük yapı birimidir. Hikâye etme belirli bir motif ya da motifler üzerine kurgulanır.  Türk kültür ve edebiyatında önemli yer tutan velâyetnâmelerde “şekil değiştirme” ya da diğer bir ifadeyle “don değiştirme” sıkça karşılaşılan motiflerdendir. Şekil değiştirme bir varlığın mevcut durumunun başkalaşması sonucu yeni bir kisveye bürünmesi hâlidir.  Halk anlatı türlerinde genel olarak cezalandırmaya veya içinde bulunulan zor durumdan kurtulmaya yönelik gerçekleşen şekil değiştirme/don değiştirme motifi, velâyetnâmelerde farklı fonksiyonlarıyla da karşımıza çıkmaktadır.  Bu nedenle çalışmada Bektaşî velâyetnâmelerinde geçen şekil değiştirme/don değiştirme motifleri işlevsel açıdan değerlendirilecektir.
Yazar isimleri: ['Uygar KURUM']
Yayın Yılı: 3 Aralık 2022
Dergi ismi: Türk Kültürü ve Hacı Bektaş Veli Araştırma Dergisi
Yayın sayfa url: https://dergipark.org.tr/tr/pub/tkhcbva/issue/73734/1127752
Yayın pdf linki: https://dergipark.org.tr/tr/download/article-file/2473864
