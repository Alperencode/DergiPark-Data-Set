Makale Başlığı: Şanlıurfa İlindeki KOBİ’lerin Endüstri 4.0 Farkındalık  Seviyesinin ve Geçiş Sürecindeki Önceliklerinin Belirlenmesi
Özet: Ülkemizin orta gelir düzeyinden yüksek gelir düzeyine hızla geçiş yapabilmesi için küresel rekabet koşullarına dayanıklı vekatma değeri yüksek ürünlerin üretilebilmesi ve bölgesel imalat sektöründeki KOBİ’lerin yenilikçi yönlerinin artırılmasıgerekmektedir. Bu bağlamda, KOBİ’lerin Endüstri 4.0 sürecine girebilmeleri için yönetim, finansman, tedarik, üretim vepazarlama kabiliyetlerinin dijital dönüşüm ile geliştirilmesi bu geçiş aşamasında önemli rol oynamaktadır. Bunun içinKOBİ’lerin Endüstri 4.0’ a geçiş sürecinde farkındalıklarının artırılması önemli bir gereklilik haline gelmiştir. Bu çalışmada,Şanlıurfa ilinde faaliyet gösteren KOBİ’lerin Endüstri 4.0 kavramına yaklaşımları, farkındalık seviyeleri ve geçiş sürecindekiöncelikleri incelenmiştir. Şanlıurfa ili organize sanayi içinde ve dışında bulunan yüz yirmi KOBİ’ye ulaşılarak, KOBİ’lerindağılımı, Endüstri 4.0 kavramına yaklaşımı, Endüstri 4.0 farkındalık seviyesi ve Endüstri 4.0’a geçiş sürecinde önceliklerineilişkin toplam on beş soru ile görüşleri alınmıştır. Özellikle Endüstri 4.0 farkındalık seviyesi ve geçiş sürecinde öncelikleri ileilgili dokuz hipotez kurulmuştur. Bu hipotezler istatistiksel olarak test edilerek, sektörel bazda farklılıklar bulunmuştur.Şanlıurfa ilinde faaliyet gösteren başta tekstil sektöründeki KOBİ’lerin Endüstri 4.0 farkındalık seviyelerini artırabilmeleriiçin kalkınma ajansı ve KOSGEB destekleri ile teknoloji altyapılarını geliştirmeleri gerekmektedir.
Yazar isimleri: ['Gencay SARİİSİK', 'Sercan DEMİR', 'Ahmet Sabri ÖĞÜTLÜ']
Yayın Yılı: 30 Eylül 2022
Dergi ismi: International Journal of Advances in Engineering and Pure Sciences
Yayın sayfa url: https://dergipark.org.tr/tr/pub/jeps/issue/72838/1129202
Yayın pdf linki: https://dergipark.org.tr/tr/download/article-file/2480059
