Makale Başlığı: Yeni Medya-Dijitalleşme ve Tık Odaklılık: Habertürk ve Hürriyet Gazetesi Örneği
Özet: Dijitalleşme ile yeni medya araçları, günümüzde habere ulaşmanın tüm yollarını içinde barındıran mecralar olarak karşımıza çıkmaktadır. Bu yeni mecranın temel işlevsellik ve ölçüm unsurlarının başında tıklama eylemi yer almaktadır. Tıklama eylemi hem dijital gazetecilikte dil kullanımı değişimine hem de yeni haber üretim süreçlerinin dönüşümüne işaret etmektedir. Böylelikle tık odaklı habercilik, yeni medya mecraları içerisinde önemli bir pratik olmaktadır. Haberin oluşumunda, habere ait bilgilerin tık eyleminin içerisine saklanması ve içeriklerdeki merak konularının sadece tık eylemiyle cevap bulabilmesi çerçevesinde işleyen bir kurgu mevcuttur. Tık odaklı haber başlıklarının tam içeriklerini ve haberin hangi konu ile alakalı olduğunu anlamak için tıklama eylemi bir koşul olarak sunulmaktadır. Bu ön koşul içerindeki görsellerin de ilgi çekici olması tık odaklı yaklaşım noktasında başlıklar kadar önemlidir. Bu çalışma temel olarak tık odaklı haberciliğin yeni medya mecralarındaki kullanım oranını ve haber üretim sürecindeki dönüşümü izah etmeyi amaçlamaktadır. Bu kapsamda Alexa verileri incelendiğinde Türkiye’de en fazla takip edilen haber siteleri Hürriyet ve Habertürk araştırmanın örneklemini oluşturmaktadır. İki haber sitesinin twitter kanallları 06-13 Ocak 2021 tarihleri arasında incelenmiştir. Bu mecradaki tık odaklı kelimelerin sıklık oranı ve tık odaklı habercilik örnekleri veri analiz programı Maxqda ile analiz edilmiştir. Çalışmada “Hürriyet” ve “Habertürk” twitter adreslerinin haber üretim sürecinde tık odaklı habercilik pratiklerini sıklıkla kullanıldığı sonucuna ulaşılmıştır.
Yazar isimleri: ['Yasin SÖĞÜT', 'Alpaslan ÖNGEL']
Yayın Yılı: 30 Ekim 2022
Dergi ismi: ESAM Ekonomik ve Sosyal Araştırmalar Dergisi
Yayın sayfa url: https://dergipark.org.tr/tr/pub/esamdergisi/issue/73262/1073093
Yayın pdf linki: https://dergipark.org.tr/tr/download/article-file/2251547
