Makale Başlığı: Sazan Balığında Bellis’in Plazma Paraoksonaz Aktivitesi, Yüksek Dansiteli Lipoprotein ve Malondialdehit Düzeyleri Üzerine Etkisi
Özet: Bu çalışmada fungusit olarak kullanılmakta olan Bellis’in Cyprinus carpio’da plazma paraoksonaz aktivitesi (PON), yüksek dansiteli lipoprotein (HDL) ve malondialdehit (MDA) düzeylerine etkisinin araştırılması amaçlandı. Her grupta 8 adet olmak üzere toplam 24 adet (200-300g) C. carpio balık kullanıldı. Balıklar Grup-I (kontrol), Grup-II (0.025 mg/L Bellis)  ve Grup-III 80.050 mgl/L Bellis) olmak üzere 3 gruba ayrıldı. 14 günlük uygulamanın ardından balıklardan kan örneği alındı ve plazmaları ayrıldı. Elde edilen plazma örneklerinde PON aktivitesi, HDL ve MDA düzeyleri çalışıldı. Çalışmada elde edilen bulgulara göre Grup-I’ de PON aktivitesi ve HDL düzeyleri Grup-II ve Grup-III’e göre anlamlı şekilde (p<0.001) daha yüksek bulunurken, MDA düzeylerin ise daha düşük bulundu (p<0.05).  Fungisit uygulanan balıklarda artan doza bağlı olarak PON aktivitesi ve HDL düzeyleri azalırken MDA düzeylerinin ise arttığı tespit edildi. Bu sonuçlara göre son yıllarda yaygın bir şekilde kullanılan Bellis’in artan doza bağlı olarak balılarda oksidatif stresi tetikleyebileceği sonucuna varıldı.
Yazar isimleri: ['H.ahmet DEVECİ', 'Gökhan NUR']
Yayın Yılı: 30 Haziran 2022
Dergi ismi: DÜSTAD Dünya Sağlık ve Tabiat Bilimleri Dergisi
Yayın sayfa url: https://dergipark.org.tr/tr/pub/dustad/issue/70848/1079392
Yayın pdf linki: https://dergipark.org.tr/tr/download/article-file/2276232
