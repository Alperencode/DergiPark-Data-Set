Makale Başlığı: A Female Wizard’s Cry for Equal Rights: Terry Pratchett’s Equal Rites
Özet: Son dönem edebiyat çalışmaları içinde fantezi edebiyatı giderek daha sık bir şekilde çalışılmaya başlanmıştır. Fantastik unsurların günümüz toplumunu ilgilendiren konuları ele almak için kullanılması bu türün okuyucu kitlesinde de ciddi bir artışa yol açmaktadır. 41 romandan oluşan Diskdünya serisinin yazarı Terry Pratchett, romanlarında fantastik ve hicvi ustalıkla harmanlamaktadır. İlk kez 1987 yılında basılan Eşit Haklar romanının adından da belli olduğu üzere, roman toplumsal cinsiyet açısından eşit hakları konu edinir. Pratchett, büyüler, cadılar, büyücüler ve sadece erkeklerin büyücü olarak yetiştirilmek üzere kabul edildiği Görünmez Üniversite gibi çeşitli unsurları kullanarak cinsiyet eşitsizliği ile ilgili konuları fantastik edebiyat ile birleştirir. Hikâye Pratchett'ın yarattığı fantastik dünya olan Diskdünya’da geçmektedir ve yazar gerçek dünyaya ait ciddi konuları ele alırken Diskdünya evrenini bu konuları okurlarına farklı bir bakış açısıyla yansıtan bir ayna olarak kullanır. Bu çalışmada, Pratchett’ın çeşitli kurumlardaki erkek egemenliği, kadınların cinsiyetçi bakış açısına karşı verdiği mücadeleler ve kadın ve erkeğin kalıplaşmış rolleri gibi bir takım ciddi sorunları kendi kurgu dünyasında nasıl ele aldığı ilgili romandan yapılan alıntılar aracılığıyla incelenmiştir. Yapılan analizler neticesinde, yazarın, kadınların hayatın farklı alanlarında karşılaştıkları tüm eşitsizlikler için fantastik unsurları kullanarak toplumu hicvettiği ve tespit ettiği bu eşitsizliklerin çözümü için çeşitli öneriler sunduğu tespit edilmiştir.
Yazar isimleri: ['Emrah ÖZBAY']
Yayın Yılı: 29 Haziran 2022
Dergi ismi: Karamanoğlu Mehmetbey Üniversitesi Uluslararası Filoloji ve Çeviribilim Dergisi
Yayın sayfa url: https://dergipark.org.tr/tr/pub/ufced/issue/70739/1110592
Yayın pdf linki: https://dergipark.org.tr/tr/download/article-file/2403739
