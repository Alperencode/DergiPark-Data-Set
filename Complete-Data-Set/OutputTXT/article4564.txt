Makale Başlığı: Kelime İlişkilendirme Testi Aracılığıyla Öğrencilerin Uzaktan Eğitime Yönelik Bilişsel Yapıların İncelenmesi
Özet: Bu araştırma da ortaokulunun 8. sınıfında öğrenim gören öğrencilerin uzaktan eğitime yönelik bilişsel yapılarının kelime ilişkilendirme testi yardımıyla belirlenmesi amaçlanmıştır. Araştırma betimsel tarama modeline uygun olarak gerçekleştirilmiştir. Araştırmanın çalışma grubunu, 2021 yılında, Gaziantep ilinin Şehitkâmil ilçesinde bulunan bir devlet ortaokulunun 8. sınıfında öğrenim gören 163 öğrenci oluşturmuştur. Veri toplama aracı olarak araştırmacılar tarafından hazırlanan kelime ilişkilendirme testi (KİT) kullanılmıştır. Araştırmada anahtar kavramlar belirlenirken uzaktan eğitim ile doğrudan ilgili olan kavramlar seçilmesine dikkat edilmiştir. Bu doğrultuda EBA, ZOOM, EBA TV, “Uzaktan Eğitimde Dersler”, “Uzaktan Eğitimde Öğretmen” ve “Uzaktan Eğitimde Öğrenci” kavramları anahtar kavram olarak seçilmiştir. Toplanan veriler frekans tabloları oluşturulması ve kesme noktaları belirlenmesi yoluyla analiz edilmiştir. Araştırma sonucuna göre öğrencilerin en çok kelime ilişkilendirdikleri anahtar kavram 843 kelimeyle ZOOM olurken en az kelime ilişkilendirdikleri kavram 716 kelimeyle “Uzaktan Eğitimde Öğrenci” kavramı olmuştur. Öğrenciler ZOOM anahtar kavramıyla internet, telefon, canlı ders, dersler, öğretmen, şifre, mikrofon, kamera, tablet ve bilgisayar kelimelerini ilişkilendirirken;“Uzaktan Eğitimde Öğrenci” anahtar kavramıyla tablet, internet, telefon, EBA, ZOOM, bilgisayar, zorluk, internet sorunu ve anlamamak kelimelerini ilişkilendirmişlerdir. Öğrencilerin uzaktan eğitimle ilgili anahtar kavramlarla ilişkilendirdikleri kelimeler incelendiğinde zihinsel yapılarının daha çok uzaktan eğitimi sürdürmeleri için gerekli olan somut ihtiyaçlar ve uzaktan eğitim sürecinde yaşanılan teknik sorunlar etrafında şekillendiği sonucuna ulaşılmıştır. Öğrencilerin zihin haritalarının sade olduğu, zihin haritalarında dallanma ve farklı türdeki kelime sayısının az olduğu tespit edilmiştir
Yazar isimleri: ['Serkan ÜNSAL', 'Müslüm DEMİR']
Yayın Yılı: 30 Ağustos 2022
Dergi ismi: e-Kafkas Eğitim Araştırmaları Dergisi
Yayın sayfa url: https://dergipark.org.tr/tr/pub/kafkasegt/issue/69472/984006
Yayın pdf linki: https://dergipark.org.tr/tr/download/article-file/1929962
