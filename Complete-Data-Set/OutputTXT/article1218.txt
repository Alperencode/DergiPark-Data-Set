Makale Başlığı: Farklı Bilişsel Stildeki Fen Bilgisi Öğretmen Adaylarının Rehberli Sorgulamanın Uygulandığı Laboratuvar Uygulamalarına İlişkin Görüşleri
Özet: Bu araştırmada farklı bilişsel stildeki fen bilgisi öğretmen adaylarının rehberli sorgulayıcı öğrenme yaklaşımı temelli laboratuvar uygulamalarına ilişkin görüşlerinin belirlenmesi amaçlanmıştır. Araştırmanın çalışma grubunu bir devlet üniversitesinde öğrenim gören altı fen bilgisi öğretmen adayı oluşturmaktadır. Bu araştırmada nitel araştırma desenlerinden durum çalışması kullanılmıştır. Durum çalışması desenlerinden iç içe geçmiş tek durum deseninin kullanıldığı araştırmada öğretmen adayı görüşleri, uygulama sonrası yapılan odak grup görüşmesi ile belirlenmiştir. Farklı bilişsel stildeki öğretmen adaylarının rehberli sorgulayıcı öğrenme yaklaşımı temelli laboratuvar uygulamalarına ilişkin görüşlerine yönelik nitel veriler üzerinden içerik analizi yapılmıştır. Araştırma sonucunda öğretmen adayları yapılan uygulamanın açık uçlu doğada olmasının, bilimsel düşünme alışkanlığı geliştirmeleri, olayları farklı bakış açısı ile görebilmeleri, deneylerin motivasyon arttırıcı ve eğlenceli olmasına katkı sağladığı görüşündedirler. Adaylar aynı zamanda deneylerde tümdengelim yoluyla akıl yürütme döngüsünün kullanımının döngünün içeriksel ve yapısal özelliklerinden dolayı katkı sağladığını da belirtmişlerdir. Öğretmen adaylarının hem deneylerin açık uçlu olması hem de deneylerde tümdengelim yoluyla akıl yürütme döngüsünün kullanımının deney öncesi ön bilgileri kontrol etme sürecine olan ciddi katkısına vurgu yaptıkları görülmektedir. Araştırmada öğretmen adaylarının rehberli sorgulayıcı öğrenme yaklaşımı temelli laboratuvar uygulamalarına ilişkin görüşlerine ek olarak ilgili alan yazın doğrultusunda alan bağımlı / alan bağımsız bilişsel stiller açısından rehberli sorgulayıcı öğrenme yaklaşımı temelli laboratuvar uygulamalarının kullanımına ilişkin öneriler de sunulmuştur.
Yazar isimleri: ['Feride ŞAHİN', 'Fatma ŞAŞMAZÖREN']
Yayın Yılı: 1 Temmuz 2022
Dergi ismi: Anadolu Journal of Educational Sciences International
Yayın sayfa url: https://dergipark.org.tr/tr/pub/ajesi/issue/71051/1065149
Yayın pdf linki: https://dergipark.org.tr/tr/download/article-file/2221045
