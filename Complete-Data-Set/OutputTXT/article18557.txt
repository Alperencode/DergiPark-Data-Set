Makale Başlığı: Türkiye'nin Akdeniz bölgesindeki Malign Mezotelyoma hastalarının klinikopatolojik özelliklerinin prognostik değeri
Özet: Amaç: Malign mezoteliyomalı (MM) hastaların klinikopatolojik özelliklerinin genel sağkalıma etkisini tanımlamak.Gereç ve Yöntemler: 2008-2020 yılları arasında medikal onkoloji kliniklerinde tedavi gören MM tanılı 41 hasta değerlendirildi. Hastaların klinikopatolojik özellikleri ve genel sağkalımı (OS) ve tedavi yöntemleri analiz edildi.Bulgular: Bu çalışmaya 41 hasta dahil edildi. Hastaların ortanca yaşı 63,5 idi. 16.7 (aralık:0.5-172.6) aylık medyan takipte hastaların %78'i (32) hayatını kaybetti. Medyan genel sağkalım  17.6 aydı. Tanı konulduğunda hastaların %65,9'u (27) evre 3 ve %29,3'ü (12) evre 4 hastalığı vardı. Hastaların çoğuna ileri evrede (Evre 3-4) (%95.2) tanı konuldu. Epiteloid histopatolojik alt tip tanısı alan hastaların medyan genel sağkalımı 32.4 ay, sarkomatoid olanların medyan genel sağkalımı 5.23 ay, bifaziklerin medyan genel sağkalımı 4.33 ay idi. Bu fark istatistiksel olarak anlamlıydı (p<0,001). Tedavi açısından bakıldığında genel sağkalımlar arasında istatistiksel olarak anlamlı fark vardı (p=0.010). Kemoterapi ile tedavi edilen hastaların genel sağkalımı 14.4 ay , radyoterapi-kemoterapi (42.8 ay) ve cerrahi-kemoterapiden (21.4 ay) olup daha kötüydü. Cox regresyon analizinde cinsiyet, lokasyon, sigara kullanımı, histopatolojik alt tip ve lateralite birlikte alındığında patolojik alt tip sağkalıma etki eden bağımsız bir risk faktörüydü. Sarkomatoid alt tipi, epiteloide göre ölüm riskini 7,2 kat (p=0,004), bifazik alt tipi ise epiteloide göre 8,1 kat artırdı (p=0,004).Sonuç: MM etiyolojisi, Türkiye'de asbest veya erionite çevresel maruziyettir. MM'nin erken evrelerinde teşhis edilen epiteloid histopatoloji ve cerrahi veya radyoterapi ile tedavi, hastaların genel sağkalımını uzatabilir.
Yazar isimleri: ['Erkan KAYIKÇIOĞLU', 'Armağan AYDIN']
Yayın Yılı: 30 Kasım 2022
Dergi ismi: Journal of Contemporary Medicine
Yayın sayfa url: https://dergipark.org.tr/tr/pub/jcm/issue/72813/1173730
Yayın pdf linki: https://dergipark.org.tr/tr/download/article-file/2644136
