Makale Başlığı: Liselere Geçiş Sınavı Türkçe Sorularının PISA Okuma Becerileri Yeterlilik Düzeyleriyle Uyumluluk Durumu
Özet: Liselere Geçiş Sınavı Türkçe sorularının niteliğinin PISA (Program International Student Assessment) okuma becerileri yeterlilik düzeyine göre belirlenmesi, sürdürülecek öğrenme ve öğretme süreci bakımından önemlidir. Bu çalışmada 2019 Liselere Geçiş Sınavı Türkçe sorularının PISA Okuma Becerileri Yeterlilik Düzeyleriyle hangi derecede örtüştüğünün belirlenmesi ve değerlendirilmesi amaçlanmaktadır. Bu amacı gerçekleştirmek üzere çalışma nitel araştırma desenlerinden betimsel tarama desenine göre tasarlanmıştır. Verilerin doküman incelemesi tekniği ile toplandığı bu çalışmada betimsel analize başvurulmuştur. Elde edilen veriler incelendiğinde, araştırmacı ve uzman görüşlerine göre; 2019 LGS Türkçe sorularında PISA Okuma Becerileri Yeterlilik Düzeylerinden 1c, 1b, 1a düzeyleri ile ilişkili sorulara az yer verildiği; 2. düzeyde 6 uzmanın 3 soruda; yine 2. düzeyde 5 uzmanın 7 soruda görüş birliğine vardıkları; 3. düzeyde 7 uzmanın 1 soruda; yine 3. düzeyde 5 uzmanın 2 soruda görüş birliğine vardıkları; 4. düzeyde uzmanların görüş birliğinin zayıf olduğu; 5. düzeyde 5 uzmanın 2 soruda görüş birliğine vardıkları; 6. düzeyde 6 uzmanın 1 soruda; yine 6. düzeyde 5 uzmanın 3 soruda görüş birliğine vardıkları görülmektedir. 2019 LGS Türkçe sorularının önceki yıllarda yapılan sınavlara göre PISA Okuma Becerileri bakımından daha fazla düzeyi kapsadığı, soruların PISA testlerine yakın sorulardan oluştuğu ve bu durumun öğrencilerin üst düzey okuma becerilerine hazırlanmaları bakımından katkı sağlayacağı sonucuna ulaşılmıştır.
Yazar isimleri: ['Mehrali CALP', 'Mehmet KALKAN']
Yayın Yılı: 28 Ekim 2022
Dergi ismi: Ana Dili Eğitimi Dergisi
Yayın sayfa url: https://www.anadiliegitimi.com/tr/pub/issue/73223/1151295
Yayın pdf linki: https://dergipark.org.tr/tr/download/article-file/2566755
