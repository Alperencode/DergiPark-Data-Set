Makale Başlığı: Algılanan Çatışma Çözüm Stratejileri ile Örgütsel Bağlılık İlişkisi: İdari Personel Üzerinde Bir Uygulama
Özet: Çatışma kişilerin kendi çıkarlarını takip ettiğinde oluşan belirli bir sosyal etkileşim sürecidir. Çatışmalar örgütler için de zararlı olan bir işlev bozukluğu olarak tanımlanmaktadır. Örgütsel bağlılık ise, çalışanların örgüte olan bağlarını belirleyen psikolojik bir süreç olup örgütün tamamını kapsayan bağlılığı ifade etmektedir. Bu doğrultuda çalışmanın ana amacını Karabük Üniversitesinde çalışan idari personelin çatışmaları çözmeye dair uyguladıkları stratejiler ile örgütlerine olan bağlılıkları arasındaki ilişkinin incelenmesi oluşturmaktadır. Araştırmada yüz yüze anket yöntemiyle elde edilen veriler SPSS 22 paket programı ile Cronbach’s Alpha, T Testi, One-Way Anova, Post-Hoc ve Korelasyon testleri ile analiz edilmiştir. Anketin güvenilirliği (Cronbach’s Alpha) ,834 olarak bulunmuştur. Analizler sonucunda çatışma çözüm stratejilerinin örgütsel bağlılık üzerinde kısmen etkisinin olduğu sonucuna ulaşılmıştır. Çalışmamızda kişilerin demografik özelliklerine göre uyguladıkları çatışma çözme stratejilerinde farklılık olabileceği sonuçlarına ulaşılırken, örgütsel bağlılıkların da farklılık olmadığı sonuçlarına da ulaşılmıştır.
Yazar isimleri: ['Esra YILMAZ', 'Zehra TAN']
Yayın Yılı: 24 Haziran 2022
Dergi ismi: Ekonomi İşletme Siyaset ve Uluslararası İlişkiler Dergisi
Yayın sayfa url: https://dergipark.org.tr/tr/pub/kkujebpir/issue/70509/872749
Yayın pdf linki: https://dergipark.org.tr/tr/download/article-file/1549852
