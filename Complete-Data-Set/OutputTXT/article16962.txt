Makale Başlığı: Hayat Bilgisinde Yaşam Becerileri Eğitimine Yönelik Bir Analiz: Öğretmen Görüşleri
Özet: Yaşam becerileri eğitiminde Hayat Bilgisi dersini değerlendirmek amacıyla yapılan bu araştırma, durum çalışması modeliyle gerçekleştirilmiştir. Araştırmanın örnekleminde, Gaziantep’in Nizip ilçesinin devlet okullarında çalışan 30 sınıf öğretmeni bulunmaktadır. Bu örneklem seçilirken kolay ulaşılabilir durum örneklemesi kullanılmıştır. Araştırmanın verileri toplanırken “Öğretmen Görüşme Formu” kullanılmıştır. Bu formda, Hayat Bilgisi dersinde yaşam becerileri eğitimine yönelik açık uçlu sorular bulunmaktadır. Bu formun sorularına yönelik sınıf öğretmenlerinin vermiş olduğu yanıtlar, araştırmanın verilerini oluşturmaktadır. Araştırma verilerinin analizinde, betimsel analiz yönteminin yüzde ve frekans analiz tekniğinden yararlanılmıştır. Bu teknikle yapılan analiz işlemlerinde, sınıf öğretmenlerine yöneltilen her bir soru alt problem olarak ele alınmış ve bu alt problemlerin her birinin yanıtları için üç tema oluşturulmuştur. Araştırma sonucunda Hayat Bilgisi dersinde yaşam becerileri eğitimine yönelik öğretmen görüşlerinin farklı olduğu ortaya çıkmıştır. Bazı öğretmenler, dersin yaşam becerileri eğitimi için istenilen yeterliliği, verimliliği taşıdığını; derse gerekli önemin verildiğini ve öğretmenlerin yaşam becerileri için donanımlı olduğunu bazıları ise bu ifadelerin aksi yönde görüşler ileri sürmüştür.
Yazar isimleri: ['Uğur BASTIK', 'Nihat ŞİMŞEK']
Yayın Yılı: 30 Haziran 2022
Dergi ismi: Uluslararası Sosyal Bilgilerde Yeni Yaklaşımlar Dergisi
Yayın sayfa url: https://dergipark.org.tr/tr/pub/sbyy/issue/70415/1089072
Yayın pdf linki: https://dergipark.org.tr/tr/download/article-file/2314745
