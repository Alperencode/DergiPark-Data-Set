Makale Başlığı: Uzaktan Eğitim Programında Eğitim Alan Öğrencilerin  Uzaktan Eğitim ile İlgili Görüşleri
Özet: Araştırma 2019-2020 Bahar Dönemi’nde Anadolu’da bulunan bir vakıf üniversitesinde uzaktan eğitim lisansüstü programında öğrenim gören 42 katılımcı ile yürütülmüştür. Bu çalışmanın amacı, uzaktan eğitim lisansüstü programında öğrenim gören öğrencilerin almış oldukları eğitim ile ilgili görüşlerinin değerlendirilmesidir. Çalışma kapsamında nitel araştırma tekniklerinden durum çalışması kullanılmıştır. Çalışmada elde edilen veriler araştırmacılar tarafından hazırlanan görüş anketi ile toplanmıştır.   Araştırmada görüş anketi kullanılarak çalışma grubunun 15 haftalık uzaktan eğitim dersleri ile ilgili değerlendirme yapmaları istenilmiştir. Araştırmada yer alan katılımcılardan %22,4’ü zaman tasarrufu, %19,4’ü zaman esnekliği, %14,9’u kolay erişim, %1,5’u ise ekonomiklik gibi yönlerden uzaktan eğitimin kendilerine faydalar sağladığını belirtmektedirler. Ayrıca Araştırmada yer alan katılımcılar tarafından uzaktan eğitimin olumsuz yönleri olarak %20 uygulama yapma yetersizliği, %20 motivasyon eksikliği ve dikkat dağınıklığının fazla olması ve %4 ders süreliğinin kısalığı ve beden dili kullanımının kısıtlı olması gibi durumlar belirtilmektedir. Katılımcıların %16,8’i çift yönlü iletişim ile öğrenciler daha aktif hala getirilirse uzaktan eğitim derslerindeki başarının artacağını beyan ettiği görülmektedir. Katılımcıların uzaktan eğitimin özellikle kendilerinin meslek gelişimlerine katkısı olduğunu belirttikleri tespit edilmiştir. Çalışmada elde edilen veriler sonucunda uzaktan eğitimin günümüzde eğitimin vazgeçilmez bir parçasını oluşturduğu, teknik problemlerin aşılarak, içeriklerin etkin hale getirilmesi ve   öğrencilerin derslere aktif katılımının sağlanmasının önemli olduğu değerlendirilmektedir. Uzaktan eğitim uygulamalarında ders sürelerinin artırılması ile özellikle mesleki gelişim programları için yüz yüze eğitime göre tercih edilebileceği değerlendirilmektedir
Yazar isimleri: ['Semra BENZER']
Yayın Yılı: 30 Haziran 2022
Dergi ismi: Bayterek Uluslararası Akademik Araştırmalar Dergisi
Yayın sayfa url: https://dergipark.org.tr/tr/pub/buaad/issue/71100/1079976
Yayın pdf linki: https://dergipark.org.tr/tr/download/article-file/2278539
