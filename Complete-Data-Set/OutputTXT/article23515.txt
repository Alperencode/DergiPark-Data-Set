Makale Başlığı: Konaklama yapılarında asma tavan kaplama malzemelerinin bulanık AHP ile seçimi
Özet: Günümüz mimarlığında, iç mekanlarda yaygın olarak kullanılan asma tavanlar, kullanıldıkları mekanlarda, en önemli bitiş yüzeylerinden biri olarak karşımıza çıkmaktadır. Mevcut bir tavanın altında; tavandan geçen tesisatları gizleyerek dekoratif bir görünüm kazandıran, akustik kontrol, yangın koruması, nem dayanımı, ısı yalıtımı gibi işlevsellikler sağlamak amacıyla uygulanan, çeşitli taşıyıcı sistem seçenekleri olan, aynı zamanda kaplama malzemesi işlevi üstlenen yapı elemanlarıdır. Asma tavan malzeme seçenek ve olanaklarının artmasına rağmen, doğru olarak kullanılması ve kullanıldığı mekandaki işleve uygun olarak seçimi konusunda yeterli bilgi bulunmamaktadır. Her geçen gün yeni bir malzemenin ortaya çıktığı asma tavan sistemlerinde doğru, yeterli, zamanında ve düzenli olarak bilgi edinilmesindeki zorluk, doğru malzeme seçiminin yapılmasında büyük bir engel oluşturmaktadır. Bu çalışmada otel odaları için en uygun asma tavan kaplaması seçimi bulanık AHP yöntemi kullanılarak belirlenmiştir. Elde edilen sonuçlar, özellikle birden fazla sayıda birbirine yakın malzeme seçeneğinin olduğu durumlarda, bulanık AHP yönteminin en doğru malzemenin seçilebilmesi için tasarımcının kullanabileceği bir yöntem olduğunu ortaya koymaktadır.
Yazar isimleri: ['Merve Betül GÜLER', 'Esin KASAPOĞLU']
Yayın Yılı: 29 Haziran 2022
Dergi ismi: Muş Alparslan Üniversitesi Mühendislik Mimarlık Fakültesi Dergisi
Yayın sayfa url: https://dergipark.org.tr/tr/pub/maummfd/issue/70760/1085198
Yayın pdf linki: https://dergipark.org.tr/tr/download/article-file/2299544
