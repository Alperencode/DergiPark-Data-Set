Makale Başlığı: Ortaçağ İslam Dünyasında Ekonomik Ekosistem
Özet: Ortaçağ İslam Dünyasında Ekonomik Ekosistem başlıklı eser, Ağrı İbrahim Çeçen Üniversitesi Ortaçağ Tarihi Anabilim Dalı’nda Dr. Öğr. Üyesi olan Ahmet Nurullah Özdal tarafından “yedi yüz kaynağın tetkiki ve beş yıllık fâsılasız bir çalışmayla” vücuda getirilmiştir. Uzun bir süre ticaretle uğraşmış olan yazar, yüksek lisansını Türklerin savaş sanatı hakkında yazdığı tezle Marmara Üniversitesi’nde, doktorasını ise Atatürk Üniversitesi’nde “İslam İktisadi Coğrafyasında İş Yaşamı, Ticaret Ve Tüccar (X.-XIV. Yüzyıllar)” başlıklı teziyle tamamlamıştır. Bu anlamda doktora tezinin kapsam ve içeriği ile eserin kapsam ve içeriği birbiriyle uyuşmaktadır. Dolayısıyla yazarın kaleme aldığı eserin doktora tezinden bağımsız olduğu düşünülemez. Bununla birlikte yazarın hayatının bir bölümünde farklı alanlarda ticaretle uğraşmış olmasının da ele aldığı konuyu daha iyi bir şekilde ifade etmedeki başarısını artırmıştır. 
Yazar isimleri: ['Beytullah MISIR']
Yayın Yılı: 23 Ağustos 2019
Dergi ismi: İslam Tarihi Araştırmaları Dergisi
Yayın sayfa url: https://dergipark.org.tr/tr/pub/itad/issue/48177/569019
Yayın pdf linki: https://dergipark.org.tr/tr/download/article-file/791064
