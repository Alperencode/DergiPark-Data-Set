Makale Başlığı: Instagram’da Yapılan Sosyal Karşılaştırmaların Ruh Sağlığı Üzerindeki Yordayıcı Rolleri
Özet: Bu çalışmada ilk olarak Instagram’da Sosyal Karşılaştırma Ölçeği’nin geçerlik ve güvenirliği test edilmiş, ardından Instagram’da yakın arkadaşlar ve tanıdıklarla yapılan sosyal karşılaştırmaların üniversite öğrencilerinin depresyon, anksiyete ve stres düzeylerini yordayıcı rolleri incelenmiştir. Araştırmaya 248 kadın, 110 erkek olmak üzere toplam 358 üniversite öğrencisi katılmıştır. Bulgular, Instagram’da Sosyal Karşılaştırma Ölçeği’nin üniversite öğrencileri için geçerli ve güvenilir bir ölçme aracı olduğuna ilişkin kanıtlar ortaya koymuştur.  Ayrıca hem yakın arkadaşlarla hem de tanıdıklarla yapılan yukarı doğru sosyal karşılaştırmalar depresyon ve stresteki artışla ilişkili bulunmuştur. Anksiyetedeki artış sadece tanıdıklarla yapılan yukarı doğru sosyal karşılaştırmalar tarafından yordanmıştır. Instagram’da aşağı doğru sosyal karşılaştırmalar yapmak, karşılaştırmanın kiminle yapıldığından bağımsız olarak, üniversite öğrencilerinin depresyon, anksiyete ve stres düzeyini anlamlı olarak yordamamıştır.
Yazar isimleri: ['Esra ASICI']
Yayın Yılı: 19 Temmuz 2022
Dergi ismi: Muallim Rıfat Eğitim Fakültesi Dergisi
Yayın sayfa url: https://dergipark.org.tr/tr/pub/mrefdergi/issue/71304/1092602
Yayın pdf linki: https://dergipark.org.tr/tr/download/article-file/2329491
