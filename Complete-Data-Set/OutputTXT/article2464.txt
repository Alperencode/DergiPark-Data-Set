Makale Başlığı: CİNUÇEN TANRIKORUR’UN OLGUNLUK DÖNEMİ BESTECİLİĞİNDE KIYMETLİ ŞAİR MEHMET TURAN YARAR’IN YERİ VE ÖNEMİ
Özet: Cinuçen Tnrıkorur ve Mehmet Turan Yarar, Türk mûsikîsine, edebiyatına, diline ve kültürüne gönül vererek, bu yola ömrünü adamış ve hizmet etmiş, bilim, kültür ve sanat insanları olarak saygın bir yer edinerek ve önemli bir manevi miras bırakarak bu dünyadan göçmüş iki önemli değerdir. Eserleri, fikirleri, nezaketli, münevver kimlikleriyle bu iki örnek san’atkârın bıraktığı miras, medeniyetimiz var oldukça 20.yüzyıldan bütün devirlere ışık tutacak, kültürümüzün eskimeyen değerleri olarak hizmetleri ilelebet dâim olacaktır. Bu çalışma, bu iki değerin yol arkadaşlıkları, hatıraları, mektupları, müşterek eserleri, kültür ve sanata olan hizmetleri, sanatçı kişilikleri ve dostluklarına dair edinilen bilgilerin yanı sıra, Hacı Arif Bey’e ithâfen bestelenen Kürdilihicazkar  Faslı’nın sözel, makamsal ve sanatsal açıdan değerlendirilmesi konularını içermektedir. Cinuçen Tnarıkorur ve Mehmet Turan Yarar’ın müşterek eserlerinin sayısı 67’dir. Çalışmamızın hazırlanmasında destek ve birikimini esirgemeyen Barihüda Tanrıkorur Hanımefendi’ye ve Bora Uymaz’a hürmet ve teşekkürlerimizi sunarız.
Yazar isimleri: ['Türkan UYMAZ']
Yayın Yılı: 20 Kasım 2022
Dergi ismi: Balkan Müzik ve Sanat Dergisi
Yayın sayfa url: https://dergipark.org.tr/tr/pub/bmsd/issue/73685/1167989
Yayın pdf linki: https://dergipark.org.tr/tr/download/article-file/2620151
