Makale Başlığı: Jinekolojik Hastalıkların Ayırıcı Tanısında Pelvik Lenfomalar: Üçüncü Basamak Merkezin 10 Yıllık Deneyimi.
Özet: Üniversitemiz kadın doğum polikliniğinde pelvik lenfoma tanısı konulan 12 hastanın klinik özelliklerinin değerlendirilip paylaşılarak jinekologlar arasında pelvik lenfoma konusunda farkındalık yaratılması amaçlanmıştır.2010-2020 yılları arasında jinekolojik şikayetlerle Eskişehir Osmangazi Üniversitesi kadın doğum bölümüne başvuran ve lenfoma tanısı alan 12 hastanın klinikopatolojik verileri dosyalarından retrospektif olarak incelendi.Çalışmamızda 10 hastada ekstranodal primer pelvik lenfoma saptanırken, iki hastada nodal lenfoma tanısı konuldu. Hastalarda en sık saptanan histolojik lenfoma tipi, on hastada (%83.3) görülen diffüz büyük B hücreli lenfoma idi. Primer pelvik lenfomalı dört hastada (%33.3) en sık görülen servikal tutulumdu. İki hastaya jinekolojik cerrahi olarak total abdominal histerektomi, beş hastaya total abdominal histerektomiye ek olarak evreleme cerrahisi uygulandı. Cerrahi işlem uygulanan hastaların sadece dördünde frozen patoloji yöntemi kullanıldı. Lenfoma tanısı beş hastada (%41.6) minimal invaziv doku biyopsisi ile konulurken, yedi hastada (%58.3) cerrahi sonrası konulabildi.Non-spesifik jinekolojik şikayetleri olup pelvik kitle ön tanısı alan hastaların ayırıcı tanısında pelvik lenfomaların akılda tutulması gereksiz yere yapılacak onkolojik ameliyatların önüne geçebilir. Jinekologlar arasında pelvik lenfoma farkındalığının artması, tanı ve tedavide gecikmelerin önlenmesine yardımcı olabilir.
Yazar isimleri: ['Yusuf ÇAKMAK', 'Duygu KAVAK CÖMERT', 'Tufan ÖGE', 'Deniz ARIK']
Yayın Yılı: 28 Kasım 2022
Dergi ismi: Osmangazi Tıp Dergisi
Yayın sayfa url: https://dergipark.org.tr/tr/pub/otd/issue/73231/1098653
Yayın pdf linki: https://dergipark.org.tr/tr/download/article-file/2353967
