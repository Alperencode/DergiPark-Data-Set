Makale Başlığı: EĞİTİMDE SÜRDÜRÜLEBİLİR KALKINMA İLE İLGİLİ YAPILAN ÇALIŞMALARIN ANALİZİ: BİR META-SENTEZ ÇALIŞMASI
Özet: Bu çalışmanın amacı 2010-2020 yılları arasında eğitimde sürdürülebilir kalkınma konusunda yapılan tez ve makalelerin incelenmesidir. Araştırmada nitel araştırma yaklaşımlarından meta-sentez araştırma modeli kullanılmıştır. Eğitimde sürdürülebilir kalkınma konusu hakkında TR Dizin ve YÖK Ulusal Tez Sistemi veri tabanında 2010-2020 yılları arasında yapılmış ve tam metin olarak yayınlanan 11 makale ve 34 lisansüstü tez bu çalışmanın verilerini oluşturmaktadır. Bu çalışmalar Microsoft Office Excel programında tablolaştırılmış ve her bir alt problem için grafikler elde edilmiştir. Çalışmanın geçerliğini ve güvenirliğini sağlamak için araştırmacı tarafından kodlama işlemi tekrar yapılmıştır. Elde edilen kodlardan oluşturulan grafikler bu çalışmaya dâhil edilen lisansüstü tez ve makaleler araştırma yılı, araştırma yöntemi, veri toplama araçları, verilerin analizi ve araştırma konusu değişkenleri açısından incelenmiştir. İncelenen çalışmalarda en fazla çalışmanın yüksek lisans tezi türünde ve 2019 yılında yapıldığı görülmektedir. Ayrıca çalışmalarda araştırma yaklaşımı olarak nitel araştırmanın, araştırma deseni olarak tarama modelinin, örneklem seviyesi olarak öğretmen adaylarının, veri toplamı aracı olarak ölçeklerin, verilerin analizinde içerik analizinin öne çıktığı ve araştırma konusu olarak sürdürülebilir kalkınma farkındalığını belirleme konusunun daha fazla yer aldığı sonucuna ulaşılmıştır.
Yazar isimleri: ['Fatma ÖZERDİNÇ', 'Esra KIZILAY', 'Mustafa HAMALOSMANOĞLU']
Yayın Yılı: 30 Haziran 2022
Dergi ismi: Aksaray Üniversitesi Sosyal Bilimler Enstitüsü Dergisi
Yayın sayfa url: http://aseddergi.aksaray.edu.tr/tr/pub/issue/71102/976188
Yayın pdf linki: https://dergipark.org.tr/tr/download/article-file/1898716
