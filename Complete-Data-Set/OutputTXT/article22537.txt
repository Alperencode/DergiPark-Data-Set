Makale Başlığı: Aktif İstihdam Politikalarının Etki Değerlendirmesi: Aydın İli Örneği
Özet: Günümüzde işsizliğe bağlı sosyo-ekonomik sorunlarla mücadele etmede istihdam politikalarının önemi artmaktadır. Özellikle 2000’li yıllardan itibaren işsizlikle mücadelede yoğun olarak kullanılan Aktif İşgücü Piyasası Politikaları’nın** (AİPP) hedef kitlesinin dezavantajlı gruplar olması nedeniyle, bu politikaların etkinliğinin araştırılması gerekmektedir. Bu çalışmanın amacı, AİPP kapsamında yer alan mesleki eğitim kurslarının Aydın ili özelinde etkinliğini değerlendirmektir. Araştırmada İŞKUR tarafından yürütülen ‘İşbaşı Eğitim Programları’ (İEP), ‘İstihdam Garantisiz Mesleki Eğitim Kursları’ (İSMEK) ve ‘Uzmanlaşmış Beceri Edindirme Merkezleri’ (UMEM) projelerine odaklanılmıştır. Bu kurs ve programların değerlendirilmesinde yarı deneysel teknik kullanılmıştır. 2014-2017 yılları arasında kurs/programlara katılan ve katılmayan kişilerden oluşan toplam 400 kişiyle anket gerçekleştirilmiştir. Araştırma bulgularına göre; AİPP’e katılım ile istihdam arasında anlamlı bir ilişki tespit edilmemekle birlikte, cinsiyet temelli değerlendirildiğinde kadınlar için anlamlı bir ilişkinin olduğu tespit edilmiştir. AİPP’e katılım ile haftalık çalışma süresi ve SGK’ya kayıtlılık açısından anlamlı bir ilişki tespit edilemese de ücret düzeyi açısından anlamlı bir ilişki tespit edilmiştir. 15-24 yaş arasında bulunan gençlerin AİPP’e katılımları ile istihdam edilmeleri arasında anlamlı bir ilişki tespit edilememiştir. Kurs türlerinin istihdam üzerindeki etkisi değerlendirildiğinde, İEP’in diğer kurs türlerine göre olumlu bir etkiye sahip olduğu tespit edilmiştir. Kursiyerler; uzun vadeli sigorta kollarından yararlanamamalarını, AİPP’ler vasıtası ile girdikleri işlerde herhangi bir eğitime tabii olmadan çalıştırılmalarını ve işe giriş sürecinde belirlenen iş yerine, farklı işlerde istihdam edilmelerini eleştirmiştir. Ayrıca kursa katılmamış kişilerin İŞKUR’un yürüttüğü AİPP’lerden haberdar olmadıkları da tespit edilmiştir.
Yazar isimleri: []
Yayın Yılı: 24 Ekim 2022
Dergi ismi: Çalışma ve Toplum
Yayın sayfa url: https://dergipark.org.tr/tr/pub/ct/issue/73140/1191462
Yayın pdf linki: https://dergipark.org.tr/tr/download/article-file/2718049
