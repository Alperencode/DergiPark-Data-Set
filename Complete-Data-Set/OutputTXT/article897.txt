Makale Başlığı: Ortaokul Öğrencilerinin Bilim İnsanı İmajlarına Dair Düşüncelerinin Analizi
Özet: Bu çalışmanın amacı, Konya ilinde 8 ortaokulda öğrenim gören 5., 6., 7. ve 8. sınıftaki 372 erkek, 400 kız toplam 772 öğrencinin bilim insanı imajlarına dair düşüncelerini analiz etmektir. Araştırma, ortaokul öğrencilerinin bilim insanına yönelik imajlarının cinsiyet ve sınıf düzeyine göre araştıran betimsel bir çalışmadır. Veri toplama araçları iki bölümden oluşmaktadır. 1. bölümde öğrencilerin kişisel bilgileri konusunda yapılandırılmış sorular, 2. bölümde ortaokul öğrencilerinin bilim insanı hakkındaki düşüncelerini ortaya çıkarmak amacıyla 15 tane açık uçlu soru uygulanmıştır. Araştırma sonucunda öğrenciler bilim insanını icatlar yapan, zeki, çalışkan ve erkek olarak düşünmüşlerdir. Bilim insanı olma yolunda herkesin eşit şartlara ve haklara sahip olduğunu, onların genellikle fen, uzay, çeşitli icatlar konusunda araştırma yaptıklarını, laboratuvarda çalıştıklarını ifade etmişlerdir. Bilim insanı denildiğinde akılların ilk olarak Einstein ve Edison geldiğini, çevresinde bilim insanı olmadığını, bilim insanlarının en fazla mikroskop ve deney tüpü kullandıklarını, en fazla ABD’de yetiştiklerini, 24 saat çalıştıklarını ifade etmişlerdir. Eğer bilim insanı olsalardı fen ve uzay konularında çalışmak istediklerini, herkesin bilim insanı olamayacağını sadece zeki ve çalışkan olanların bilim insanı olabileceğini ve gelir durumlarını da iyi, yüksek olduğunu belirtmişlerdir.
Yazar isimleri: ['Emre ÖZDEMİR']
Yayın Yılı: 29 Temmuz 2022
Dergi ismi: Akdeniz Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/akuned/issue/71400/1058382
Yayın pdf linki: https://dergipark.org.tr/tr/download/article-file/2194339
