Makale Başlığı: Yabancı Bir Özel Okuldaki Türk ve Yabancı Öğretmenlerin Okullarının Örgütsel İtibar Yönetimine İlişkin Algıları
Özet: Örgütsel itibar tüm örgütler için çok önemli ve mutlak surette yönetilmesi gereken maddi olmayan bir varlıktır. Eğitim örgütleri, eğitim sektöründeki rekabet güçlerini artırmak için maddi olmayan varlıklarını yönetmesi gereken sosyal örgütlerdir. Özel okullar arasındaki rekabetin her geçen gün daha da arttığı göz önüne alındığında ise eğitim örgütleri açısından paydaşların örgütsel itibar algısı son derece önemli hale gelmektedir. Bununla birlikte literatürde paydaşların ve özellikle öğretmenlerin örgütsel itibar yönetimine ilişkin algıları üzerine yapılan araştırmalar oldukça sınırlıdır. Bu nedenle araştırmada yabancı bir özel okuldaki Türk ve yabancı öğretmenlerin okulun örgütsel itibar yönetimine ilişkin algıları tespit edilmeye çalışılmıştır. Araştırmada nicel araştırma yöntemlerinden tarama deseni kullanılmıştır. Araştırma, yabancı bir özel okuldaki gönüllü 64 öğretmen ile gerçekleştirilmiştir. Araştırmada veri toplama aracı olarak “Okullar için Örgütsel İtibar Yönetimi Ölçeği” kullanılmıştır. Araştırma sonuçlarına göre Türk ve yabancı öğretmenlerin okulun örgütsel itibar yönetimi algılarına ilişkin liderlik, okul yönetimi, okula bağlılık, okul ortamı, finansal performans ve mezunlarla ilişkiler boyutlarında bir farklılık olmamasına karşılık sosyal sorumluluk boyutunda anlamlı bir farklılık olduğu tespit edilmiştir. Yabancı özel okullarda veri toplamanın zorluğu ve literatürde bu konuda kanıta dayalı verilerin olmaması nedeniyle gerçekleştirilen bu araştırmanın hem problem alanı hem de çalışılan grup açısından önemli olduğu söylenebilir.
Yazar isimleri: ['Sinan TÜMTÜRK', 'Levent DENİZ']
Yayın Yılı: 31 Ağustos 2022
Dergi ismi: Uluslararası Eğitim Spektrumu Dergisi
Yayın sayfa url: https://dergipark.org.tr/tr/pub/ijesacademic/issue/72347/1086783
Yayın pdf linki: https://dergipark.org.tr/tr/download/article-file/2305508
