Makale Başlığı: TÜRKİYE’DE ÜNİVERSİTE KARİYER MERKEZLERİ İLE DÜNYADAKİ BAZI ÜNİVERSİTE KARİYER MERKEZLERİNİN KARŞILAŞTIRMALI OLARAK İNCELENMESİ
Özet: Türkiye’de son yıllarda üniversite sayısı ve buna paralel olarak mezun sayısındaki artışın, bireylerin istihdam edilebilirliğini doğrudan etkilediği düşünülmektedir. Bu bağlamda üniversite öğrencileri ve mezunlarının doğru kariyer danışmanlığı hizmeti alması onların kariyer süreçlerinde önem arz etmektedir. Üniversite öğrencilerinin kariyer danışmanlığı hizmetini doğrudan alabileceği yerler şüphesiz üniversite kariyer merkezleridir. Bu çalışmada üniversite kariyer merkezlerinin kuruluş yönetmeliklerinde açıkça beyan edilen faaliyetlerinden kariyer danışmanlığı hizmetine dikkat çekilmek istenmektedir. Bu çalışma ile incelenen Türkiye dışındaki bazı ülkelerin üniversite kariyer merkezlerinde kendilerine özgü çevrimiçi ağ platformlarının olduğu gözlemlenmektedir. Türkiye’de ise kariyer mer-kezleri Cumhurbaşkanlığı İnsan Kaynakları Ofisi koordinasyonunda faaliyetler yürütmektedir. Türkiye’de sistemsel olarak bu şekilde bir uygulamanın olması, öğrencilere kariyer merkezleri aracılığı ile iş ve staj imkânı sunarak fayda sağlamaktadır.  Fakat bu merkezlerin kariyer danışmanlığı hizmetinden uzak kaldığı düşünülmektedir. Bu bağlamda mevcut çalışmada Türkiye’deki üniversite kariyer merkezlerinin tarihsel gelişimi, amacı, kapsamı ve faaliyet alanları ile bazı gelişmiş ülkelerin üniversite kariyer merkezlerinin işleyişlerinin karşılaştırılması amaçlanmıştır. Bu çalışmanın sonuç kısmında kariyer merkezlerinin daha işlevsel hale gelebilmesi ve öğrencilerin kariyer serüvenlerinde önemli roller üstlenmesi adına bazı öneriler sunulmuştur. Bu çalışma incelenen üniversite kariyer merkezleri ile sınırlıdır.
Yazar isimleri: ['Emre Emrullah BOĞAZLIYAN', 'Selahattin AVŞAROĞLU']
Yayın Yılı: 13 Aralık 2022
Dergi ismi: Hak İş Uluslararası Emek ve Toplum Dergisi
Yayın sayfa url: https://dergipark.org.tr/tr/pub/hakisderg/issue/73809/1200240
Yayın pdf linki: https://dergipark.org.tr/tr/download/article-file/2754776
