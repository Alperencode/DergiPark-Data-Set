Makale Başlığı: Katı Atık Depolama Alanlarının Islahı ve Analizi Çanakkale Onsekiz Mart Üniversitesi Örneği
Özet: Dünya nüfusunun artması ve insanların tüketime odaklanmasından kaynaklı katı atıklarda artış gözlenmiştir. İnsanların tarih boyunca atıklar ile mücadele halindedir özellikle atıkların toplandığı alanlarda meydana gelen ekolojik ve çevresel sorunlar insan sağlığını olumsuz etkilemektedir. Katı atıkları toplama alanları işlevlerini tamamladıktan sonra ıslah edilip tekrar kullanıma kazandırılmalıdır. Kazanımı sağlanan bu alanlar kentte insanların rekreasyonel faliyetlerini gerçekleştirebilmesinde önemli rol oynar. Bu çalışmanın amacı Çanakkale Onsekiz Mart Üniversitesi yerleşkesine yakın olan, Çanakkale belediyesi tarafından daha önce kullanılmış ve işlevini tamamladıktan sonra ıslah edilmiş alanın incelenmesi ve kente kazandırılması adına yapılabilecek çalışmalar hakkında öneriler üretilmesidir. Litaratür taraması yöntemine dayanan bu çalışmada Çanakkale Onsekiz Mart Üniversitesi Terzioğlu yerleşkesi yakınında bulunan Sarıcaeli köyü sınırları içerisinde bulunan eski çöp depolama alanın ıslahı ve sonrasında kente kazandırılması ile ilgili öneriler sunulmuştur. Sunulan veriler ışığında alanın yakınında bulunan ve Çanakkale savaşında önemli bir yere sahip olan Müstahkem mevkii gözetleme alanına yakın olmasından kaynaklı görsellik ön planda tutulmuştur. Çalışma kapsamında incelenen eski çöp depolama alanın tarihte kullanımı ile ilgili bilgi paylaşımı ve mevcut alan fotoğraflama işlemleri ve analizleri yapılmıştır. Çanakkale Onsekiz Mart Üniversitesi Terzioğlu Yerleşkesi yakınında bulunan katı atık depolama alanı içerisinde yapılmış olan ıslah çalışması sonrasında alanın bitkilendirilmesine yönelik öneriler sunulmuş ve sunulan öneriler ışığında alanın daha etkin kullanımı amaçlanmıştır.
Yazar isimleri: ['Alper SAĞLIK', 'Yavuz Selim DOMAÇ', 'Şeyda Nur REYHAN', 'Furkan AVCI', 'Fatoş KARTAL', 'Dilan ŞENKUŞ']
Yayın Yılı: 30 Eylül 2021
Dergi ismi: Akademia Doğa ve İnsan Bilimleri Dergisi
Yayın sayfa url: https://dergipark.org.tr/tr/pub/adibd/issue/60270/938373
Yayın pdf linki: https://dergipark.org.tr/tr/download/article-file/1772595
