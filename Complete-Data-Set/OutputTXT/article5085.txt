Makale Başlığı: Pandemide Dijitalleşen İzleme Hallerimiz: Evde Kalma Ve Dijital İzleyici Olma Deneyimi
Özet: Dijital çağın vatandaşları gün içinde eğitimden alışverişe, eğlenceden, bilgi edinmeye, meslek alanlarından mali işlere kadar pek çok alanda faaliyetlerini sürdürdüğü dijital platformlarda Covid-19 sürecinde daha sık görünür olmuştur. Pandemide evde geçirdiğimiz zamanın artması ile internette mobil teknoloji ile dijitalleşmiş gündelik yaşam aktivitelerimizi sürdürür hale geldik. Pandemide dijital yaşamda “dijitalleşmiş bireyler” olarak çevrimiçi varlığımızı sürdürüyoruz. Eğitim hayatı çevrimiçi sürerken, biz ebeveynler esnek çalışma ya da home-ofis olarak devam eden iş yaşamlarımızdaki bu dönüşümlere adapte oluyoruz. Eve kapanma döneminde online olarak yaptığımız, alışveriş, bankacılık işlemleri, aldığımız sağlık hizmetlerinin yanı sıra gün içinde geçirdiğimiz vaktin epey büyük bir kısmını kaplayan televizyon, dizi ya da film izleme pratiklerimiz de bu süreçte dijital platformlara taşıdık. Pandemide evde geçirdiğimiz günlerde elimizin altında kullanımımıza hazır dijital teknolojiler ve dijital eğlence, dizi ve film platformları her bireyin zevkine, yaşına, yaşam tarzına göre içerik bulma olanağı sunmaktadır. Pandemi süresince izolasyonda geçirdiğimiz sürede bu platformlar gündelik yaşamın rutinlerine bir yenilik katma ve bir etkileşim alanı yaratma olanağı sunmaktadır. Karantina günlerinde dijitalleşen izleme pratiklerimize odaklanan bu çalışmada salgın süresince evde olmayı ve gündelik hayatımızın izleme pratikleri özelinde nasıl dijitalleştiği, yaşadığımız Covid-19 pandemisi gibi bir toplumsal krizde bu dijitalleşmenin getirdiklerine ışık tutmak amaçlanmaktadır.
Yazar isimleri: ['Canan DURAL TASOUJİ']
Yayın Yılı: 22 Temmuz 2022
Dergi ismi: Erciyes İletişim Dergisi
Yayın sayfa url: https://dergipark.org.tr/tr/pub/erciyesiletisim/issue/71307/1074779
Yayın pdf linki: https://dergipark.org.tr/tr/download/article-file/2258349
