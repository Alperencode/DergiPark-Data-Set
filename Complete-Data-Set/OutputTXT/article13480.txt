Makale Başlığı: Üst gastrointestinal endoskopilerinde tespit edilen poliplerin özelliklerinin histopatolojik tipleri ile ilişkileri
Özet: Giriş ve Amaç:Üst GİS maligniteleri  dünyada ve ülkemizde  sık görülen kanserlerdendir ve poliplerden gelişebilmektedirler. Bizde poliplerin ünitemizdeki prevalansını, endoskopik ve histolojik özelliklerini ortaya koymayı amaçladık Materyal metod:Tek merkezli retrospektif çalışmamıza, mart 2016 ile nisan 2022 tarihleri arasında hastanemiz genel cerrahi endoskopi ünitesinde yapılan gastroskopi işleminde polip saptanan 18 yaş ve üzerindeki erişkin hastalar dahil edildi, Hastaların gastroskopi raporları incelenerek yaş, cinsiyet, gastroskopi yapılma nedeni, polip sayısı, poliplerin midedeki lokalizasyonu, polipektomi yöntemleri kaydedildi. BulgularÇalışmamıza mart 2016 ile nisan 2022 tarihleri arasında yapılan toplam 11.643 üst GİS endoskopisinde, polip saptanan 262 hasta dahil edildi.  Hastaların 180 (%68,7)’inde tek bir polip, 82 (%31,3)’sinde ise multiple polipler saptandı. Yaşları 21 ve 86 aralığında olan toplam 262 hastanın yaş ortalaması 57.6 ± 13.1 idi. Hastaların 152’si (%58) kadın ve 110’u (%42) erkekti, yaş ortalamaları arasında anlamlı farklılık yoktu . Toplam 230 (%87,8) hastada forceps tekniği ile polipektomi yapılırken, 32 (%12,2) hastada ise snare polipektomi yapıldı. Snare tekniğinin, forceps tekniğine kıyasla daha büyük boyutlu poliplerin çıkarılmasında  tercih edildiği gözlendi. Sonuç:Çalışmamızda değerlendirilen üst GIS endoskopilerindeki polip saptanma oranı literatür ile uyumlu olarak yaklaşık %2 idi. En sık saptanan türler hiperplastik polip ve fundik gland polipiydi. Endoskopik olarak bazen poliplerin birbirinden ayırt edilmesi zor olabildiğinden özellikle boyutları büyük olan polipler güvenli bir şekilde polipektomi ile alınmalıdır.
Yazar isimleri: ['Recayi CAPOGLU', 'Emre GÖNÜLLÜ', 'Zulfu BAYHAN', 'Hakan DEMİR', 'Merve YİĞİT', 'Umur AKA', 'Emre SABUNCU']
Yayın Yılı: 29 Eylül 2022
Dergi ismi: Sakarya Tıp Dergisi
Yayın sayfa url: https://dergipark.org.tr/tr/pub/smj/issue/72629/1130903
Yayın pdf linki: https://dergipark.org.tr/tr/download/article-file/2487124
