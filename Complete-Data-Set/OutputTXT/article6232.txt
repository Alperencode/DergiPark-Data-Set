Makale Başlığı: IV. Antiochos Epiphanes’in Yahudi Politikası ve Makkabi İsyanı (M.Ö. 175-163)
Özet: Tarihte yaşanan en büyük isyanlardan biri olan Makkabi isyanının kökenleri karmaşık olmakla beraber dini veya kültürel hoşgörüsüzlük konularının çok ötesinde nedenlere dayanmaktadır. Seleukos Kralı IV. Antiochos Epiphanes’in Jerusalem’deki (Kudüs) eylemleri ve Yahudilere karşı izlediği zalimane politikalar, Yahudilere, geleneklerine ve dinlerine karşı benzersiz bir nefret duyduğuna dair bir kanaat ortaya koymuştur. IV. Antiochos, Yahudilere karşı çıkardığı ferman ve aldığı kararlar sonucu M.Ö. 167 yılında Yahudi toplumunu isyana sürüklemiştir. Antiochos’un, Yahudi inancına saldıran kararları, olayların daha da körüklenmesine ve bunun neticesinde Seleukos ordusuna karşı şiddetli bir isyan başlamasına yol açmıştır. Bu isyan zamanla milli bir devrime dönüşmüş ve Jerusalem’deki Seleukos varlığının sona ermesine zemin hazırlamıştır. Makkabi İsyanının sonunda Yahudi topluluğu özgürlüğüne kavuşmuş ve kendi krallıklarını kurmuşlardır. Bu çalışmada Seleukos Kralı IV. Antiochos’un Yahudilere karşı izlediği politika ve bunun sonucu Judea’da patlak veren Makkabi isyanını ele alınmıştır.
Yazar isimleri: ['Murtaza ALİ']
Yayın Yılı: 19 Ekim 2022
Dergi ismi: Gaziantep Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/jss/issue/73087/1120265
Yayın pdf linki: https://dergipark.org.tr/tr/download/article-file/2443008
