Makale Başlığı: Iris stenophylla subsp. margaretiae (Ak Navruz) Türünün Yayılımına Toprak Özelliklerinin Etkisi
Özet: Bu çalışmada, Osmaniye ilinin Kadirli ili ile Sumbas ilçe sınırının 10 farklı lokalitesinden örneklenen Iris stenophylla subsp. margaretiae (Ak Navruz) topraklarının bünye tipi, tarla kapasitesi (%), pH, kireç (%), elektriksel iletkenlik (µS/cm), organik madde (%) ile bitkinin yaşadığı toprakların bazı makro [C (%), N (%), K (mg/kg), Mg (mg/kg), Ca (%), Na (mg/kg) ve P (mg/kg)] ve mikro [Cu (mg/kg), Fe (mg/kg), Mn (mg/kg) ve Zn (mg/kg)] besin elementleri içerikleri belirlenmiştir. Tüm bu bulgular uluslararası standart toprak analiz yöntemleri kullanılarak elde edilmiştir. Çalışma sonucunda temin edilen bulgular; bitkinin eğimli arazilerde yayılım gösterdiği ve topraklarının kumlu tın bünyeli, hafif alkali, değişken kireç içeriği ve yine değişken makro-mikro element içerikleri ile yaşadığı alana adapte olduğunu göstermektedir. Bu çalışma ile bu endemik türün yayılım gösterdiği alanın koruma altına alınarak diğer alanlardan izole edilmesinin oldukça önem arz ettiğinin vurgulanması sonucuna varılmıştır.
Yazar isimleri: ['Hüseyin KARLILAR', 'Hüsniye AKA SAĞLIKER', 'Şahin CENKSEVEN']
Yayın Yılı: 12 Aralık 2022
Dergi ismi: Osmaniye Korkut Ata Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/okufbed/issue/73710/1124202
Yayın pdf linki: https://dergipark.org.tr/tr/download/article-file/2459190
