Makale Başlığı: Kraniosinostoz  Cerrahisinde Anestezi ve Transfüzyonun Değerlendirilmesi: Retrospektif Çalışma
Özet: Amaç: Kraniosinostoz cerrahisi hipovolemi ve hipotermi nedeniyle morbidite ve mortalitenin görülebildiği, anestezi ve cerrahi açıdan riskli ameliyatlardandır. Çalışmada pediyatrik hastaların kraniosinostoz cerrahisinde uygulanan anestezi ve kan transfüzyonunun genel kullanımını değerlendirdik.Gereç ve Yöntem: Kraniosinostoz cerrahisi geçiren çocuk hastaların medikal kayıtları değerlendirildi. Hemoglobin ve hematokrit değerleri, verilen eritrosit (ES) hacmi ve taze donmuş plazma (TDP) süspansiyonunu içeren demografik veriler ameliyat öncesi ve sonrası kaydedildi.Bulgular: Ortalama yaş 8.4 ay idi. Hastaların tümüne operasyon sırasında, 7 hastaya operasyondan sonra çocuk yoğun bakımda ES verildi. TDP operasyon sırasında 2 hastaya verildi. Hastalara operasyon sırasında verilen ES miktarı 12.7 mL/kg (3-23), operasyon sonrası verilen ES miktarı ise 14.2 mL/kg (7.7-25.0) idi. Ortalama operasyon süresi 234 dakika idi.Sonuç: Kraniosinostoz cerrahisinde yüksek kanama ihtimali, uzun anestezi süresi nedeniyle dikkatli ve kapsamlı hasta takibi yapılması gerekmektedir. Ayrıca kan ürünlerinin pediyatrik yaş, kilo ve yapılacak cerrahiye göre ambalajlanmasının donör maruziyeti ve maliyeti azaltacağını düşünmekteyiz.
Yazar isimleri: ['Nermin KILIÇARSLAN', 'Ayşe Neslihan BALKAYA']
Yayın Yılı: 1 Aralık 2022
Dergi ismi: Sağlık Akademisi Kastamonu
Yayın sayfa url: https://dergipark.org.tr/tr/pub/sak/issue/60459/1021427
Yayın pdf linki: https://dergipark.org.tr/tr/download/article-file/2072914
