Makale Başlığı: Enneagram kişilik tipleri ve alt tipleri ölçeğinin Türkiye örnekleminde geçerlilik ve güvenilirliği
Özet: Amaç: Bu çalışmada Enneagram Kişilik Teorisi (EKT)’ne dayanan Enneagram Tip ve Alt Tip Ölçeği’nin (ETAÖ) geçerlik ve güvenirlik çalışmasını gerçekleştirmeyi amaçladık.Yöntemler: Kişilik tiplerini ve alt tiplerini değerlendirmek için EKT’ye dayalı bir öz bildirim ölçeği geliştirilmiştir. Pilot uygulama sonrasında, ETAÖ ölçeğinin son hali (tipler için 69 madde, alt tipler için 30 madde) ve beş faktör kişilik ölçeği kısa formu (5FKÖ-KF) internet ortamında çevirimiçi formlar olarak uygulanmıştır. 5FKÖ-KF eşzamanlı geçerlik için kullanılmıştır. Alt ölçeklerin yapı geçerliği için doğrulayıcı faktör analizi (DFA) kullanılmış ve iç tutarlılığın güvenirliği Cronbach Alfa katsayıları ile belirlenmiştir. Ayrıca dört haftalık süre içerisinde test-tekrar test güvenirlikleri değerlendirilmiştir.Bulgular: Bu çalışmaya 3531 katılımcı dâhil olmuştur ve katılımcıların çoğu kadındır (%91,3) ve yüksek eğitim düzeyine (14,37±4,33 yıl) sahiptir. DFA modeli için ölçeklerin veri uyum indeksleri iyi ve kabul edilebilir değerler olarak bulunmuştur. Cronbach Alfa katsayıları, tip ölçekleri için 0.665 (tip 5) ile 0.865 (tip 8) arasında, alt tip ölçekleri için 0.748 (sosyal) ile 0.783 (kendini koruma) arasında hesaplanmıştır. Ölçeklerin (5FKÖ-KF ve ETAÖ) eşzamanlı geçerliliği iyi olarak belirlenmiştir. Tatmin edici test-tekrar test güvenirlik katsayıları da 0,289 ile 0,512 (p<0.05) aralığında doğrulanmıştır.Sonuç: Psikometrik analizler, ETAÖ’nün EKT’nin tiplerini ve alt tiplerini belirlemek için geçerli ve güvenilir bir öz bildirim kişilik ölçeği olduğunu göstermiştir.
Yazar isimleri: ['Ömer YANARTAŞ', 'Cem MALAKCIOĞLU', 'İsmail ACARKAN', 'Erdoğdu AKÇA']
Yayın Yılı: 27 Eylül 2022
Dergi ismi: Anadolu Kliniği Tıp Bilimleri Dergisi
Yayın sayfa url: https://dergipark.org.tr/tr/pub/anadoluklin/issue/72640/1104082
Yayın pdf linki: https://dergipark.org.tr/tr/download/article-file/2376804
