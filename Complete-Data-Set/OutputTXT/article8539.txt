Makale Başlığı: DÜZELTİCİ OSTEOTOMİ YAPILAN SEREBRAL PALSİ SEKELLİ ÇOCUKLARDA MORBİDİTEYİ ETKİLEYEN FAKTÖRLER
Özet: Amaç: Serebral palsi (SP), ilerleyici olmayan hasara bağlı hareket ve duruş bozuklukları ile karakterize nörogelişimsel bir hastalıktır. Femur varizasyon-derotasyon osteotomisi, SP’li hastalarda femoral anteversiyonu düzeltmek için yapılan cerrahi bir işlemdir. Bu çalışmanın amacı, düzeltici osteotomi uygulanan SP sekeli çocuklarda morbiditeyi etkileyen faktörleri belirlemektir.Gereç ve Yöntem: 2007-2020 yılları arasında SP sekeli olan ve düzeltme osteotomisi yapılan çocuklar çalışmaya dahil edildi. Hastalara ait bilgiler arşiv dosyalarından elde edildi ve retrospektif olarak değerlendirildi. 105 hasta perioperatif morbiditeye göre: Grup 1 (morbidite yok) 62 hasta ve grup 2 (morbidite var) 43 hasta olarak iki gruba ayrıldı.Bulgular: İki grup arasında yaş ve vücut kitle indeksi açısından anlamlı fark yoktu. ASA skorları Grup 2’de anlamlı olarak yüksek bulundu (p=0,006). Prognostik nutrisyonel indeks Grup 2’de anlamlı olarak daha düşüktü (p=0,001). Hastane yatış süresi ve yoğun bakım yatış süresi açısından anlamlı fark yoktu.Sonuç: Malnütrisyon, SP sekeli olan çocuk hastalarda postoperatif morbiditede artışa neden olan kritik bir faktördür. Varizasyon-derotasyon osteotomisi planlanan SP sekeli hastalarda postoperatif morbiditeyi azaltmak için hasta bazında tedavi planı hazırlanabilir.
Yazar isimleri: ['Nur CANBOLAT', 'Suna ARAT', 'Tugce YENİOCAK', 'Fuat Bİ̇LGİ̇Lİ̇', 'Mehmet BÜGET']
Yayın Yılı: 6 Temmuz 2022
Dergi ismi: İstanbul Tıp Fakültesi Dergisi
Yayın sayfa url: https://dergipark.org.tr/tr/pub/iuitfd/issue/69849/1089783
Yayın pdf linki: https://dergipark.org.tr/tr/download/article-file/2317691
