Makale Başlığı: Sağlık Öğrencilerinin İletişim, Empati ve Yaşlı Algısının Geliştirilmesinde Toplum Temelli Sağlık Uygulamasının Rolü: İzmir Ekonomi Üniversitesi’nde Nitel Bir Çalışma
Özet: Empati içeren kişiler arası iletişim, sağlık hizmetlerindeki terapötik ilişkilerde büyük önem taşımaktadır. Tıp/sağlık öğrencilerine kişiler arası iletişim becerileri kazandırmak için toplum temelli sağlık eğitimi müfredatın bir parçası olarak toplulukla etkileşime girdikleri gerçek yaşam bağlamları sağlamaktadır. Öğrencilerin iletişim, empati ve yaşlılara karşı algılarını geliştirmek için İzmir Ekonomi Üniversitesi’nde (İEU) toplum temelli bir sağlık uygulaması gerçekleştirilmiştir. Tıp, hemşirelik, yaşlı bakımı ve fizyoterapi programları arasında disiplinler arası bir iş birliği içinde, toplam 111 öğrenci projeye katılmıştır. Bu çalışma, toplum temelli sağlık uygulamasının öğrencilerin iletişimi, empatisi ve yaşlı algısı üzerindeki rolünü değerlendirmeyi amaçlamıştır. Niteliksel yaklaşım ile öğrenciler ile odak grup görüşmeleri gerçekleştirilmiştir (n=22). Niteliksel verinin betimsel analizi, öğrencilerin, yaşlı bireylerin yalnızlığına, fiziksel ve psikososyal gereksinimlerine yakından tanıklık etmelerinin yüksek düzeyde empatiye yol açtığını ortaya koymaktadır. Ayrıca çalışmada yaşlı katılımcılardan yüz yüze görüşmeler yoluyla içgörü elde edilmesi amaçlanmıştır (n=9). Araştırma sonuçları katılımcıların öğrenciler ile iletişim süreçleri esnasında değerli ve faydalı hissettiklerini göstermektedir. Sonuç olarak, toplum temelli sağlık uygulaması öğrencilerin yaşlı algısına ve empatisine katkı sağlamış, aynı zamanda yaşlı bireyler tıp, hemşirelik ve sağlık hizmetleri öğrencilerinin gösterdikleri ilgiden memnun kalmışlardır.
Yazar isimleri: ['Zeynep AKSOY', 'Ozden GOKDEMİR', 'İlgi ŞEMİN']
Yayın Yılı: 31 Aralık 2021
Dergi ismi: Connectist: Istanbul University Journal of Communication Sciences
Yayın sayfa url: https://dergipark.org.tr/tr/pub/connectist/issue/65849/809189
Yayın pdf linki: https://dergipark.org.tr/tr/download/article-file/1340183
