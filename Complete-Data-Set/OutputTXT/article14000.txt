Makale Başlığı: TÜRKİYE’DE SİNEMA SANSÜRÜNÜN TARİHİ: SANSÜR KARAR DEFTERLERİ ÜZERİNE BİR İNCELEME (1932-1988)
Özet: Ali Karadoğan ve S. Ruken Öztürk’ün Türkiye’de Sinema Sansürünün Tarihi (1932-1988) Sansür Karar Defterleri Üzerine Bir İnceleme adlı üç ciltlik kitap, Türkiye’de sansür olgusuna ilişkin çarpıcı ve kapsayıcı bir inceleme sunuyor. Kültür ve Turizm Bakanlığı Telif Hakları Genel Müdürlüğü yayını olan kitap, 1932-1988 yılları arasındaki film dosyalarının ve 96 adet sansür karar defterinin dökümünü yaparak Türkiye’de çekim ve gösterim izni alamayan ya da şartlı kabul alan filmlerin, gerekçeli sansür komisyon kararlarını okuyuculara açıyor. Böylece bugüne kadar içeriği bilinmeyen ya da parçalı bilgilere sahip olunan Türk sinema tarihindeki birçok filme ilişkin sansür kararları, senaryo sansüründen başlayarak tasniflenmiş olarak ortaya konuyor. Türkiye’de yabancı filmlerin gösterimine ait sansür kararlarının dökümü, Türkiye’nin uluslararası ilişkilerine ve iç siyasetine dair geniş bir çerçeve sunuyor. Somut belgelerin dökümüyle Türkiye’nin farklı dönemlerindeki politik iklimi, bakışı, değer yargılarını ortaya koyan bu çalışma, kültür tarihimizin gölgede kalan önemli bir parçasını aydınlığa kavuşturuyor.  Sinema alanı başta olmak üzere sosyal bilimlerin birçok alanında çalışan akademisyenler/araştırmacılar için temel bir kaynak niteliği taşıyan kitap, sinema tarihimizin katmanlı bir okumasının yapılmasını mümkün kılan veriler sağlıyor ve kültür tarihimizle olduğu kadar yakın Türkiye tarihi ile ilgili önemli bir boşluğu dolduruyor.
Yazar isimleri: ['Senem A. DURUEL ERKILIÇ']
Yayın Yılı: 12 Ekim 2022
Dergi ismi: sinecine: Sinema Araştırmaları Dergisi
Yayın sayfa url: https://dergipark.org.tr/tr/pub/sinecine/issue/72962/1173767
Yayın pdf linki: https://dergipark.org.tr/tr/download/article-file/2644266
