Makale Başlığı: Bilinçli Farkındalık Mutluluğa Etki Eder Mi?: Sporda Bilinçli Farkındalık ile Mutluluk İlişkisi
Özet: Bu çalışma da, spor eğitimi alan öğrencilerinin sporda bilinçli farkındalık ile mutluluk düzeyleri arasındaki ilişkiyi incelemek amaçlanmıştır. Araştırma grubunu Bitlis Eren Üniversitesi Beden Eğitimi ve Spor Yüksekokulu (114 kişi) ve Bitlis Ziya Eren Spor Lisesinde (133 kişi) öğrenim gören 78’i kadın (%31,6), 169’u erkek (%68,4) olmak üzere toplam 247 sporcudan oluşmaktadır. Araştırmada ilişkisel tarama modeli kullanılmıştır. Araştırma da veri toplama aracı olarak, “Kişisel Bilgi Formu”, “Sporcu Bilinçli Farkındalık Ölçeği” ve “Mutluluk Ölçeği” kullanılmıştır. Araştırma da verilerin analizi SPSS 22 istatistik paket programı ile yapılmıştır. Araştırmadan elde edilen bulgular cinsiyet, okul türü, spor branşı ve sportif başarı değişkenlerine göre analiz edilmiştir. Sonuç olarak; sporcuların yaşlarının mutluluk ile sporcu bilinçli farkındalık ve alt boyutlarını anlamlı düzeyde yordamadığı tespit edilmiştir. Ayrıca sporcuların mutluluk ölçeği ile sporcu bilinçli farkındalık ölçeğinin “yargılamama” boyutundan elde edilen puanlar arasında pozitif yönlü düşük düzeyde istatistiksel olarak anlamlı ilişki saptanmış olup, sporcuların mutluluk düzeyleri arttıkça yargılamama düzeyleri de artmaktadır.
Yazar isimleri: ['Tuğba MUTLU BOZKURT']
Yayın Yılı: 30 Haziran 2022
Dergi ismi: Spor Bilimleri Araştırmaları Dergisi
Yayın sayfa url: https://dergipark.org.tr/tr/pub/jssr/issue/67856/1092487
Yayın pdf linki: https://dergipark.org.tr/tr/download/article-file/2329020
