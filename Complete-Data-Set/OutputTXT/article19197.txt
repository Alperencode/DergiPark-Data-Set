Makale Başlığı: Yoğun Bakım Hemşirelerinin Hastaların Psikososyal Bakım Konusunda Konsültasyon Liyezon Psikiyatri Hemşireliğine Olan Gereksinimlerinin Belirlenmesi
Özet: Amaç: Bu çalışma, yoğun bakım hemşirelerinin hastaların psikososyal bakım konusunda konsültasyon liyezon psikiyatri hemşireliğine olan gereksinimlerinin belirlenmesi amacıyla tanımlayıcı olarak yapılmıştır.Gereç Yöntem: Çalışma, bir üniversite hastanesinin erişkin yoğun bakım ünitelerinde çalışan 80 hemşire ile tamamlanmıştır. Veriler, araştırmacılar tarafından geliştirilen hemşirelerin sosyo-demografik özellikleri ve konsültasyon liyezon psikiyatri hemşireliği gereksinimlerine yönelik soruları içeren iki bölümden oluşan veri toplama formu ile online olarak toplanmıştır. Araştırmanın etik kurul ve kurum izinleri alınmıştır. Veri analizindefrekans, yüzde, ortalama ve standart sapma kullanılmıştır. Gruplar arası karşılaştırmalara geçmeden önce verilerin normal dağılıp dağılmadığını tespit etmek amacıyla Kolmogrow Smirnov testinden faydalanılmıştır. Araştırmada toplanan verilerin gruplarda normal dağılmadığı için, ikili grup karşılaştırmalarında Mann-Whitney U testi, üç ve daha fazla grup karşılaştırmalarında ise Kruskal Wallis-H Testi kullanılmıştır. Kruskal Wallis-H Testi analizi sonucunda istatistiksel anlamlı farklılığın tespit edilmesi durumunda, ikili karşılaştırmalarda Bonferroni düzeltmesi ile Mann-Whitney U Testi kullanılmıştır. İstatistiksel anlamlılık için p<0,05 kabul edilmiştir.Bulgular: Araştırma bulgularına göre hemşirelerin psikososyal gereksinimler puan ortalaması 30 puan üzerinden 22.63(±10.16) puanla fizyolojik gereksinimler ve KLPH'ye danışma gereksinimi yanıtından yüksek bulundu. Hemşirelerin genel bilgi düzey puan ortalamaları ise 100 puan üzerinden 59.50 (±20.74) olarak bulundu. Sonuç ve Öneriler: Yoğun bakım hemşirelerinin hastaların psikososyal bakımı konusunda konsültasyon liyezon psikiyatri hemşireliğiile işbirliğine ihtiyacı olduğu görülmektedir. Bu işbirliğinin kurum, hasta ve hemşirelere fayda sağlaması bakımından Ülkemizde konsültasyon liyezon psikiyatri hemşireliğinin yaygınlaştırılması önerilmektedir.
Yazar isimleri: ['Yeliz ARSLAN', 'Gülay YAZICI']
Yayın Yılı: 25 Ağustos 2022
Dergi ismi: Genel Sağlık Bilimleri Dergisi
Yayın sayfa url: https://dergipark.org.tr/tr/pub/jgehes/issue/72300/978844
Yayın pdf linki: https://dergipark.org.tr/tr/download/article-file/1909123
