Makale Başlığı: Orta Anadolu’da Lekeli Bir Yer: Kırkdilim Yolu (Çorum-Türkiye)
Özet: Yol inşa etmek geçmişten günümüze medeniyetler açısından vazgeçilmez olmuştur. Yolların inşa edildikleri coğrafyalar ve medeniyetler hem yolun yapılışında, hem devamlılığının sağlanmasında, hem de kimlik kazanmasında önemli rol oynamışlardır. Bu çalışmanın amacı yapımı yarım asırdan uzun süre devam eden Kırkdilim yolunun inşa sürecini, tarihi süreçte nasıl lekeli bir yol haline dönüştüğünü, alınan politik kararların alandaki yansımalarını ortaya koymaktır. Bu amaçla alanda 2018-2022 yılları arasında aralıklarla devam eden saha çalışmaları gerçekleştirilmiştir. Bu çalışmalar esnasında yöre halkı ile açık uçlu sorulardan oluşan mülakatlar yapılmıştır. Araştırma sonuçları Kırkdilim yolunun tarihi süreçte yarım asırdan uzun süredir bir türlü bitirilememiş olmasının en büyük nedenleri arasında alandaki jeolojik ve jeomorfolojik yapının etkisi, teknik yetersizlikler ve politik kararlar olduğunu ortaya koymuştur. Alandaki Mesozoik kireçtaşları ve konglomera oluşumlarının eğim şartları nedeniyle hareket kabiliyeti yüksektir. Alanda daha önceki yıllarda inşa edilen tüneller ve yollar heyelan ve kaya düşmeleri nedeniyle kullanılamaz hale gelmiş, çok sayıda ölümlü kaza yaşanmıştır. Başta alınan politik kararların yansımaları olmak üzere yaşanan tarihi süreç Kırkdilim yolunu lekeli bir yer haline getirmiştir. Bu lekelilik alanı kullanan insanların deneyimleri, anlatıları ve hikayeleriyle nesilden nesile aktarılmıştır. Alan günümüzde hem yöre halkı açısından, hem alanı kullanan şoför ve yolcular açısından, hem estetik ve arkeolojik açıdan, hem de politik açıdan lekeli bir yerdir.
Yazar isimleri: ['Bekir DERİNÖZ']
Yayın Yılı: 29 Eylül 2022
Dergi ismi: Karadeniz Araştırmaları Enstitüsü Dergisi
Yayın sayfa url: https://dergipark.org.tr/tr/pub/karen/issue/72777/1156329
Yayın pdf linki: https://dergipark.org.tr/tr/download/article-file/2578202
