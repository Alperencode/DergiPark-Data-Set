Makale Başlığı: Çevresel Kuznets Eğrisinin Panel Veri Yöntemleri ile Güncel Geçerliliği
Özet: Çevresel sorunların küresel ölçekte gündeme gelmesiyle birlikte çevresel sorunların, ekonomik kalkınmadan ve toplumsal faktörlerden bağımsız olarak ele alınamayacağı, bu faktörlerin birbirleriyle ilişkilerinin boyutlarının ve yönünün bir bütün olarak incelenmesi gerekliliği ortaya çıkmıştır. Bu doğrultuda çevre kalitesi ve ekonomik büyüme arasındaki ilişkinin varlığı ve biçimine ilişkin Çevresel Kuznets Eğrisi (ÇKE) hipotezi ortaya konulmuştur. Bu hipotez temelde Çevresel bozulma ile ekonomik büyüme arasında bir ilişkinin olduğunu ve ekonomik büyümenin ilk evresinde çevresel bozulmalar gözlemlenirken, ekonomik büyümenin belirli bir noktaya ulaşmasından sonra çevresel bozulmanın giderek azaldığını ileri sürmektedir.G7 ülkeleri (Almanya, Amerika Birleşik Devletleri, İngiltere, İtalya, Fransa, Japonya ve Kanada) için Çevresel Kuznets Eğrisi hipotezinin geçerli olup olmadığı doğrusal panel veri yöntemleri ile araştırılması bu çalışmanın amacını oluşturmaktadır. 1981-2018 dönemini kapsayan, kişi başı GSYH, kişi başı CO2 emisyonu ve nüfus artış hızı değişkenleri veri seti olarak ele alınmıştır. İlk olarak, çalışmada kullanılan değişkenlere ait serilerin yatay kesit bağımlılıkları incelenmiş ve durağanlıkları panel birim kök testleri ile analiz edilmiştir. Panelde değişkenler arasında uzun dönemli ilişkinin olup olmadığını test etmek için panel eş bütünleşme testleri uygulanmış ve uzun dönem katsayıların tahmini yapılarak ÇKE geçerliliği sınanmıştır. Yapılan analizler sonucunda G7 ülkelerinde Çevresel Kuznets eğrisinin geçerli olduğu belirlenmiştir. Buna göre kişi başına GSYH, 34453,59$ değerine ulaştığında çevresel bozulmada azalış yönünde eğilimin olacağı saptanmıştır.
Yazar isimleri: ['Halime ARSLAN GÜRDAL', 'Hüseyin GÜRBÜZ']
Yayın Yılı: 16 Ekim 2022
Dergi ismi: Cumhuriyet Üniversitesi İktisadi ve İdari Bilimler Dergisi
Yayın sayfa url: http://esjournal.cumhuriyet.edu.tr/tr/pub/issue/71333/1139068
Yayın pdf linki: https://dergipark.org.tr/tr/download/article-file/2519582
