Makale Başlığı: BANDIRMA KIYI BANDI ÖRNEĞİNDE BİTKİSEL TASARIM İLE GÖRSEL KALİTENİN  DEĞERLENDİRİLMESİ
Özet: Peyzaj mimarlığı disiplini için özellikle su kaynakları rekreasyonu önemli bir çalışma alanıdır. Kaynakların etkin ve verimli kullanımını sağlayacak peyzaj planlama ve tasarım ilkeleri bu alanlar için önemli unsurlar olarak kabul edilmektedir. Mevcut peyzaj yapısının ve ihtiyaç duyulan peyzaj imkanlarının tespit edilmesi ve görsel kaliteyi artıracak potansiyellerin tasarımdaki rolü ve etkinliği büyük önem taşımaktadır. Bu çalışmada; Bandırma kıyı bandı örneğinde görsel kalitenin bitkisel yönden belirlenmesi̇ ve değerlendirilmesi amaçlanmıştır. Çalışmanın ilk bölümünde peyzaj ve görsel kalite ile ilgili genel bilgiler verilerek çalışmanın konusu ve amacı belirtilmiştir. Çalışmanın ikinci bölümünde kıyı alanları ve planlanması, üçüncü bölümde görsel kalite, dördüncü bölümde bitki tasarımı hakkında genel bilgiler sunulmuştur. Beşinci bölümde yapılan anket çalışmasından elde edilen veriler istatistiksel olarak analiz edilmiş ve bulgular değerlendirilmiştir. Sonuç bölümünde Bandırma kıyı bandına yönelik veriler bir bütün olarak değerlendirilerek öneriler sunulmuştur. Bu bağlamda kıyı bandının insanların dinlenme ve rahatlama amaçlarına hizmet edecek rekreasyonel oturma sahaları, çocuk parkı, balık tutma alanları veya spor alanlarını kapsayacak şekilde görsel peyzaj kalitesi yüksek tasarımlarla yeniden düzenlenmesi gerektiği sonucu elde edilmiştir.
Yazar isimleri: ['Betül YALDIZ', 'Mehmet Kıvanç AK']
Yayın Yılı: 30 Haziran 2022
Dergi ismi: PEYZAJ
Yayın sayfa url: https://dergipark.org.tr/tr/pub/peyzaj/issue/71056/1078769
Yayın pdf linki: https://dergipark.org.tr/tr/download/article-file/2273787
