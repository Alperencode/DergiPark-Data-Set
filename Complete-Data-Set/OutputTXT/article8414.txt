Makale Başlığı: Çerçeveleme ve Öne Çıkarma Yaklaşımı Bağlamında Suriyeli Sığınmacılara Yönelik Haberler
Özet: Suriye’de 2011 yılında başlayan iç savaş beraberinde tarihte eşine az rastlanır bir göç hareketine neden olmuş,  Türkiye en uzun kara sınırına sahip olduğu bu ülkede yaşanan kaos ve göçten etkilenerek dünyada en çok sığınmacı barındıran ülke haline gelmiştir. Bu çalışmada Türkiye’de Suriyeli sığınmacılara yönelik 2011-2018 yılları arasında basında yer alan haberler çerçeveleme ve öne çıkarma yaklaşımı bağlamında ele alınmıştır. Araştırmada tiraj ve siyasi duruşları dikkate alınarak belirlenen Sabah, Hürriyet ve Sözcü gazetelerinin Suriyeli sığınmacılara yönelik haberlerine içerik analizi uygulanarak değerlendirmeler yapılmıştır. Çok yönlü boyutları olan göç yönetiminde doğru ve etkin politikaların belirlenmesi büyük önem taşır. Politikaların belirlenmesinde ve kamuoyunun oluşumunda büyük etkileri olan medyanın önemli meseleleri ele alış biçiminin incelenmesi, tarihinin en büyük göç olayıyla karşı karşıya kalan ülkemiz için son derece önemli ve gereklidir.  Bu çalışma da böyle bir gereklilikten hareketle yapılmış, Türkiye’ye göç eden Suriyeli sığınmacılar konusunda Türk medyasının tutumuna yönelik yapılan tespitler doğrultusunda öneriler sunularak literatüre ve izlenecek politikalara katkıda bulunmak amaçlanmıştır.
Yazar isimleri: ['Arif BEL']
Yayın Yılı: 29 Haziran 2022
Dergi ismi: İstanbul Arel Üniversitesi İletişim Çalışmaları Dergisi
Yayın sayfa url: https://dergipark.org.tr/tr/pub/isauicder/issue/70730/1086865
Yayın pdf linki: https://dergipark.org.tr/tr/download/article-file/2305814
