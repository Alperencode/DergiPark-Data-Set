Makale Başlığı: KAHVALTININ EGZERSİZ PERFORMANSI ÜZERİNDEKİ ETKİLERİ
Özet: Bu araştırmanın amacı, kahvaltının egzersiz performansı üzerindeki etkilerini incelemektir. Bu doğrultuda vücudun uzun süre açlık ve tokluk durumlarındaki fizyolojik süreçleri detaylı olarak incelenmiştir. Araştırma, literatür taraması ve içerik analiz yöntemi kullanılarak yapılan derleme türü bir çalışmadır. Çalışmaya ait literatür veriler konuya ışık tutabilecek akademik yayınlar ve nitelikli kitaplardan elde edilmiştir. Çalışmaya dahil edilen literatür veriler ışığında kilo kontrol amaçlı egzersiz yapılan durumlarda aç karnına egzersiz yapmak, yağ oksidasyonunu arttırırken daha etkili ve hızlı kilo verilmesine destek olmaktadır. Ancak kas kütlesi kazanmak veya atletik performansı geliştirmek için antrenman yapıldığında, antrenmandan önce karbonhidrat tüketmek performansın korunmasına yardımcı olmaktadır. Aç karnına spor yapmak antrenman sırasında baş dönmesi, kan şekeri düşüklüğü veya aç hissetmeye neden oluyorsa, antrenmandan önce beslenmek doğru bir tercih olmaktadır. Yapılacak kahvaltı veya belli bir seviyedeki atıştırmalık bu olumsuzlukların giderilmesinde etkili olabilir. Kahvaltıyı atlamanın, günlük enerji alımını azaltmanın etkili bir yolu olabileceği düşünülürken o günün ilerleyen saatlerinde, öğle yemeğini tükettikten sonra bile egzersiz performansının bozulabileceği belirtilmektedir. Bu doğrultuda amaca yönelik olarak yapılacak doğru kahvaltı planlaması ister kilo kontrol amaçlı olsun ister performans amaçlı olsun büyük önem taşımaktadır.
Yazar isimleri: ['Yusuf ULUSOY']
Yayın Yılı: 28 Şubat 2022
Dergi ismi: Fenerbahçe Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/fbujss/issue/70017/1121547
Yayın pdf linki: https://dergipark.org.tr/tr/download/article-file/2448144
