Makale Başlığı: SOSYAL HİZMETLER AKADEMİSİ VE TOPLUMSAL KALKINMA: ÖRNEK BİR ŞAHSİYET HAVVA OYMAK
Özet: Sosyal Hizmetler Akademisi, Türkiye’nin sosyal hizmet alanında profesyonel meslek elamanı yetiştirmek için kurulan ilk yükseköğrenim kurumudur. Kurum eğitim müfredatı gereği Batı ülkelerindeki emsalleri gibi birey, grup ve toplumun sorunlarına çözüm üretmek, ihtiyaç sahiplerini kamu kaynaklarıyla ekonomik ve psiko-sosyal yönden güçlendirmeye yönelik eğitim vermiştir. Eğitim müfredatı, hem teorik hem uygulamalı ders ve staj uygulamalarından oluşmaktadır. Toplum kalkınması/köy kalkınması, gelişmekte olan ülkelerin kırsal nüfusunu birey ve topluluk bazında kalkınmasına yönelik planlı uygulamalardır. Bu kalkınma modeli, Türkiye Cumhuriyeti Devleti kurulduktan sonra nüfusunun çoğunluğu kırsal kesimde yaşayan, tarım ve hayvancılıkla idare olan geçinen halkın kalkınmasına yönelik toplum kalkınması faaliyetleri, zaman zaman Millî Eğitim, Tarım, Sağlık, Bayındırlık, Sanayi, Ticaret ve İçişleri Bakanlıkları ile çeşitli kamu kurum ve kuruluşları tarafından yürütülmüştür. 1961 yılında DPT’nin kurulmasıyla birlikte toplum kalkınması plan ve programları daha sistemli, daha koordineli hâle gelmiştir. Toplum kalkınması projelerinde halkın dâhil edilerek sürdürülebilirliğinin önemi, kamu kurum ve kuruluşlarınca benimsenmiş; bunun için de 1961 kalkınma planında sosyal hizmet uzmanlarına görev ve sorumluluklar yüklenmiştir. Akademi’nin ilk 10 kadın öğrencisinden biri olan Havva Oymak, gerek öğretmenlik yaparken gerekse Akademi’de öğrenciyken örnek bir toplum kalkınması gönüllüsü olarak yaşamını sürdürmüştür. Bu çalışmada, niteliksel yöntem benimsenerek Havva Oymak’ın akademi ve toplum kalkınmasındaki yeri biyografik anlatı araştırması tekniğiyle irdelenmiştir.
Yazar isimleri: ['Adem ÖTER']
Yayın Yılı: 30 Haziran 2022
Dergi ismi: Sosyal Politika ve Sosyal Hizmet Çalışmaları Dergisi
Yayın sayfa url: https://dergipark.org.tr/tr/pub/spshcd/issue/71000/1068962
Yayın pdf linki: https://dergipark.org.tr/tr/download/article-file/2235633
