Makale Başlığı: İnce barsak acil cerrahisinde hangisi daha güvenli? İleostomi, anastomoz ve primer onarım
Özet: Giriş: İnce barsak perforasyonları hem hastalar hemde cerrahlar için dünya genelinde önemli cerrahi sorunlardan birisidir. Tedavi seçiminde farklı cerrahi prosedürler uygulanabilmekte olup henüz kesinleşmiş bir seçenek yoktur. Gereç ve yöntemler: Acil ince barsak patolojisine bağlı ameliyat edilen olgular çalışmaya dahil edildi. Olgular yapılan cerrahi tipine göre ince barsak anastomozu yapılan (Grup I),  ileostomi açılan (Grup II) ve primer tamir yapılanlar (Grup III) olarak gruplandırıldı. Bulgular: Toplam 107 olgu çalışmaya dahil edildi. Gruplar arası mortalite oranları Grup I’de %23, Grupta II’de %52 ve Grup III’te %39 idi ve aralarında anlamlı farklılık saptandı(p<0,05). Primer tamir ve anastomoz uygulanan gruplar arasında kaçak oranları arasında anlamlı fark yoktu (p: 0,6). Farklı nedenler ile re-operasyon oranları Grup I, II ve III’te sırasıyla %17, %23 ve %17 idi ve aralarında anlamlı farklılık saptanmadı (p: 0,804). Gruplardan bağımsız olarak mortalite ile ilişkili faktörlere bakıldığında organ yetmezliği varlığı, ileri yaş ve ASA anlamlı idi (p<0,05). Sonuç: İnce barsak acil cerrahisinin hangi yöntem uygulanırsa uygulansın mortalitenin ve morbiditesinin oldukça yüksek olabileceğini gördük. İleostomi grubunda her ne kadar anastomoz kaçağı riski olmasa da komplikasyonlarına bağlı re-operasyon ve mortalite daha fazla görüldü.
Yazar isimleri: []
Yayın Yılı: 1 Ocak 2018
Dergi ismi: Cerrahi Sanatlar Dergisi
Yayın sayfa url: https://dergipark.org.tr/tr/pub/jsa/issue/35192/390486
Yayın pdf linki: https://dergipark.org.tr/tr/download/article-file/419525
