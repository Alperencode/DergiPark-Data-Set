Makale Başlığı: HEMŞİRELİK ÖĞRENCİLERİNİN DİYABET RİSKLERİNİN BELİRLENMESİ
Özet: Amaç: Çalışmanın amacı, hemşirelik öğrencilerinin diyabet risklerini belirlemektir. Yöntem: Tanımlayıcı ve kesitsel tipte planlanan araştırmanın örneklemini 271 hemşirelik öğrencisi oluşturdu. Veriler, “Öğrenci Tanıtım Formu” ve “FINDRISK Anketi“ ile toplandı. Verilerin istatistiksel analizinde sayı yüzde dağılımı, Mann Whitney U, Kruskall Wallis ve Spearman korelasyon analizi kullanıldı.Bulgular: Çalışmaya katılan öğrencilerin yaş ortalamasının 19,53±1,15, %76,8’inin kadın, %52,8’inin birinci sınıf öğrencisi olduğu belirlendi. Öğrencilerin ağırlık ortalaması 62,15±11,91 kg, boy ortalamaları 167,35±7,72 cm, bel ölçüsü ortalamaları 74, 13±10,90 idi. Öğrencilerin %17,2’si sigara kullandığını, %19,2’si alkol kullandığını, %38,4’ü boş zamanlarından günde en az 30 dakika yürüyüş yaptığını, %45’i her gün düzenli olarak sebze ve meyve tükettiğini, %31,8’inin birinci ve ikinci derece akrabalarında diyabet hastası olduğunu belirtti. Öğrencilerin 10 yıllık tip-2 diyabet riskinin puan ortalamaları 4,43±3,25 olup, %82, 1’inde düşük %12,6’sında hafif ve %5,3’ünde orta ve yüksek düzeyde olduğu saptandı.  Sonuç: Öğrencilerin büyük çoğunluğunun 10 yıllık tip-2 diyabet riskinin düşük olmasına rağmen, yaklaşık yarısının düzenli beslenmediği, yaklaşık %40’ının düzenli egzersiz yapmadığı belirlendi. Bu bağlamda, öğrencilerin akrabalarındaki diyabet oranı da dikkate alındığında düzenli egzersiz ve beslenme konusunda desteklenmesi ve bu araştırmanın retrospektif olarak öğrencilerin tüm öğrenim yaşamı boyunca takip edilecek şekilde planlanması önerilmektedir.
Yazar isimleri: ['Esin SEVGİ DOĞAN', 'Cansu KOŞAR ŞAHİN', 'Dilan DENİZ AKAN', 'Sezgi ÇINAR PAKYÜZ', 'Kübra IŞIK', 'Kader MINGIR']
Yayın Yılı: 30 Eylül 2022
Dergi ismi: Izmir Democracy University Health Sciences Journal
Yayın sayfa url: https://dergipark.org.tr/tr/pub/iduhes/issue/72852/1107704
Yayın pdf linki: https://dergipark.org.tr/tr/download/article-file/2391537
