Makale Başlığı: Gençlik ve Spor Bakanlığı’na Bağlı Gençlik Merkezi Üyelerinin Öz Yeterlilik Düzeylerinin İncelenmesi: Ankara İli Örneği
Özet: Bu çalışma, Gençlik ve Spor Bakanlığı’na bağlı gençlik merkezleri üyelerinin öz yeterlilik düzeylerini belirlemeyi ve çeşitli değişkenlerin öz yeterlilik üzerindeki etkisini ortaya koymak amacıyla, Eylül 2020-Aralık 2020 tarihleri arasında Ankara’daki gençlik merkezlerine üye olan toplam 406 genç ile yürütülmüştür. Araştırmada veriler çevrimiçi görüşme yöntemi kullanılarak toplanmış, verilerin elde edilmesinde Sosyo-demografik Bilgi Formu ile İlhan ve Yıldırım (2010) tarafından Türkçe’ ye uyarlanan “Genel Özyeterlilik Ölçeği” kullanılmıştır. Elde edilen veriler SPSS 25.0 yazılımı kullanılarak analiz edilmiştir. Katılımcıların genel özyeterlilik düzeyleri, sosyo-demografik değişkenler ve gençlik merkezi ile etkileşimlerine ilişkin değişkenlere göre incelenmiş; eğitim düzeyi, en uzun süre yaşanılan yer, çalışma durumu, algılanan gelir, ebeveyn birliktelik durumu, ebeveyn eğitim durumu, ebeveyn çalışma durumu, birlikte yaşanılan kişi, kardeş sayısı, gençlik merkezine gitme sıklığı, faaliyete katılma nedeni, katılım gösterilen faaliyet türü değişkenlerinin üyelerin öz yeterlilikleri üzerinde anlamlı farklılığa neden olmadığı, gençlik merkezi üyesi gençlerin cinsiyet, faaliyetlere katılım düzeyi, üyelik süresi, üye olma nedeni, faaliyetler sonucunda elde edilen kazanım değişkenlerine ilişkin ortalamaların anlamlı şekilde farklılaştığı bulunmuştur. Araştırma sonuçlarından yola çıkarak gelişimi destekleyici çeşitli alanlarda programların yürütülmesi, gençlerin programların planlama aşamasına katılımının desteklenmesi, gençlerin öz yeterlilik konusunda bilinçlendirilmesi önerilmiştir.
Yazar isimleri: ['Hilal ULUTEPE']
Yayın Yılı: 30 Ekim 2022
Dergi ismi: Toplum ve Sosyal Hizmet
Yayın sayfa url: https://dergipark.org.tr/tr/pub/tsh/issue/73277/984053
Yayın pdf linki: https://dergipark.org.tr/tr/download/article-file/1930197
