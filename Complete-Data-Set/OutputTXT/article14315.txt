Makale Başlığı: SALGIN DÖNEMİNDE SPOR BİLİMLERİ FAKÜLTESİ ÖĞRENCİLERİNİN UZAKTAN EĞİTİM DENEYİMLERİ
Özet: Bu araştırmada, salgın döneminde spor bilimleri fakültesi öğrencilerinin uzaktan eğitim deneyimlerinin incelenmesi amaçlanmıştır. Araştırma, nitel araştırma yaklaşımlarından biri olan durum çalışması deseni kapsamında yürütülmüştür. Katılımcılar belirlenirken amaçlı örneklem yöntemlerinden ölçüt örnekleme tekniği kullanılmıştır. Bu kapsamda uzaktan eğitim sürecini deneyimleyen 19 spor bilimleri fakültesi öğrencisi araştırmaya dahil edilmiştir. Veriler yarı-yapılandırılmış görüşmeler ile elde edilmiştir. Verilerin çözümlenmesinde içerik analizi tekniği kullanılmıştır. Elde edilen bulgular; sürecin avantajları ve dezavantajları temaları altında incelenmiştir. Sürecin avantaj olarak deneyimlenmesinde uzaktan eğitimin hem zaman hem de ekonomik boyutta tasarruf sağlaması, derslere kolay ulaşım ve salgın sırasında derslerin devam ettirilmesi gibi faktörlerin rol oynadığı, dezavantaj olarak deneyimlenmesinde ise, uygulamalı bir alanda öğrenim gören katılımcıların uygulama derslerinin uzaktan yapılması ve karşılıklı etkileşim ortamının olmaması gibi faktörlerin rol oynadığı sonucu ortaya çıkmıştır. Araştırma sonuçlarına göre, alana özgü bir uzaktan eğitim uygulama kılavuzunun ve ileride salgın ve benzeri durumların tekrar yaşanma ihtimali düşünülerek uygulama derslerinin olumsuz etkilenmemesi için gerekli uzaktan eğitim modellerinin oluşturulması, bu dönemde yapılamayan uygulama dersleri için telafi programlarının fakülteler tarafından planlanması önerilebilir.
Yazar isimleri: ['Mehmet ULAŞ', 'Aynur YILMAZ']
Yayın Yılı: 30 Eylül 2022
Dergi ismi: SPORMETRE Beden Eğitimi ve Spor Bilimleri Dergisi
Yayın sayfa url: https://dergipark.org.tr/tr/pub/spormetre/issue/72637/994345
Yayın pdf linki: https://dergipark.org.tr/tr/download/article-file/1970115
