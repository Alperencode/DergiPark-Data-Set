Makale Başlığı: Dış Politikada Stratejik Güç Unsuru Olarak Nadir Toprak Elementleri
Özet: Güç konusu uluslararası ilişkiler disiplininde aktörlerinin davranışlarını açıklayabilme bakımından en çok tartışılan konulardandır. Westphalia Barışı sonrası ulus devletlerin ortaya çıkışıyla beraber güç kavramı önem kazanmış, diğer kavramlardan daha fazla ilgi görmeye başlamıştır. Gücün farklı boyutlarının olması, onu farklı alanlarda yapılan çalışmalara da konu etmiştir. Şüphesiz yerküre doğal kaynaklar bakımından farklı zenginliklere sahiptir. Özellikle doğal kaynakları ve yeraltı zenginlikleri ülkelerin nicel güç unsurları açısından önem arz etmektedir. Bu bağlamda bir ülkenin nadir bulunan elementlerce zengin kaynaklarına sahip olması, o ülke için önemli bir güç göstergesidir. Zengin hammadde kaynaklarının olması gerek endüstriyel üretim için gerekse savaşabilecek bir güce sahip olduğunu ifade etmektedir. Bu çalışmada genel hatlarıyla dış politika kavramı ve devletlerin dış politikasını belirleyen unsurlar üzerinde durulmuş, dış politikada güç, gücün önemi ve gücün niteliği ele alınmıştır. Böylece ileri teknolojinin gelişimi ve yeni güç kaynaklarının ortaya çıkmasıyla önemi artan nadir toprak elementleri ve dış politikaya olan stratejik etkisi açıklanmaya çalışılmıştır. Nadir toprak elementlerinin günümüzde sahip olduğu stratejik öneme bağlı olarak, uluslararası ilişkiler disiplini ve dış politika için önemli bir güç unsuruna dönüşümünü değerlendirmektir.
Yazar isimleri: ['Serkan GÜNDOĞDU']
Yayın Yılı: 30 Haziran 2022
Dergi ismi: Rahva Teknik ve Sosyal Araştırmalar Dergisi
Yayın sayfa url: https://dergipark.org.tr/tr/pub/rahva/issue/70866/1118839
Yayın pdf linki: https://dergipark.org.tr/tr/download/article-file/2437179
