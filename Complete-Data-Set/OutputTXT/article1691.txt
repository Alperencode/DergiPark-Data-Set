Makale Başlığı: Amasya Beyazıt Yazma Eser Kütüphanesi’nde Bulunan Yazma Tasavvufî Eserler
Özet: Anadolu yazma eser kütüphaneleri içerisinde önemli bir yeri olan Amasya Yazma Eser Kütüphanesi’nde el yazması halde binlerce Arapça, Osmanlıca ve Farsça eser bulunmaktadır. Bu makalede Amasya Beyazıt Yazma Eser Kütüphanesinde bulunan yaklaşık 4450 yazma eserden tasavvufla ilgili 235 yazma eser hakkında bilgi verilmiştir. Bu kütüphanede bulunan tasavvufî içerikli yazma eserlerin 15’i Farsça, 46’sı Türkçe, 174’ü Arapçadır. Bu makalede, kütüphanede bulunan yazma eserlerin yaklaşık %6’sını oluşturan tasavvufî içerikli eserlere dâir sunulan bilgilerle araştırmacıların bu eserlere dikkatlerini çekmek ve tasavvufî sahada yapılacak çalışmalara kolaylık sağlamak amaçlanmıştır. Amasya Beyazıt Yazma Eser Kütüphanesi’nde bulunan tasavvufla ilgili yazma eserlerle ilgili bilgi aktarılırken önce demirbaş no, ardından eser adı, müellif adı, müstensih, dili, telif tarihi, istinsah tarihi, bulunduğu yer, ölçü, yaprak, satır, yazı türü, kâğıt türü şeklinde bir usûl takip edilmiştir. Kütüphane kayıtlarına hatalı olarak girilen eser adı ve müellif adlarının doğru yazım şekilleri yazma eserle ilgili bilgi verilen bölümün sonuna parantez içerisinde eklenmiştir. Verilen sıralamada hakkında bilgi bulunmayan başlık varsa “?” ile o başlıktaki bilgi eksikliğine işaret edilmiştir. Bu kütüphanede bulunan yazma tasavvufî eserlerle ilgili çalışma yapmak isteyenlere kolaylık sağlaması açısından eserler Arapça, Farsça ve Türkçe şeklinde bir başlıklandırma yapılmıştır.
Yazar isimleri: ['Fatih ÇINAR']
Yayın Yılı: 17 Haziran 2022
Dergi ismi: Antakiyat
Yayın sayfa url: https://dergipark.org.tr/tr/pub/antakiyat/issue/70344/1098452
Yayın pdf linki: https://dergipark.org.tr/tr/download/article-file/2353119
