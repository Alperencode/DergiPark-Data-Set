Makale Başlığı: DİNİ TEMELLİ ÇATIŞMALARIN BÖLGESEL GÜVENLİĞE ETKİLERİ: ARAKAN ÖRNEĞİ
Özet: Budist rahiplerin öncülük ettiği saldırılar nedeniyle Myammar’ın Arakan bölgesindeki Müslümanların (Rohingyalar’ın) yüzlercesi yaşamını yitirmiş, önemli bir bölümü de göç etmek zorunda kalmışlardır. Uluslararası toplum uzun süreden beri Arakan Müslümanlarının maruz kaldığı ayrımcılık ve şiddete, birkaç cılız tepki dışında sessiz kalmıştır. Şiddetin devam etmesi halinde Budist dini radikallerin neden olduğu bu durumun Hindistan ve Bangladeş’e de sirayet ederek bölgesel bir çatışmaya dönüşebilmesi muhtemeldir. ABD, Çin’i çevreleme politikaları çerçevesinde Hindistan ile Çin arasında bulunan bölgede dini radikal unsurlardan kaynaklı çatışmaları kullanmak istemektedir. Bu çatışmaların büyümesi ise, Orta Doğu’da olduğu gibi, bölgede çözümü zor güvenlik sorunları meydana getirecektir. Çalışmanın temel sorunsalı; dini temelli çatışmaların bölgesel güvenliği ne düzeyde etkilediğidir.
Yazar isimleri: ['Zehra AKSU']
Yayın Yılı: 1 Temmuz 2022
Dergi ismi: Birey ve Toplum Sosyal Bilimler Dergisi
Yayın sayfa url: https://dergipark.org.tr/tr/pub/birtop/issue/71097/1074228
Yayın pdf linki: https://dergipark.org.tr/tr/download/article-file/2256158
