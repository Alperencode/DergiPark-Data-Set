Makale Başlığı: Ekolojik Habitus Bağlamında Gıda Toplulukları Üzerine Bir Alan Araştırması
Özet: Bu    araştırma,    toplumsal    aktörlerin    kültürel    sermayeleri,    ekolojik    yatkınlıkları    ve    gıda    tüketim    pratikleri    arasındaki    ilişkiyi    ortaya    koymayı    hedeflemektedir.    Bu    hedef    doğrultusunda    Antalya    ilinde    varlığını   sürdüren   Antalya   Gıda   Topluluğu   üzerine   nitel   bir   analiz   gerçekleştirilmiştir.  Ekolojik  hareketlerin  bir  parçası  olan  alternatif  gıda  toplulukları, gıdaların üretim, dağıtım ve tüketimi ile ilgili kolektif taleplere ve  toplumsal  problemlere  yönelik  ortaya  çıkmaktadır.  Bu  topluluklara  katılım   belli   türden   kültürel   sermayeyi   gerektirmektedir.   Toplumsal   aktörlerin  topluluklar  aracılığıyla  geliştirdikleri  gıda  tüketim  stratejileri,  ekolojik habitus ile yakından ilişkili olmaktadır. Ekolojik habitus, belirli bir yerde  nasıl  daha  iyi  yaşanılacağına  dair  pratiğe  işaret  eden  ve  Bourdieu  (1998)  etkisiyle  geliştirilen  bir  kavramdır.  Bu  kavramdan  hareketle,  bu  çalışmada alternatif gıda topluluklarının ortak ekolojik habitusa sahip orta sınıftan  bireylere  cazip  geldiği  iddia  edilmektedir.  Bununla  birlikte,  alan  araştırmasında  gerçekleştirilen  derinlemesine  görüşmeler  ve  katılımcı  gözlemler   ile   elde   edilen   veriler   ışığında,   üyeleri   gıda   topluluğuna   yönelten  temel  motivasyonlar,  mevzubahis  topluluğu  mümkün  kılan  ekolojik  habitus,  ürettikleri  ilişki  ağları  ve  bu  üyelerin  ekolojik  habitus  ekseninde  geliştirdiği  çeşitli  stratejiler  ve  pratikler  açıklanmıştır.  Ayrıca,  bireylerin topluluğa katıldıktan sonra gıda-dışı ekolojik ilgiler geliştirmesi, bu   toplulukların   Haluza-Delay'in   (2008)   deyimiyle   "öğrenme   yerleri"   olarak   görülebileceğini   göstermektedir.   Alternatif   gıda   toplulukları,   gerçekleştirdikleri  ekolojik  faaliyetler  dolayısıyla  gıda  alışverişi  için  birer  yer olmanın ötesine geçmektedir.
Yazar isimleri: ['Gamze GÜRLER', 'Birtan BOZLU']
Yayın Yılı: 15 Haziran 2022
Dergi ismi: Journal of Economy Culture and Society
Yayın sayfa url: https://dergipark.org.tr/tr/pub/jecs/issue/70297/971786
Yayın pdf linki: https://dergipark.org.tr/tr/download/article-file/1882034
