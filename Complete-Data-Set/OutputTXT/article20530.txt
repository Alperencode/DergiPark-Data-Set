Makale Başlığı: ORTAOKUL ÖĞRETMENLERİNİN TEKNOLOJİK PEDAGOJİK İÇERİK BİLGİSİ MODELİNE GÖRE BİT ENTEGRASYON YETERLİKLERİNİN İNCELENMESİ: KARS İLİ ÖRNEĞİ
Özet: Bu araştırma ortaokul öğretmenlerinin BİT entegrasyon yeterliklerini TPİB modeline göre incelemek amacıyla yapılmıştır. Araştırmanın örneklemini 2018/2019 öğretim yılında Kars ili merkez ilçe ortaokullarında görev yapan 203 öğretmen oluşturmaktadır. Araştırma nicel bir araştırma olup tarama modeli kullanılmıştır. Veriler teknolojik pedagojik içerik bilgisi (TPİB) ölçeği ile elde edilerek SPSS 20 programında analiz edilmiştir. Verilerin analizinde bağımsız gruplar t-testi, ANOVA testi ve scheffe testlerinden yararlanılmıştır. Araştırma bulguları TPİB ölçeği ve alt boyutları (TB, TİB, TPB ve TPİB) bakımından öğretmenlerin cinsiyetleri, branşları, eğitim durumları ve kıdem yılları arasında anlamlı bir farklılık olmadığı görülmüştür. TİB açısından görev yaptıkları okulda ihtiyaç duyduğu teknolojiye erişim sağlayabilen öğretmenlerin lehine anlamlı bir farklılık olduğu, TPİB açısından teknoloji ile ilgili hizmet içi eğitim alan öğretmenler lehine anlamlı bir farklılık olduğu, TB ve TİB açısından BİT ortam ve araçlarını derslerinde kullanabilen öğretmenler lehine anlamlı bir farklılık olduğu, TB, TİB, TPB, TPİB açısından BİT kullanma bilgi ve becerisi ileri düzey olan öğretmenlerin lehine anlamlı bir farklılık olduğu ve TB, TİB, TPB, TPİB açısından dersleri ile ilgili güncel teknolojileri takip eden öğretmenlerin lehine anlamlı bir farklılık olduğu görülmüştür.
Yazar isimleri: ['Fatih KALEMKUŞ', 'Müzeyyen BULUT ÖZEK']
Yayın Yılı: 25 Ocak 2022
Dergi ismi: Mehmet Akif Ersoy Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/maeuefd/issue/68192/668259
Yayın pdf linki: https://dergipark.org.tr/tr/download/article-file/911988
