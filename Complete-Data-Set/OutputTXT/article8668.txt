Makale Başlığı: GELENEKSEL VE ONLİNE ALIŞVERİŞTE TÜRK VE HOLLANDALI TÜKETİCİLERİN SATINALMA DAVRANIŞLARININ İNCELENMESİ
Özet: Bilişim teknolojisindeki gelişmeler sosyal hayatı, ticari hayatı değiştirebilmektedir. Değişimi, gelişimi devam eden bu süreçte farklılaşan tüketicilerle beraber işletmelerin, iş yapma biçimleri ve süreçleri de değişmektedir. Geleneksel satınalma davranışı önemini korumakla birlikte e-ticaretin yaygınlaşması tüketicilerin bu tür alışverişe yönelmelerini hızlandırmıştır. Bu tez çalışmasının amacı Hollandalı ve Türk tüketicilerin satın alma davranışlarının internet ve geleneksel mağazacılıktaki farklılıklarını ortaya koymaktır. Bu hedefe yönelik ilk adımda konuyla ilgili yerli ve yabancı literatür taranarak, kavramsal çerçeve oluşturulmuştur. Çalışmada yer alan konu başlıkları sırasıyla; internetin gelişimi ile son verilere göre dünyada, Türkiye’de ve Hollanda’da internet kullanımı; İnternet’le değişen tüketici satın alma davranışları ve kültürel farklılıklar ele alınmıştır. Daha sonraki bölümlerde internet ile geleneksel mağazacılığın karşılaştırılmaları, e-ticaretin yenilikleri ile son yıllarda hızla gelişen e-ticaretin, tüketici satın alma tutumlarına etkileri, ülkemizde ve Hollanda’da güncel verilerle sunulmuştur. Çalışmanın sonraki adımında Türkiye ve Hollanda’da üniversitede okuyan öğrenciler üzerinde bir alan çalışması uygulanmış ve elde edilen verilerin analizleri sonucunda internet ve geleneksel mağazacılıkta satınalma davranışlarında bazı farklılıklar tesbit edilmiştir.
Yazar isimleri: ['Nazan PURUTOĞLU', 'Muhammed İhsan ÇUBUKCU']
Yayın Yılı: 27 Temmuz 2022
Dergi ismi: İşletme Ekonomi ve Yönetim Araştırmaları Dergisi
Yayın sayfa url: https://dergipark.org.tr/tr/pub/baybem/issue/71263/1126948
Yayın pdf linki: https://dergipark.org.tr/tr/download/article-file/2470541
