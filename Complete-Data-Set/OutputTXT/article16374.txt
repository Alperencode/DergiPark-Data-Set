Makale Başlığı: MEHMET ÂKİF ERSOY’UN YAKIN ÇEVRESİNDEKİ ÖNEMLİ SİMALAR
Özet: Mehmet Âkif Ersoy’un düşünceleri ile milletin değerlerini kaynaştırması, onu yaşadığı dönemin sanatçılarından ve aydınlarından ayıran özelliklerinin başında gelir. Toplumda ulusal kimliğin inşasında bu derece etkili ve başarılı olması, onun toplumun bir bireyi olarak hikemi olduğu kadar samimi bir üslup kullanmasının sonucudur. Âkif’in yakın çevresini tanımak, aynı zamanda onu besleyen kaynakları da tanımak demektir. Onun hayatının farklı dönemlerine şahit olmuş ve onunla dostluk etmiş şahsiyetler gerek Mehmet Âkif’in hayatında gerekse toplumun nezdinde önemli bir yere sahiptir. Âkif’in duygu ve düşünce dünyasında yer etmiş, onu etkilemiş olan bu isimler, onun çocukluğundan itibaren ele alındığında ilk sırada kendisini yetiştiren ailesi gelir. Âkif’in hayatına giren muhibbi-i azîz dostları arasında ise Abdürreşid İbrahim, Ömer Ferid Kam, Babanzâde Ahmed Naim, Said Halim Paşa, Tahir Olgun, Hasan Basri Çantay, Mahir İz, Eşref Edib Fergan, Fatin Gökmen, Süleyman Nazif, Mithad Cemal Kuntay, Kuşçubaşı Eşref, Yozgatlı İhsan Efendi gibi isimler vardır. Bu nedenle Âkif’in dostlarını tanımak, onu böylesine önemli isimlerle aynı mefkûre etrafında birleştiren nedenleri de ortaya koyacaktır.
Yazar isimleri: ['Aliye USLU ÜSTTEN']
Yayın Yılı: 14 Kasım 2022
Dergi ismi: Türkoloji Dergisi
Yayın sayfa url: https://dergipark.org.tr/tr/pub/turkoloji/issue/73415/1107923
Yayın pdf linki: https://dergipark.org.tr/tr/download/article-file/2392392
