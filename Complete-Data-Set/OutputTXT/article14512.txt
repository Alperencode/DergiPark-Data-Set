Makale Başlığı: Küreselleşmenin Körfez Ülkelerindeki Etkisi ve Kadınların Değişen Rolleri: Arabistan, Birleşik Arap Emirlikleri ve Katar Üzerinden Karşılaştırmalı Bir Çalışma
Özet: Körfez ülkelerinde kadınların toplumsal rolleri son 30 yıl içinde yaşanan sosyal ve ekonomik dönüşümden etkilenmiştir. Bu çalışmanın amacı Körfez ülkelerinde ekonomik, siyasi ve sosyal alanlarda kadınların değişen rollerini incelemektir. Bu makale körfezin üç ülkesini, Sudi Arabistan, Birleşik Arap Emirlikleri ve Katarı örnek olarak ele almaktadır. Körfezin minik ülkesi olan Katar muhafazakar bir yerel kültüre sahiptir buna karşın oldukça hızlı bir ekonomik, politik ve sosyal değişimi deneyimlemektedir. Birleşik Arap Emirlikleri ise bölgedeki ekonomik aktivitelerin merkezi konumunda küresel dünyaya entegre olmaya çalışmaktadır. Sudi Arabistan bölgedeki en muhafazakar ve kadın hakları konusunda oldukça katı kuralları olan ülkedir. Bu nedenlerle bu üç ülke bölgedeki kadınların toplumsal rollerindeki değişimi anlamak için incelemeye değer örneklerdir. Bu makalede ayrıca kraliyet ailesindeki kadınların Körfez monarşilerinde gözlenen toplumsal değişim alanındaki etkileri de tartışılmaktadır. Çalışmanın bulguları bu ülkelerdeki kadınların toplumsal rollerindeki değişimlerinin ortak yönlerini ve farklılıklarını göstermektedir.
Yazar isimleri: ['Başak ÖZORAL']
Yayın Yılı: 20 Kasım 2022
Dergi ismi: Süleyman Demirel Üniversitesi Vizyoner Dergisi
Yayın sayfa url: https://dergipark.org.tr/tr/pub/vizyoner/issue/73443/1069923
Yayın pdf linki: https://dergipark.org.tr/tr/download/article-file/2239680
