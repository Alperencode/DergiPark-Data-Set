Makale Başlığı: PERMA Modelinin Demografik Faktörler Bağlamında İncelenmesi: Hizmet Sektöründe ve Z Kuşağında Geniş Ölçekli Bir Araştırma
Özet: Bu araştırmanın amacı hizmet sektöründe çalışan bireylerin psikolojik esenliklerinin demografik faktörlerden nasıl etkilendiğini ortaya çıkarmaktır. Psikolojik esenliği ölçümlemek üzere M. Seligman tarafından geliştirilen PERMA Psikolojik Esenlik Modeli kullanılmıştır. Bu model psikolojik esenlik çalışmalarında kullanılan en güncel ve geçerli yaklaşım olarak kabul edilebilir. Araştırma hipotezlerinin test edilmesi için 1101 kişiden elde edilen veriler üzerinden farklılık testleri gerçekleştirilmiştir. Cinsiyet, eğitim, yaş ve çalışma süresi gibi demografik verilerde anlamlı ve yüksek düzeyde farklılıklar tespit edilmiştir. Örneklem içerisinde Z kuşağına ait 483 bireyin var olması nedeni ile araştırma sonuçları Z kuşağının psikolojik esenliği ve yönetimi açısından da yorumlanmıştır. Araştırmanın kuramsal katkısı alan yazında demografik veriler ve psikolojik esenlik ilişkisindeki çelişkili sonuçlara temsili düzeyi büyük bir örneklem ile yön vermesi ve uygulamadaki katkısı ise işletme yöneticilerine psikolojik esenlik konusunda gerçekleştirecekleri tüm İK uygulamaları ve yönetim uygulamalarına ışık tutması olarak söylenebilir. 
Yazar isimleri: ['Sezer Cihan GÜNAYDIN', 'İbrahim Haşim İNAL']
Yayın Yılı: 3 Haziran 2022
Dergi ismi: İzlek Akademik Dergi
Yayın sayfa url: https://dergipark.org.tr/tr/pub/izlek/issue/70163/1059454
Yayın pdf linki: https://dergipark.org.tr/tr/download/article-file/2198609
