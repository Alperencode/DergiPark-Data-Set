Makale Başlığı: AİLE ANAYASASINA 5N1K YAKLAŞIMI: “ŞENER OTO YEDEK PARÇA SANAYİ VE TİCARET A.Ş.” ÖRNEK OLAY İNCELEMESİ
Özet: Aile işletmelerinin en önemli sorunlarından biri sonraki nesillere devir yani sürdürülebilirliktir. Nesiller arasındaki geçişteki başarısızlık aile işletmelerinin yok olmalarındaki en önemli sebeplerin başında gelmektedir. Bu sorunun minimize edilmesinde kurumsallaşma önemli bir role sahiptir. İşletme sahipliğinin nesilden nesillere devrine olanak sağlamaya katkı sunan kurumsallaşma; işletmenin bir sistem haline gelerek işletme sahipleri ile işletme yöneticileri arasında kolektif çalışma ruhunun oluşturulmasıdır. Aile işletmelerinin kurumsallaşması, kurumun işleyişi ve sürdürülebilirliği ile ilgiyken; ailenin kurumsallaşması ise, aileyi oluşturan üyelerin bugün ve gelecekte nerede ve hangi pozisyonda olmaları gerektiğini gösteren bir yapının oluşturulmasıdır. Bu yapının yazılı olarak belirlenmesi ise “aile anayasası” olarak tanımlanmaktadır. Aile anayasası, aile işletmelerinde çatışmaların önlenmesi, azaltılması, ortadan kaldırılması veya makul ölçülerde sürdürülebilmesi için başvurulacak en önemli araç olup; aile işletmelerinin sürdürülebilirliğinin sağlanmasında kilit bir rol üstlenmektedir. Çalışmanın amacı, “ŞENER Oto Yedek Parça Sanayi ve Ticaret A.Ş.” aile şirketinin maliki olan ŞENER ailesi için aile anayasası oluşturulması ihtiyacına yönelik durum tespitinin yapılmasıdır. Çalışmada, 5N1K (ne, nerede, ne zaman, neden, nasıl ve kim) metodu ile “değerlendirici örnek olay” yöntemi birlikte kullanılmıştır.
Yazar isimleri: ['Yakup SELVI', 'Tekin ŞENER', 'Serpil DEMİR', 'Havva Nur ÇİFTCİ']
Yayın Yılı: 31 Ağustos 2022
Dergi ismi: İktisat İşletme ve Uluslararası İlişkiler Dergisi
Yayın sayfa url: https://dergipark.org.tr/tr/pub/jebi/issue/72242/1120729
Yayın pdf linki: https://dergipark.org.tr/tr/download/article-file/2444905
