Makale Başlığı: Unutulmuş Bir Bilim Yazarı: Ali Nusret Bey
Özet: Ülkemizde popüler bilim yazınının tarihi henüz detaylı bir biçimde yazılmamıştır. Bu çalışmada bu eksikliği bir nebze gidermek ve bu bağlamda ülkemizde popüler bilim yazıcılığının pek bilinmeyen simalarından Ali Nusret Bey’i tanıtmak amaçlanmıştır. Ali Nusret Bey’in edebiyata dair görüş ve çalışmaları daha iyi bilinse de bilim üzerine metinleri hemen hiç ele alınmamıştır. Bu makale onun Maarif dergisinde yayımladığı “İlm-i Hikmetin Menşe’i” adlı metin üzerinden hazırlanmıştır. Ali Nusret Bey’in hayatı ve popüler bilim yazınına olan katkısı ve yine onun fizik tarihine bakışı söz konusu bu yazısı üzerinden değerlendirilmiştir. Bunun için öncelikle popüler bilim yazıcılığının tarihi ve Türkiye’deki ilk örnekleri kısaca aktarılmış, sonra da Ali Nusret Bey’in hayatı verilmiştir. Akabinde ise fiziğin kökeni üzerine görüşleri aktarılmıştır. Özellikle onun verdiği klasik dönemlendirme üzerine durulmuştur. Ali Nusret Bey bu bakımdan hem bir popüler bilim metni sunmuş hem de kısa bir fizik tarihi sunuşu yapmıştır. Çalışmamız “İlm-i Hikmetin Menşe-i” adlı metnin Latinceye aktarılmasıyla tamamlanmıştır.
Yazar isimleri: ['Vural BAŞARAN', 'Remzi DEMİR']
Yayın Yılı: 6 Haziran 2022
Dergi ismi: Dört Öge
Yayın sayfa url: https://dergipark.org.tr/tr/pub/dortoge/issue/72934/1117783
Yayın pdf linki: https://dergipark.org.tr/tr/download/article-file/2432698
