Makale Başlığı: KÜLTÜR TURLARINDA GASTRONOMİK ÜRÜNLERİN TERCİH EDİLMESİNDE TURİST REHBERLERİNİN ÖNEMİ
Özet: Turist rehberlerinin kültür turlarında gastronomik ürünlerin tercih edilmesindeki önemini belirlemek amacıyla yapılan çalışmayla hem turist rehberlerinin hem de turistlerin yeme-içme yerlerini tercih ederken hangi konulara dikkat ettikleri belirlenmeye çalışılmıştır. Araştırmada ayrıca yerel restoran işletmelerinin turist rehberlerinden beklentileri ortaya çıkarılmaya çalışılmıştır. Araştırma kapsamında nitel araştırma yönteminden faydalanılmıştır. Yarı yapılandırılmış görüşme formlarıyla toplanan araştırma verileri turist rehberleri ile yapılan görüşmelerden elde edilmiştir. Gastronomi konusunda bilgi sahibi olan ve kartopu örnekleme yöntemiyle seçilen 24 eylemli turist rehberi araştırmaya katılmıştır. Betimsel analiz uygulanarak belirli temalar belirlenmiş ve doğrudan alıntılar eklenerek yorumlamalar yapılmıştır. Araştırma sonucunda turist rehberlerinin yeme-içme yeri tercihi yaparken en çok temizlik ve hijyene, turistlerin ise fiyata önem verdiği belirlenmiştir. Diğer yandan araştırmada ulaşılan sonuçlara göre; yerel yiyecek ve içecek işletmeleri, turist rehberlerinin turistleri daha fazla harcama yapmaya yönelik olarak teşvik etmelerini beklemektedir. Araştırma sonunda uygulayıcılara ve gelecek çalışmalara yönelik çeşitli öneriler getirilmiştir.
Yazar isimleri: ['Ertuğrul DÜZGÜN']
Yayın Yılı: 30 Haziran 2022
Dergi ismi: Hitit Sosyal Bilimler Dergisi
Yayın sayfa url: https://dergipark.org.tr/tr/pub/hititsbd/issue/70753/1111524
Yayın pdf linki: https://dergipark.org.tr/tr/download/article-file/2407333
