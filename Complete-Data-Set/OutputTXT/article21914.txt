Makale Başlığı: Étienne BALİBAR, Demokrasiyi Demokratikleştirmek: Özgür Konuşma
Özet: Marksist felsefenin önde gelen temsilcilerinden biri olan Étienne Balibar, Hrant Dink’i anma kapsamında konuşma yapmak üzere 17 Aralık 2018’de Boğaziçi Üniversitesi’nde düzenlenen “Hrant Dink İnsan Hakları ve İfade Özgürlüğü Konferansı”na davet edilmiştir. Balibar, Hrant Dink Vakfı ve Boğaziçi Üniversitesi Tarih, Siyaset Bilimi, Uluslararası İlişkiler ve Sosyoloji bölümlerinin davetlisi olarak katıldığı toplantıda vermiş olduğu konferans konuşmasından esinlenerek, önemli gördüğü konuşma metinlerinden bir kitap oluşturmaya karar vermiştir. Kitabın başında düşüncelerini kaleme alma sebebini belirten Balibar’ın amacının ifade özgürlüğü yolunda bir adım atmak olduğu anlaşılmaktadır. Fransız yazarın bu amaçla hazırlamış olduğu ‘Demokrasiyi Demokratikleştirmek: Özgür Konuşma’ adlı kitap 2019’da İletişim Yayınları tarafından yayımlandı. Türkçe çevirisi Bediz Yılmaz’a ait olan kitapta ifade özgürlüğü geniş bir perspektifte ele alınmaktadır. Kitabın orijinal adı olan Libre Parole, özgür konuşmayı (free speech) karşılayan Fransızca en iyi söz olduğu için seçilmiş. Ayrıca kelime anlamı dışında bir diğer etkenin ise 1892’de gazeteci Édouard Drumont tarafından kurulan La Libre Parole adlı Yahudi karşıtı bir gazeteden bu adı kurtarmak olduğu anlaşılıyor. Kitap, Balibar’ın çeşitli üniversitelerde vermiş olduğu konferans, sunum ve seminer metinlerinin derlendiği 94 sayfalık 3 bölümden oluşmaktadır. 1942’de Paris’te doğan ve Paris 10 Üniversitesi’nden emekli olan Profesör Balibar’ın incelemeye konu olan kitap dışında Türkçe’ye çevrilen birçok eseri mevcuttur.
Yazar isimleri: ['Barış SÜR']
Yayın Yılı: 5 Eylül 2022
Dergi ismi: Uluslararası İlişkiler Dergisi
Yayın sayfa url: https://dergipark.org.tr/tr/pub/uidergisi/issue/70425/1134153
Yayın pdf linki: https://dergipark.org.tr/tr/download/article-file/2500579
