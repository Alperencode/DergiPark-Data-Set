Makale Başlığı: YUMURTACI DAMIZLIK TAVUK VE ETLİK PİLİÇ YEMLERİNE BAZI YEM KATKILARI İLAVESİNİN MİKOTOKSİN OLUŞUMU ÜZERİNE ETKİLERİ
Özet: Mevcut çalışmada, normal oda şartlarında 15, 30, 45 ve 60 gün depolanan yumurtacı damızlık tavuk (165-450 günler) ve etlik piliç (2-3 hafta) karma yemlerine bitkisel ekstrakt (kekik ekstraktı, 500 mg/kg), organik asit (propiyonik asit, % 0.2) ve toksin bağlayıcı (MTX, 250 mg/kg) ilavesinin aflatoksin B1 ile fumonisin B1 ve B2 oluşumu üzerine etkileri araştırılmıştır. Çalışmada yumurtacı damızlık tavuk yemlerinde görülen aflatoksin ve fumonisin oluşumlarının, etlik piliç yemlerine nazaran daha az olduğu belirlenmiştir. Ayrıca, kontrol yemlerinde daha fazla toksin oluştuğu tespit edilmiştir. Gerek yumurtacı tavuk gerekse etlik piliç yemlerinde mikotoksin önleyicilerin aflatoksin ve fumonisin oluşumu üzerine benzer etkileri olduğu saptanmıştır. Ancak, uzun dönem depolama (45 ve 60 gün) sonrası yapılan analizlerde en etkili katkının bitkisel extrakt olduğu sonucuna varılmıştır. Sonuç olarak, kekik ekstraktının, hem ekonomik olması hem de sağlık açısından daha güvenilir olması nedeniyle damızlık yumurtacı tavuk ve etlik piliç rasyonlarında mikotoksin (Aflatoksin B1, Fumonisin B1 ve B2) inhibitörü olarak kullanılmasının daha uygun olduğu kanaatine varılmıştır.
Yazar isimleri: ['Yücel ERDOĞAN', 'Hatice KAYA']
Yayın Yılı: 26 Haziran 2022
Dergi ismi: Bahri Dağdaş Hayvancılık Araştırma Dergisi
Yayın sayfa url: https://dergipark.org.tr/tr/pub/bdhad/issue/70153/1013973
Yayın pdf linki: https://dergipark.org.tr/tr/download/article-file/2043360
