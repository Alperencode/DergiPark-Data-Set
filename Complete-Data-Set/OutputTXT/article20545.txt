Makale Başlığı: STEM ÖĞRENME MODÜLÜ GELİŞTİRİLMESİ: TASARIM TABANLI ARAŞTIRMA UYGULAMASI
Özet: Tasarım tabanlı araştırma yöntemiyle modellenen bu çalışma, ortaokul beşinci sınıf fen bilimleri dersi ünitelerinin bütünleşik STEM eğitimi yaklaşımıyla tasarlanması, uygulanması ve değerlendirilmesine ilişkin tasarım ilkelerini belirlemeyi amaçlamaktadır. Bununla birlikte çalışma tasarım tabanlı araştırma yöntemi kullanılarak bütünleşik STEM eğitimi öğrenme modüllerinin geliştirilmesine yönelik bir tasarım çerçevesi de sunmaktadır. Çalışmada bütünleşik STEM eğitimi tasarım ilkeleri alan yazın taraması ve uzman görüşleri doğrultusunda belirlenmiş, bu ilkeler doğrultusunda tersine tasarım yaklaşımı temel alınarak öğrenme modülleri geliştirilmiştir. Geliştirilen öğrenme modüllerinin uygulanması sürecinde öğrencilerin öğrenme deneyimlerine ilişkin veriler yansıtıcı açık uçlu sorular ve yarı yapılandırılmış görüşmeler yoluyla toplanmıştır. Elde edilen bulgular bütünleşik STEM eğitimi tasarım ilkeleri doğrultusunda geliştirilen öğrenme modüllerinin öğrenci deneyimlerini olumlu yönde etkilediği, belirlenen tasarım ilkelerinin ve tasarım çerçevesinin mevcut fen bilimleri dersi ünitelerinin bütünleşik STEM ünitelerine dönüştürmede kullanışlı olduğu sonucuna ulaşılmıştır.
Yazar isimleri: ['Hilmi DOĞAN', 'Ayşe SAVRAN GENCER', 'Kadir BİLEN']
Yayın Yılı: 25 Ocak 2022
Dergi ismi: Mehmet Akif Ersoy Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/maeuefd/issue/68192/906854
Yayın pdf linki: https://dergipark.org.tr/tr/download/article-file/1674161
