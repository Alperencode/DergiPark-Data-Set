Makale Başlığı: Obsesif Kompulsif Bozukluk Tanılı Ergenlerin ve Annelerin Obsesif İnançları ve Çıkarımsal Karmaşaları Arasındaki İlişki
Özet: Amaç: Obsesif kompulsif bozukluk(OKB) tanılı ergenlerin ve annelerinin obsesif inançları ve çıkarımsal karmaşaları arasındaki ilişkiyi saptayarak OKB’deki bilişsel değerlendirmeleri araştırmaktır.Gereç ve Yöntem: Çalışmaya 25 OKB hastası (20 erkek ve 5 kız) ile bu hastaların anneleri dahil edildi. Hastalara Okul Çağı Çocukları İçin Duygulanım Bozuklukları ve Şizofreni Görüşme Çizelgesi-Şimdi ve Yaşam Boyu Şekli (K-SADS-PL) ve Yale-Brown Obsesyon-Kompulsiyon Ölçeği (Y-BOKÖ) uygulandıktan sonra OKB tanısı alan hastalara ve onların annelerine Obsesif İnançlar Ölçeği-44 (OİÖ-44), Çıkarımsal Karmaşa Ölçeği (ÇKÖ), Padua Envanteri (PE) uygulanmıştır. Hastaların ve annelerinin obsesif inançları, çıkarımsal karmaşaları ile obsesif kompulsif belirti puanlarının korelasyonu incelenmiştir.Bulgular: Ergenler ile annelerin, obsesif inançları ve çıkarımsal karmaşa ölçeği arasında yapılan korelasyon analizlerine göre sadece ergenlerin obsesif inançlardan mükemmeliyetçilik/kesinlik puanları ile annelerin abartılmış sorumluluk/tehlike puanları arasında istatistiksel olarak negatif yönde anlamlı korelasyon bulundu(r = -0.42, p = 0.039).  Sonuç: Bu çalışma OKB tanılı ergenlerdeki obsesif inançlar ve çıkarımsal karmaşa ile ilgili hipotezlerini kısmen destekler. Klinik tedaviler ailelerdeki olası patolojik bilişsel faktörler göz önüne alınarak düzenlenmesi tedavi başarısını artırabilir.
Yazar isimleri: ['Esengül EKİCİ', 'Hesna GUL', 'Mustafa DİNÇER', 'Kadir ÖZDEL', 'Ayhan CÖNGÖLOĞLU']
Yayın Yılı: 29 Eylül 2022
Dergi ismi: Sakarya Tıp Dergisi
Yayın sayfa url: https://dergipark.org.tr/tr/pub/smj/issue/72629/1081443
Yayın pdf linki: https://dergipark.org.tr/tr/download/article-file/2284174
