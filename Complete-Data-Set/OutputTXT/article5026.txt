Makale Başlığı: GÖSTERİŞÇİ TÜKETİMİ ETKİLEYEN FAKTÖRLER
Özet: Günümüzde çoğu insan için ürün tercihinin arkasındaki ana faktör sadece üründen elde edilen fayda değildir. Tüketiciler ürünleri sadece rasyonel faydalar elde etmek için satın almazlar. Ayrıca sosyal onay kazanmak, başkaları tarafından takdir edilmek ve sosyal statülerini göstermek için ürün satın alırlar. Tüketicilerin ürün tercihinde sosyal ve psikolojik faktörler de belirleyicidir. Bu faktörlerden biri de materyalizmdir. Materyalist tüketiciler için mutluluğun belirleyicisi maddi varlıklar ve bunların miktarıdır. Ayrıca her tüketicinin harcama eğilimi farklı olabilir. Dolayısıyla harcama eğilimi tüketicilerin ürün tercihleri üzerinde de etkilidir. Bu çalışmada sosyal statü, materyalizm ve harcama eğiliminin gösterişçi tüketim üzerindeki etkileri incelenmektedir. Ayrıca sosyal statü ve materyalizmin gösterişçi tüketim üzerindeki etkisinde harcama eğiliminin aracı rolü incelenmektedir. Araştırmanın evrenini Türkiye'de yaşayan tüketiciler oluşturmaktadır. Araştırmanın örneklemi ise bu evren içerisinden seçilen 316 kişiden oluşmaktadır. Bu örneklemden anket aracılığıyla veri elde edilmiştir. Araştırma sonucunda elde edilen veriler AMOS programında analiz edilerek, sonuçlar yorumlanmıştır. Araştırmada elde edilen sonuçlar şunlardır; sosyal statü ve materyalizmin harcama eğilimi ve gösterişçi tüketim üzerinde pozitif etkisi vardır; harcama eğiliminin gösterişçi tüketim üzerinde pozitif etkisi vardır. Harcama eğiliminin aracılık etkisi ise tespit edilememiştir.
Yazar isimleri: ['Ali KÖROĞLU', 'Erdal DEMİR']
Yayın Yılı: 7 Ekim 2022
Dergi ismi: Enderun
Yayın sayfa url: https://dergipark.org.tr/tr/pub/enderun/issue/72947/1163227
Yayın pdf linki: https://dergipark.org.tr/tr/download/article-file/2601213
