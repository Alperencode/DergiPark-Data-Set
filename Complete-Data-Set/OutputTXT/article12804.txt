Makale Başlığı: Farklı Ekosistemlerde Mikroplastik Kirlilik: Oluşum, Toksisite ve Riskler
Özet: Mikroplastikler olarak adlandırılan plastik fragmentleri oluşturdukları çevresel riskler nedeniyle son yıllarda oldukça dikkat çeken bir konudur. Mikroplastikler boyutlarına kıyasla oldukça geniş bir yüzey alanına sahip oldukları için bulundukları çevredeki organik kirleticilerin ve patojen mikroorganizmaların tutunabileceği yapılardır. Söz konusu plastik fragmentlerin bozulma, yayılma ve toksik karakteristikleri hakkına bilinenler sınırlıdır. Bu sebeple mikroplastik kaynaklı risklerin saptanması oldukça güçtür. Plastik fragmentlerin sucul ve karasal sistemlerdeki dinamiklerinin ve canlılar üzerindeki etkilerinin saptanabilmesi, detaylı örnekleme yöntemlerinin ve hızlı, ucuz, güvenilir analitik tekniklerin kullanıldığı rutin analizlerin geliştirilmesine bağlıdır. Mikroplastiklerin toplum sağlığı ve sucul, karasal ekosistemler üzerindeki muhtemel olumsuz etkilerine karşı yürütülecek mücadele, söz konusu çevresel kirleticilerin temel kontaminasyon yollarının tespit edilmesi ve anlaşılması sonrasında anlam kazanacaktır. Bu derlemede havadaki, sudaki ve karasal alanlardaki mikroplastik kontaminasyonu değerlendirilerek Türkiye’de mikroplastik kirliliği hakkında yapılan çalışmalar incelenmiştir.
Yazar isimleri: ['Elif ÇELİK', 'Doğanay YÜKSEL', 'Özlem TURGAY']
Yayın Yılı: 12 Aralık 2022
Dergi ismi: Osmaniye Korkut Ata Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/okufbed/issue/73710/1008138
Yayın pdf linki: https://dergipark.org.tr/tr/download/article-file/2020736
