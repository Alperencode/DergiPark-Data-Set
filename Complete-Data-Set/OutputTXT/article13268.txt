Makale Başlığı: Collective, Muslims in History, (General Project Coordinator: Prof. Dr. İrfan Aycan), Volume: 1-8, Otto Publications, 1st Edition; Ankara 2020, 4864 Pages, ISBN: 978-625-7236-28-7
Özet: İslam, coğrafi olarak VII. yüzyılın ilk çeyreğinde Arap Yarımadası’nda doğmuş, hızlı bir şekilde kadim medeniyet kuşağının üzerine yerleşerek tarihin akışında ve dünya siyasetinde her daim başat bir rol üstlenmiştir. Günümüz dünyasında da adı ön planda olan ve üzerinde en çok konuşulan din İslam’dır. Son verilere göre, iki milyarı aşkın müntesibi ile İslam, dünya nüfusunun yaklaşık dörtte birinin yaşamını şekillendirmektedir. İslam coğrafyası ise doğu ile batının kuzey ile güneyin tam merkezinde yer alan bir konuma sahiptir. Müslümanlar İslam’ın yayılma süreci içerisinde karşılaştıkları Antik Mısır, Hint, Fars, Grek ve Mezopotamya medeniyetlerinin mirasını sahiplenmiş ve bu medeniyetlere ait pek çok eseri tercüme, tetkik ve tenkit ederek, yeni terkip ve telifler ortaya koymuşlardır. Yine Müslümanlar bu siyasi üstünlüklerini, ilim, fen ve kültür alanlarına taşıyarak birden çok milleti, dili ve kültürü bünyesinde barındıran bir toplumsal yapıyı İslam çatısı altında bir arada yaşatmayı başarmış ve büyük bir medeniyet inşa etmişlerdir. Bu çalışmada; Müslümanların zikrettiğimiz söz konusu yönlerini, yüzyıl esasına göre ele alan “Tarihte Müslümanlar” başlıklı eserin tanıtımı yapılacaktır.
Yazar isimleri: ['Mehmet DERİ']
Yayın Yılı: 31 Ekim 2022
Dergi ismi: Rumeli İslam Araştırmaları Dergisi
Yayın sayfa url: https://dergipark.org.tr/tr/pub/rumeli/issue/73039/1156168
Yayın pdf linki: https://dergipark.org.tr/tr/download/article-file/2577937
