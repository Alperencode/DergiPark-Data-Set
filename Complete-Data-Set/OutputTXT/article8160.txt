Makale Başlığı: KIMLIK AIDIYETLERI BAĞLAMINDA FRANSIZ VATANDAŞLIĞI ALGILARI: TÜRK GÖÇMENLER VE ÇOCUKLARI ÖRNEĞI
Özet: Göç, köken ülkeden ev sahibi ülkeye uzanan bir kimlik sürecini ifade eder. Bu süreçte göçmenler kültürel, dini, siyasal aidiyetlerini yeniden yorumlamakta ve bu yeniden yorumlama şekli, ev sahibi ülkenin vatandaşlığını algılama biçimine de etki etmektedir. Bu çalışma, kimlik aidiyetleri ile Fransız vatandaşlığı algıları arasındaki farklı etkileşim biçimlerini yarı yapılandırılmış görüşmelere dayalı olarak incelemeyi amaçlamaktadır. Bu analize göre göçmenler ve çocuklarının Fransız vatandaşlığına ilişkin algıları kültürel, dini ve siyasal aidiyetlerine göre farklılık göstermektedir. Bu bağlamda Türk göçmenler homojen bir grup değildir. Görüşmelere dayalı olarak Türk göçmenlerin vatandaşlık algılarını iki şekilde tanımlamak mümkündür; biri üstlenilen, diğeri sınırlı vatandaşlık. Üstlenilen vatandaşlık, Fransız vatandaşlığı ile kimlik aidiyetleri arasındaki uzlaştırıcı ilişkiye dayalı bir algı biçimidir. Bu vatandaşlık algısında, köken topluluğu Fransa ile ilişkilerde bir köprü grubu haline gelir. Sınırlı vatandaşlık durumunda ise, göçmen, öznel/topluluk/evrensel aidiyetleri nedeniyle Fransız toplumuyla az ya da çok mesafeye sahiptir.  Bireylerin grup aidiyeti, hem vatandaşlığın tüm bireyleri eşitlikçi bir şekilde birleştiremeyeceği fikrinden hem de bireylerin dini-kültürel kimliklerini değişime karşı korumak için bir strateji geliştirmesinden dolayı Fransız vatandaşlığına karşı bir direnç kaynağı oluşturmaktadır. Bu çalışma, sıradan vatandaşlığı katılımcıların algıları üzerinden ele almayı amaçlamıştır. Göçmenlerin sıradan vatandaşlık algılarının araştırılması göçler çağında ev sahibi ülkelerdeki tartışmalara önemli bir katkı sağlayacaktır.
Yazar isimleri: ['Zeynep HİÇDURMAZ']
Yayın Yılı: 15 Temmuz 2022
Dergi ismi: İmgelem
Yayın sayfa url: https://dergipark.org.tr/tr/pub/imgelem/issue/71259/1076355
Yayın pdf linki: https://dergipark.org.tr/tr/download/article-file/2264588
