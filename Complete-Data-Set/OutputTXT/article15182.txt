Makale Başlığı: ÖZEL EĞİTİM ÖĞRETMENLERİNİN KARŞILAŞTIKLARI PROBLEMLER VE BU PROBLEMLERİN ÇÖZÜMÜNDE OKUL MÜDÜRLERİNİN ROLÜ
Özet: Araştırmanın amacı, özel eğitim okullarında görev yapan öğretmenlerin karşılaştıkları problemler ve bu problemlerin çözümünde okul yöneticilerinin rolüne ilişkin görüşlerini incelemektir. Araştırmada nitel yöntemlerden biri olan durum çalışması kullanılmıştır. Çalışma grubunu, Eskişehir’de I. kademe bir özel eğitim kurumunda görev yapan 8 öğretmen oluşturmaktadır. Analizler sonucunda araştırma bulguları; 1) özel eğitimin kendine özgü yönleri, 2) özel eğitimde karşılaşılan sorunlar ve 3) özel eğitim öğretmenlerinin karşılaştıkları sorunların çözümünde okul yöneticilerinin rolleri şeklinde belirlenen üç başlık altında sunulmuştur. Özel eğitim öğretmenlerinin yaşadıkları sorunların çözümünde okul yöneticilerine hem özel eğitim alanında uzman olmalarını hem de etkili bir yönetici olmalarını gerektiren roller düşmektedir. Bu kapsamda özel okul yöneticiliğinde alan uzmanlığı ile birlikte ayrı bir yöneticilik eğitimi sunulması gerektiği düşünülmektedir. Bununla birlikte özel eğitim okullarına yapılacak yönetici atamalarında insancıl yeterlikler kapsamında yer alan iletişim ve motivasyon gibi yeterlik alanları üzerinde durulması gerekmektedir.
Yazar isimleri: ['Beyza HİMMETOĞLU', 'Coşkun BAYRAK']
Yayın Yılı: 28 Eylül 2022
Dergi ismi: Trakya Eğitim Dergisi
Yayın sayfa url: https://dergipark.org.tr/tr/pub/tred/issue/72743/1003550
Yayın pdf linki: https://dergipark.org.tr/tr/download/article-file/2005305
