Makale Başlığı: Kayalar için yapay zekâ hesaplama teknikleri ile doku katsayını kullanarak basınç dayanımını tahmin etme
Özet: Kaya dayanımı, planlama, kazı ve güvenlik açısından madencilik, jeoloji ve inşaat mühendisliği için en baskın rollerden birini oynar. En çok kullanılan dayanım türü olan basınç dayanımını (fc), laboratuvar şartlarında bulmak için zaman, maliyet ve standart boyutlu numunelere ihtiyaç vardır. Bu çalışmada, kayaların şekilsiz numuneler üzerinde veya araziden elde edilen hem doku katsayıları hem de basınç dayanım değerleri regresyon analizi (RA), Sinir Ağları (NN'ler), Gen- ekspresyonu Programlama (GEP) ve Uyarlanabilir Ağ Tabanlı Bulanık Mantık Sistemi (ANFIS) kullanılarak tahmin edilmiştir. Bu amaçla 136 veriden oluşan bir veri seti (46 magmatik, 77 tortul ve 13 metamorfik kayaç) kullanılmış ve üç farklı özellik seti oluşturulmuştur. Tahmin edilen sonuçların birbirleri ile karşılaştırılması bu modellerin eğitimi, test edilmesi ve kontrol edilmesi ile yapılmıştır. İstatistiksel analizlerin karşılaştırmaları ve sonuçları, yapay zekâ hesaplama tekniklerinin, girdi ve çıktı değerlerinin birbiriyle ilişkili olmadığı durumlarda bile fc'yi hesaplamak için önemli ölçüde etkili olduğunu ve istatistiksel olarak uygun ve geçerli matematiksel modeller oluşturmanın GEP kullanan herkes tarafından yapılmasının mümkün olduğunu göstermektedir.
Yazar isimleri: ['Ramazan ÇOMAKLI', 'Ümit ATICI']
Yayın Yılı: 14 Ekim 2022
Dergi ismi: Niğde Ömer Halisdemir Üniversitesi Mühendislik Bilimleri Dergisi
Yayın sayfa url: https://dergipark.org.tr/tr/pub/ngumuh/issue/73005/1158645
Yayın pdf linki: https://dergipark.org.tr/tr/download/article-file/2582775
