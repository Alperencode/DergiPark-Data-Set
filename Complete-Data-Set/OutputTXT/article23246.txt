Makale Başlığı: Küreselleşme Sürecinde İnovasyon, Uluslararası Halkla İlişkiler ve Kalkınma Ajanslarının Önemi
Özet: Çok eski tarihlerden itibaren küreselleşmenin varlığına çeşitli şekillerde rastlanmaktadır. Bu çalışmada daha çok yeni küreselleşme dönemi olarak adlandırılan Bretton Woods sonrası dönem incelenmiştir. Ağırlıklı olarak ticari ve finansal serbestleşme ile derinleşen küreselleşme süreci, birçok sosyal değişkenler üzerinde de önemli değişimlere yol açmıştır. Bu süreçte küresel şirketlere halkın bakış açısı ya da algısı çok daha önemli hale gelmiştir. Şirketlerin küresel hale gelebilmesi ve bu durumu sürdürebilmesi için halkla ilişkiler faaliyetleri öncelik kazanmaya başlamıştır. Küreselleşme süreci genel olarak ekonomik sosyal ve politik açıdan incelenmektedir. Diğer yandan 1990’lı yıllar ile birlikte inovatif faaliyetlerin önemi artmaya başlamıştır. Birçok ülkede yerel kalkınmaya önem verilmeye başlamış ve kalkınma ajanslarının sayısı artmaya başlamıştır. Bu çalışmada söz konusu bileşenlere ilişkin küreselleşme endeksleri Türkiye, G-7 ülkeleri ve Çin ile dünya açısından araştırılmıştır. Halkla ilişkiler faaliyetleri ise çoğunlukla uluslararası halkla ilişkiler ajansları ile yürütülmektedir. Çalışmada, küreselleşme süreci ile uluslararası halkla ilişkiler arasındaki ilişki betimsel açıdan ortaya konularak değerlendirmelerde bulunulmaktadır. Ayrıca incelenen dönem kapsamında kalkınma ajansları hakkında bilgiler verilerek, inovatif faaliyetler ve kalkınma ilişkileri ortaya konmaktadır.
Yazar isimleri: []
Yayın Yılı: 8 Temmuz 2022
Dergi ismi: Journal of Economics and Political Sciences
Yayın sayfa url: https://dergipark.org.tr/tr/pub/jep/issue/72918/1187785
Yayın pdf linki: https://dergipark.org.tr/tr/download/article-file/2703148
