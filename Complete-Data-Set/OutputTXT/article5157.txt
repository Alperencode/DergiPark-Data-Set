Makale Başlığı: TARİHSEL-KARŞILAŞTIRMALI ÇOKKÜLTÜRLÜLÜK: BASKILARA KARŞI BIR DIRENIŞ OLARAK AHAMENIŞ VE ERKEN ABBASI
Özet: Bu çalışma, çokkültürlülüğün tarihsel anlamda iki örneğini teşkil ettiği değerlendirilen Ahameniş İmparatorluğu ve erken Abbasi döneminin karşılaştırmalı tarihsel yöntem çerçevesinde incelenmesini kapsamaktadır. Araştırma sonucunda, hem Ahameniş (Pers) İmparatorluğunun hem de Abbasi İmparatorluğu'nun ilk döneminin (750-833) önceki medeniyetlerin baskıcı ve asimilasyonist politikalarına son verilmesi, toplumsal tabakalaşmaya karşı patlak veren bir devrimle iktidarı ele geçirmeleri ve tek tanrılı bir dinin itici gücüne rağmen dini özgürlük politikalarını uygulamaları bakımından benzerlikler gösterdiği sonucuna varılmıştır. Bu çerçevede bahsedilen bu özelliklerin, her iki imparatorluğun da çokkültürlü bir topluma dönüşmesine katkı sağladığı değerlendirilmiştir. Bu iki tarihsel çokkültürlülük örneğinin karşılaştırılması amacıyla, karşılaştırmalı analiz yöntemi çerçevesinde arşiv taramasından elde edilen verilere dayalı olarak şekillendirilen çalışmada, iki imparatorluğun, çokkültürlülük açısından çeşitli benzerlikler taşıdığı bulgusu elde edilmiştir.
Yazar isimleri: ['İbrahim Halil MENEK', 'Emel TOPCU']
Yayın Yılı: 30 Ağustos 2022
Dergi ismi: Erciyes Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/erciyesiibd/issue/72291/1058812
Yayın pdf linki: https://dergipark.org.tr/tr/download/article-file/2195932
