Makale Başlığı: Aşağı Pasinler Ovası Topraklarının Toprak Kalite İndeks Parametreleri Bakımından Değerlendirilmesi
Özet: Doğal kaynak kullanımında yaşanan sorunlar sürdürülebilir kalkınma politikalarının oluşturulmasına ve dolayısıyla da toprak kaynaklarının geliştirilmesi yönündeki çalışmalara yeni boyutlar kazandırmıştır. Toprak kaynaklarının sürdürülebilir kullanımları bu kaynakların kalite ve kantite yönünden belli bir periyottaki değişimlerinin ölçülmesi ve gözlenmesi ile mümkün olabilecektir. Toprak kalite parametreleri toprağın biyolojik üretkenliğini sürdürme, çevre kalitesini koruma, bitki, hayvan ve insan sağlığını geliştirme kapasitesinin zaman içerisindeki durumunu değerlendirmeye olanak sağlamaktadır. Bu çalışmanın amacı, sulamaya açılacak Aşağı Pasinler Ovasının 6103 ha’lık bölümünde yer alan toprakları, toprak kalite indeks parametreleri bakımından değerlendirmek ve gerekli toprak-su yönetim sistemlerinin seçimine ışık tutabilmektir.  Ova topraklarının ölçülebilen fiziksel ve kimyasal özellikleri ile bazı karakteristiklerinin değerlendirilmesi sonucu Karasu ovası topraklarının kalite skor değerleri bakımından ikinci derecede önemli toprak kaynağına sahip olduğu belirlenmiştir.
Yazar isimleri: ['Ali Kılıç ÖZBEK']
Yayın Yılı: 30 Mart 2021
Dergi ismi: İklim Değişikliği ve Çevre
Yayın sayfa url: https://dergipark.org.tr/tr/pub/idec/issue/61086/785865
Yayın pdf linki: https://dergipark.org.tr/tr/download/article-file/1258438
