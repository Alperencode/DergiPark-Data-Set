Makale Başlığı: Burdur Ağız ve Diş Sağlığı Merkezi’nde Periodontal Bulguları Olan Hastalarda Entamoeba gingivalis ve Trichomonas tenax’ın Araştırılması
Özet: Bu çalışmada Burdur Ağız ve Diş Sağlığı Merkezi’ne başvuran periodontal hastalığı olan bireylerde Entamoeba gingivalis ve Trichomonas tenax varlığının araştırılması amaçlanmıştır. Ağız ve Diş Sağlığı Merkezi’ne Nisan - Kasım 2021 tarihleri arasında başvuran ve periodontal hastalığı bulunan 18-80 yaş arası 46 hasta (30 gingivitis ve 16 periodontitis) çalışmamıza dahil edilmiştir. Hastaların ağız içindeki supragingival dental plak örnekleri bir kretuar yardımıyla kazınarak lam üzerine sürme preparatlar hazırlanmış, bunlar E. gingivalis yönünden incelemek için Trichrome boyama ve T. tenax yönünden incelemek için Giemsa boyama yapılarak ışık mikroskobu altında incelenmiştir. Alınan örneklerin mikroskobik incelemesinde 25 hastada (% 54,34) E. gingivalis tespit edilirken, örneklerin hiçbirinde T. tenax ile karşılaşılmamıştır. Cinsiyet, yaş, diş fırçalama alışkanlığı, sigara kullanımı, sistemik hastalıklar, antikoagülan ilaç kullanımı ve COVID-19 hastalığı ile E. gingivalis varlığı arasında istatistiksel olarak anlamlı bir fark bulunmazken (p > 0,05), eğitim durumu ile E. gingivalis varlığı arasında istatistiksel olarak anlamlı bir fark tespit edilmiştir. Sonuç olarak; ağızda yerleşen protozoonlardan E. gingivalis, yaygın olarak saptanmış olup, yapılacak yeni çalışmalarla Türkiye’nin farklı bölgelerinde bu parazitlerin prevalansının belirlenmesi, korunma ve kontrol yöntemlerinin geliştirilmesi gerektiği düşünülmüştür.
Yazar isimleri: ['Burcu ÖZDEMİR ÖĞRÜ', 'Mehmet Zeki YILDIRIM', 'Onur KÖSE']
Yayın Yılı: 20 Aralık 2022
Dergi ismi: Süleyman Demirel Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/sdusbed/issue/73442/1129212
Yayın pdf linki: https://dergipark.org.tr/tr/download/article-file/2480097
