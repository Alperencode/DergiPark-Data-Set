Makale Başlığı: İki Zamanlı Benzinli Motorların Teorik Çevrimlerinin Parametrik İncelenmesi
Özet: Özellikle küçük tarım makinelerinde, küçük ulaşım araçlarında ve düşük kapasiteli güç jeneratörlerinde sıklıkla tercih edilen iki zamanlı motorlar 19. yüzyıldan bu yana kullanılmaktadır. Bu çalışmada basit bir termodinamik model oluşturulmuş ve motor performansını etkileyici tasarım parametrelerinden geometrik sıkıştırma oranı, egzoz açılma açısı ve biyel uzunluğu-krank yarıçapı oranı parametrelerinin etkileri 50 cc kurs hacmine sahip bir motorun performansı için sayısal olarak incelenmiştir. Buna göre bu üç parametrenin efektif sıkıştırma oranı, maksimum sıcaklık, maksimum basınç ve efektif güç parametrelerine etkileri üçlü grafiklerle incelenmiştir. Böylelikle her üç tasarım parametresinin etkisi tek bir grafikle incelenmiştir. Yapılan sayısal inceleme neticesinde motor performansını en etkileyen tasarım parametresinin geometrik sıkıştırma oranı olduğu görülmüştür. Bununla birlikte biyel uzunluğu-krank yarıçapı oranının artırılması da motor performansını belirgin bir biçimde iyileştirmektedir. Egzoz açılma açısının düşük tercih edilmesinin motor performansını iyileştirdiği görülmüştür. Burada sunulan sonuçlar özellikle motor tasarımcılarının kullanabileceği niteliktedir.
Yazar isimleri: ['Recep Çağrı ORMAN']
Yayın Yılı: 30 Eylül 2022
Dergi ismi: Gazi Üniversitesi Fen Bilimleri Dergisi Part C: Tasarım ve Teknoloji
Yayın sayfa url: https://dergipark.org.tr/tr/pub/gujsc/issue/72673/1155633
Yayın pdf linki: https://dergipark.org.tr/tr/download/article-file/2576785
