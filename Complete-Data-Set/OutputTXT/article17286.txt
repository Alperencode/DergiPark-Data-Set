Makale Başlığı: HERZBERG’İN ÇİFT FAKTÖR TEORİSİ: TURİZM ÇALIŞANLARI ÜZERİNDE FENOMENOLOJİK BİR ARAŞTIRMA
Özet: Çalışanlar turizm işletmelerinin en temel kaynağı ve hizmet sunumunun en temel bileşenidir. Bu nedenle çalışanların motivasyonlarını sağlamak doğrudan hizmet sunumunun kalitesini etkileyecektir. Bunu sağlamak için ise sektör çalışanlarını motive eden faktörlerin belirlenmesi gerekmektedir. Bu çalışmanın amacı, turizm sektörü çalışanlarının iş performanslarını arttıran motivasyon faktörleri ile iş tatminsizliğine neden olan faktörleri Herzberg’in Çift Faktör Kuramı bağlamında açıklamaktır. Çalışmada nitel araştırma yöntemi kullanılmış ve 14 turizm sektörü çalışanı ile görüşmeler yapılmıştır. Verilerin analizi için içerik analizi yapılmıştır. Çalışmanın sonucunda, motivasyonu sağlayan unsurlar; destekleyici çalışma ortamı, yönetimin kalitesi, öğrenme imkanları ve maddi ödüller olarak, iş tatminsizliği nedenleri ise, yoğun stresli çalışma koşulları, yönetime sınırlı erişim ve ücretler olarak belirlenmiştir. Ayrıca, bu çalışmanın sonuçlarının çalışanları motive eden faktörler ile iş tatminsizliğine neden olan faktörlerin farklı olduğunu ifade eden Herzberg’in Kuramı ile benzer olduğu görülmüştür. Kuramdan farklı olarak destekleyici çalışma ortamı bu çalışmada motivasyonu sağlayan faktör olarak tanımlanmıştır
Yazar isimleri: ['Tuğba ERHAN', 'Eylem BAYRAKÇI']
Yayın Yılı: 26 Mart 2022
Dergi ismi: Uygulamalı Ekonomi ve Sosyal Bilimler Dergisi
Yayın sayfa url: https://dergipark.org.tr/tr/pub/jeess/issue/69057/1060470
Yayın pdf linki: https://dergipark.org.tr/tr/download/article-file/2202539
