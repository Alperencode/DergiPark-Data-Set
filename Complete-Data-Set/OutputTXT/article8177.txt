Makale Başlığı: Ortaokul Öğrencilerinin Fen Öğrenmeye Yönelik Motivasyonlarının ve Yaşam Boyu Öğrenme Becerilerine İlişkin Algılarının Farklı Değişkenlere Göre İncelenmesi
Özet: Bu çalışmada  ortaokul öğrencilerinin fen öğrenmeye yönelik motivasyonlarının ve yaşam boyu öğrenme becerilerine ilişkin algılarının cinsiyet, sınıf düzeyi, anne ve baba eğitim durumu değişkenlerine göre incelenmesi amaçlanmıştır. Uşak ilinde  öğrenim görmekte olan 715 ortaokul öğrencisi araştırmaya katılmıştır. Araştırmanın sonuçlarına dayalı olarak öğrencilerin cinsiyetlerine göre fen öğrenmeye yönelik motivasyonlarının ve yaşam boyu öğrenme becerilerine ilişkin algılarının anlamlı bir farklılık göstermediği belirlenmiştir. Bununla birlikte sınıf düzeyleri arttıkça öğrencilerin fen öğrenmeye yönelik motivasyonlarının ve yaşam boyu öğrenme becerilerine ilişkin algılarının anlamlı düzeyde düşme eğilimi gösterdiği sonucuna ulaşılmıştır. Ayrıca çalışmada öğrencilerin anne ve babalarının eğitim durumlarının da öğrencilerin motivasyonlarını ve yaşam boyu öğrenme becerilerine ilişkin algılarını olumlu yönde etkilediği belirlenmiştir. Bunun yanı sıra çalışmada fen öğrenmeye yönelik motivasyon ile yaşam boyu öğrenme algısı arasında anlamlı ve pozitif bir ilişki olduğu sonucuna ulaşılmıştır.
Yazar isimleri: ['Nilay ERKÜNT', 'Didem İNEL EKİCİ']
Yayın Yılı: 30 Haziran 2022
Dergi ismi: İnformal Ortamlarda Araştırmalar Dergisi
Yayın sayfa url: https://dergipark.org.tr/tr/pub/jrinen/issue/70835/1066574
Yayın pdf linki: https://dergipark.org.tr/tr/download/article-file/2226449
