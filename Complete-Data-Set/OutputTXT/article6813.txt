Makale Başlığı: Geriatrik Bireylerde İşitme Kaybı ve Denge Becerilerinin İncelenmesi: Retrospektif Çalışma
Özet: Amaç: Yaşa bağlı işitme ve denge kaybı geriatrik bireylerde sık görülen sağlık problemlerindendir. Çalışmamızda Odyoloji kliniğine başvuran 65 yaş ve üzeri bireylerin işitme kaybı ile denge becerilerinin incelenmesi hedeflenmiştir. Gereç ve Yöntem: Çalışmada yaşa bağlı işitme kaybı (presbiakuzi) ve denge problemi olan 65 yaş ve üzeri bireylerin işitme ve denge testi sonuçları retrospektif olarak tarandı ve analiz edildi. Saf ses odyometri ve duyu organizasyon testi (DOT) parametreleri incelendi. Bireylerin işitme kaybı derecelerine göre sınıflandırıldı ve DOT sonuçları ile karşılaştırıldı. Bulgular: Tüm bireyler için DOT’un somatosensör, görsel, vestibüler, görsel tercih ve bileşik puanlarının ortanca ve çeyrekler arası aralık değerleri sırasıyla 97±6, 73±18, 53±38, 96±11 ve 68±21 bulundu. Durum 4, durum 5, durum 6, görsel, vestibüler, bileşik ve strateji analizi puanlarında gruplar arası istatistiksel fark bulundu (p<0,001). Saf ses ortalamaları ile görsel, bileşik ve strateji analizi puanlarında negatif yönlü orta kuvvette korelasyon, vestibüler puanda negatif yönlü yüksek korelasyon elde edildi (p <0,001). Sonuç: İşitme kaybı derecesi arttıkça, DOT puanlarında azalma elde edildi. Orta-ileri ve ileri derecede işitme kaybı olan geriatrik bireylerde denge becerilerinin diğer gruplara göre belirgin olarak düştüğü görüldü. İşitme kaybı olan geriatrik bireylerin, normal işiten geriatrik bireylere kıyasla salınımları artmakta ve postural dengeleri bozulmaktadır. Özellikle yaşa bağlı işitme kaybı olan geriatrik bireylerde yaşam kalitesini artırmak ve düşmeleri önlemek için vestibüler fonksiyonlarının yanı sıra denge becerilerinin de değerlendirilmesi önemlidir.
Yazar isimleri: ['Öznur YİĞİT', 'Nizamettin Burak AVCI', 'Songül AKSOY']
Yayın Yılı: 31 Ağustos 2022
Dergi ismi: Hacettepe Üniversitesi Sağlık Bilimleri Fakültesi Dergisi
Yayın sayfa url: https://dergipark.org.tr/tr/pub/husbfd/issue/70114/1021493
Yayın pdf linki: https://dergipark.org.tr/tr/download/article-file/2073196
