Makale Başlığı: Din Kültürü ve Ahlak Bilgisi Dersi Öğretmenlerinin Eleştirel Düşünme Becerisine Yönelik Görüşleri
Özet: Araştırmanın temel amacı Din Kültürü ve Ahlak bilgisi dersi öğretmenlerinin eleştirel düşünme becerileri kazandırmaya yönelik görüşlerini tespit ederek değerlendirmektir. Bu amaca uygun olarak çalışma nitel desenli bir araştırmadır. Bu araştırmada görüşme tekniği kullanılmıştır. Araştırmanın katılımcıları 80 Din Kültürü ve Ahlak Bilgisi dersi öğretmenidir. Görüşme formunda öğretmenlere, eleştirel düşünmenin ne olduğu, eleştirel düşünmenin faydaları, eleştirel düşünme becerisi kazandırmada kullandıkları yöntem ve teknikler, eleştirel düşünme becerisi kazandırmanın neden önemli olduğu ve eleştirel düşünme becerisi kazandırılamadığında ne gibi sorunların ortaya çıkacağı sorulmuştur. Verilen çözümlenmesinde içerik analizi yöntemi kullanılmıştır. Birinci soruda farklı açılardan bakabilme, sorgulama, akıl yürütme, bilinç kazanma, bütüncül düşünme, çözümleme, objektif karar verme olarak eleştirel düşünme kategorileri belirlenmiştir. İkinci soruda; üst düzey düşünme, doğru / sağlam bilgi üretme, zihniyet geliştirme, problem çözme, bağnaz tutumlarla mücadele, objektif tutum geliştirme kaynağı olarak eleştirel düşünmenin faydaları kategorileri belirlenmiştir. Araştırmanın veri toplama aracındaki tüm sorulara verilen cevaplar bu şekilde kategorize edilmiş, bulgular yorumlanmış, araştırmanın sonuç bölümünde öneriler sunulmuştur.
Yazar isimleri: ['Fatih ÇAKMAK']
Yayın Yılı: 29 Ağustos 2022
Dergi ismi: Uluslararası Bilim ve Eğitim Dergisi
Yayın sayfa url: https://dergipark.org.tr/tr/pub/ubed/issue/72369/1127830
Yayın pdf linki: https://dergipark.org.tr/tr/download/article-file/2474236
