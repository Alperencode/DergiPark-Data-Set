Makale Başlığı: TÜRKİYE’DEKİ İKİNCİ BASAMAK KAMU HASTANELERİNDE TEKNİK ETKİNLİK VE BELİRLEYİCİLERİ: BİR VZA-TOBİT ÇALIŞMASI
Özet: Amaç: Bu çalışmada Türkiye’de faaliyet gösteren ikinci basamak kamu hastanelerinin teknik etkinliği ortaya konmuştur.Yöntem: Çalışmada Veri Zarflama Analizi (VZA) kullanılmıştır. VZA’dan sonra kurulan Tobit regresyon modeli ile hastanelerin bulunduğu ilin büyükşehir olma durumu, yatak sayısının 200 ve üzerinde olma durumu, yatak devir hızı, yatak doluluk oranı, uzman hekim başına düşen yatak sayısı ve yardımcı sağlık personeli sayısı değişkenlerinin VZA skorlarına etkisi incelenmiştir.Bulgular: Tobit regresyon sonuçlarına göre, hastanelerin bulunduğu ilin büyükşehir olma durumu ve yatak devir hızı teknik etkinliğe istatistiksel olarak anlamlı şekilde olumlu etki ederken, yardımcı sağlık personeli sayısı teknik etkinliğe istatistiksel olarak anlamlı şekilde olumsuz etki etmektedir (p<0,05). Diğer değişkenlerin (yatak sayısının 200 ve üzerinde olma durumu, yatak doluluk oranı, uzman hekim başına düşen yatak sayısı) teknik etkinlik üzerindeki etkileri olumlu olmakla birlikte istatistiksel olarak anlamlı değildir (p>0,05).Özgünlük: Bu çalışma ile ilk defa Türkiye’de faaliyet gösteren ikinci basamak kamu hastanelerinin teknik etkinlik düzeyleri ve buna etki eden faktörler VZA-Tobit Yaklaşımı ile ele alınmıştır.
Yazar isimleri: ['Melek Bilge PINARBAŞI', 'Fatma MANSUR']
Yayın Yılı: 26 Ekim 2022
Dergi ismi: Verimlilik Dergisi
Yayın sayfa url: https://dergipark.org.tr/tr/pub/verimlilik/issue/73178/1015158
Yayın pdf linki: https://dergipark.org.tr/tr/download/article-file/2048157
