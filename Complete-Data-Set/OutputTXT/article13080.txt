Makale Başlığı: Dalgacık Aşırı Öğrenme Makinesi Otomatik Kodlayıcılarına Dayalı Öğretmenlerde EEG, EMG ve EKG Tabanlı Psikososyal Risk Düzeylerinin Belirlenmesi
Özet: Kutsal bir iş yapan öğretmenler birçok psikososyal riskle karşı karşıyadırlar. Bu riskler genellikle okul yönetimi, öğrenciler ve çevresel faktörlerden kaynaklanabilir. Makine öğrenimi ve veri madenciliği yaklaşımları son zamanlarda sosyal ve eğitim araştırmalarında bir hayli ilgi görmüştür. Bu çalışmada öğretmenlerin psikososyal risk düzeylerini tahmin etmek için veri artırmaya ve veri sınıflandırmaya dayalı yeni bir yaklaşım önerilmiştir. Veri artırma, aşırı öğrenme makinesi tabanlı otomatik kodlayıcıları (AÖM-OK) kullanılarak gerçekleştirilir. Daha spesifik olarak, dalgacık aktivasyon fonksiyonu ileentegre edilen AÖM-OK, DAÖM-OK adı verilen yeni bir yaklaşımın geliştirilmesini sağlamıştır. Veri artırmanın ardından öğretmenlerin psikososyal risk düzeylerinin tahmininde geleneksel bir AÖM sınıflandırıcısı kullanılmıştır. Önerilen yöntemin performans değerlendirilmesi için Elektrokardiyografi (EKG), Elektromiyografi (EMG) ve Elektroensefalografi (EEG) içeren bir veri kümesi kullanılmıştır. Sınıflandırma doğruluğu, değerlendirme ölçütü olarak kullanılmıştır. Tüm kodlamalar MATLAB'de yapılmış ve önerilen yöntemle % 99,9 doğruluk elde edilmiştir. Karar ağaçları (KA), destek vektör makineleri (DVM) ve K-en yakın komşu (KYK) gibi bazı makine öğrenimi teknikleriyle de performans karşılaştırması yapılmıştır. Sonuçlar, önerilen DAÖM-OK ve DAÖM sınıflandırıcısının karşılaştırılan yöntemlerden daha iyi performans gösterdiğini göstermiştir.
Yazar isimleri: ['Dönüş ŞENGÜR']
Yayın Yılı: 1 Ekim 2022
Dergi ismi: Politeknik Dergisi
Yayın sayfa url: https://dergipark.org.tr/tr/pub/politeknik/issue/73018/886593
Yayın pdf linki: https://dergipark.org.tr/tr/download/article-file/1601203
