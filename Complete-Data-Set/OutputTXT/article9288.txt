Makale Başlığı: Geçmişten Günümüze Ortaöğretim Beden Eğitimi ve Spor Dersi Öğretim Programlarının İncelenmesi
Özet: Bu araştırmanın amacı eğitim ve öğretim programlarının kavramsal temelleri ve özelde beden eğitimi ve spor dersi öğretim programlarının günümüze kadar geçirmiş olduğu değişiklikler ile ilgili süreç içerisinde yapılan çalışmaları değerlendirerek konu hakkında kapsamlı bir bilgi sunmaktır. Bu amaçla inceleme ve raporlama temelli olarak sistematik derleme çalışması yapılmıştır. Bu doğrultuda beden eğitimi ve spor dersi öğretim programları ile ilgili 2022 yılına kadar yürürlüğe girmiş öğretim programları, yayınlanmış olan makale, bildiri, tez, genelge, yönetmelik, tebliğler dergileri, eğitim şuraları vb. gibi tüm basılı ve elektronik kaynaklar değerlendirilmeye alınmıştır. Sistematik inceleme sonucunda öğretim programlarının değişiminde eğitim şuraları ile birlikte 21. yüzyıl becerileri ve Türkiye Yeterlikler Çerçevesinin etkili olduğu ve programların şekillenmesinde dünyada etkin olan yaklaşımlarından etkilendiği görülmüştür. Ülkemizde 1927 yılından beri farklı isimlerde beden eğitimi ve spor dersinin farklı seviyelerde farklı ders saatleri ile yapıldığı, 1924 ve 1948 yıllarındaki ortaöğretim programlarının temel nitelikte olduğu, 1983 yılında yürürlüğe konulan öğretim programının ise en son güncellenen 2018 beden eğitimi ve spor dersi öğretim programlarının özünü oluşturduğu söylenebilir. Sonuç olarak sistematik derleme kapsamında incelenen kaynaklar göstermektedir ki beden eğitimi ve spor dersi öğretim programları çağın gerekliliklerine göre değişime açık bir şekilde güncellenmeye devam edecektir. Bu güncellemelerin çıktısı olarak elde edilecek başarılı sonuçlar doğrultusunda programlar ileride daha da özelleşerek diğer temel derslerin yanında ağırlığını korumaya devam edecektir.
Yazar isimleri: ['Ebru AYDIN', 'Ahmet TEMEL', 'Murat KANGALGİL']
Yayın Yılı: 24 Haziran 2022
Dergi ismi: Journal of Global Sport and Education Research
Yayın sayfa url: https://dergipark.org.tr/tr/pub/jogser/issue/70487/1113312
Yayın pdf linki: https://dergipark.org.tr/tr/download/article-file/2414119
