Makale Başlığı: Ortaokul Öğrencilerinin Ölçmede Tahmin Performanslarının İncelenmesi
Özet: Bu araştırmanın amacı ortaokul öğrencilerinin ölçmede tahmin performanslarını, yani tahminlerinin doğruluğunu, tahmine yönelik tutum, deneyim, cinsiyet ve sınıf seviyesi açısından incelemektir. Nicel araştırma yaklaşımlarından ilişkisel desen ve nedensel karşılaştırma deseni kullanılmıştır. Çalışmanın katılımcıları Ankara’daki devlet okullarında 5., 6., 7. ve 8. sınıfa devam eden öğrencilerdir. Veri toplama araçları Ölçmede Tahmin Beceri Testi (alan ve uzunluk tahmini), Tahmin Tutum Ölçeği ve Tahmin Deneyim Ölçeği’dir. Veri analizi için iki faktörlü varyans analizi (ANOVA), korelasyon analizi ve betimsel istatistik yöntemleri kullanılmıştır. Verilerden elde edilen bulgulara göre öğrencilerin büyük bir kısmının tahmin performansının orta düzeyde olduğu görülmüştür. Öğrencilerin uzunluk tahminine kıyasla alan tahmininde daha düşük başarıya sahip olduğu görülmüştür. Cinsiyet değişkeni açısından istatistiksel olarak anlamlı bir fark bulunmazken, artan sınıf seviyesi ile birlikte tahminlerin gerçek değere yakınlığının arttığı görülmüştür. Öte yandan öğrencilerin tahmin performansları ile tahmine yönelik tutumları arasında istatistiksel olarak anlamlı bir ilişki bulunurken aynı durum tahmin performansı ile tahmine ilişkin deneyimler arasında bulunmamıştır. Çalışmanın sonucunda öğrencilerle ölçmede tahmine yönelik çalışmaların yapılması önerilmektedir.
Yazar isimleri: ['Nurcan SATAN', 'İffet YETKİN']
Yayın Yılı: 30 Haziran 2022
Dergi ismi: Dokuz Eylül Üniversitesi Buca Eğitim Fakültesi Dergisi
Yayın sayfa url: https://dergipark.org.tr/tr/pub/deubefd/issue/70599/1038366
Yayın pdf linki: https://dergipark.org.tr/tr/download/article-file/2139161
