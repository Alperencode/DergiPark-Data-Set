Makale Başlığı: Syedra’nın Ana Caddesi’nden Onurlandırma Anıtları
Özet: Makalede 2017 ve 2018 yıllarında Dağlık Batı Kilikya’da Syedra kentinde kopyalanmış olan resmi içe-rikli yedi adet onurlandırma yazıtı tanıtılmakta ve yorumlanmaktadır. Yazıt taşıyıcıları yamaç yerleşi-min merkezini oluşturan sütunlu caddede dikilmiştir. İlk iki yazıt Demis ve Kananis (ismin okunuşu kesin değil) çiftinin ve akrabaları olan [Mira]setas’ın heykellerini taşıyan bir eksedraya aittir. Demis kentte Dekaprotos ve Ares rahibi, eşi ise (Livia) Augusta Drusilla’nın rahibi olarak görevde bulunmuş-lardır. Yazıt no. 2’de anılan [Mira]setas olasılıkla Demis’in erkek kardeşidir. Yine Erken İmparatorluk Dönemi’ne ait olan no. 3’te Augustus rahibi Apollonios onurlandırılmaktadır. Yazıt no. 4’te onurlandı-rılan, adı korunmamış şahıs Aphrodite ve imparator kültü rahipliğini üstlenmiş ve agoranomos olarak görevde bulunmuştur. Yazıt no. 5’te karşımıza çıkan İtalik kökenli L. Pollius Rufus’un hangi vesileyle Syedra halkı tarafından bir heykel ile onurlandırıldığı yazıtta belirtilmemiştir. Yazıt no. 5–7 Kalliklia-nos Rufinianos Poteitos, eşi ve ebeveynlerinin heykellerini taşıyan diğer bir eksedraya aittir. Severuslar Dönemi’nde Syedra’nın önde gelen vatandaşlarından birisi olan Poteitos çeşitli kamu hizmetlerinden dolayı (kendisi «daimi gymnasiarkhia» için bir vakıf kurmuştur) «kentin babası» (πατὴρ τῆς πόλεως) unvanına değer bulunmuştur. Eksedra üzerinde yer alan yeni yazıtta Poteitos’un bu ünvanı almadan önce üstlendiği kent görevlerine (demiurgia, arkhierosyne, eirenarkhia ve agoranomia) yer verilmiştir. Poteitos ve «Boule’nin annesi» (μήτηρ τῆς βουλῆς) unvanı ile onurlandırılan eşi Menoitiane Sebaste kentin merkezinde sütunlu caddenin batısında konumlanan heroon’un sahibi olabilirler.
Yazar isimleri: []
Yayın Yılı: 31 Aralık 2021
Dergi ismi: PHILIA
Yayın sayfa url: https://dergipark.org.tr/tr/pub/philia/issue/68344/1065839
Yayın pdf linki: https://dergipark.org.tr/tr/user/project/new
