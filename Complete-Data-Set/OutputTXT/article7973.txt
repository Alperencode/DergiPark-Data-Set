Makale Başlığı: Bıçağın Ucu: Devrim, Darbe ve Toplumsal Cinsiyet Sorunsalı Üzerine Bir İrdeleme
Özet: Cumhuriyet Dönemi Türk Edebiyatının en önemli isimlerinden biri olan Attila İlhan’ın 1973 yılında yayımlanan Bıçağın Ucu adlı romanı, 1909-1960 yılları Türkiye’sinin anlatıldığı yedi kitaplık Aynanın İçindekiler serisinin ilk romanıdır. İlhan, Bıçağın Ucu adlı romanında, 1960 yılının Ocak -Mayıs aylarını kapsayan bir dönemde Türkiye’nin içinde bulunduğu siyasi ve sosyal durumları Türkiye’deki aydın kesimin bakış açısından serimlemiştir. Söz konusu romanda 27 Mayıs 1960 askeri darbe dönemindeki zamanın ruhu, romanın başkarakterleri olan Suat ve Halim üzerinden açımlanmıştır. Genel anlamda araştırmacılar Bıçağın Ucu adlı romanı 27 Mayısı konu edinen bir roman bağlamında ele almışlardır. Ancak, romanın 27 Mayıs yanlısı mı yoksa karşıtı mı olduğu konusunda net bir değerlendirme yapmamışlardır. Ayrıca, İlhan’ın romanları üzerine yapılan çalışmalarda onun devrim, darbe ve toplumsal cinsiyet konularına yönelik görüşleri araştırmacılar tarafından bir değerlendirmeye tabi tutulmadan çoğu kez olduğu gibi aktarılmış ya da bu konulara kısaca değinilmiştir. Bu kapsamda makale, Attila İlhan’ın Bıçağın Ucu adlı romanında geçen “devrim”, “darbe” ve “toplumsal cinsiyet” konularının kendi döneminin koşulları göz önünde bulundurularak eleştirel bir şekilde çözümlenmesi amacıyla kaleme alınmıştır.
Yazar isimleri: ['Serpil DURĞUN', 'Sabit DUMAN']
Yayın Yılı: 30 Kasım 2022
Dergi ismi: İçtimaiyat
Yayın sayfa url: https://dergipark.org.tr/tr/pub/ictimaiyat/issue/72966/1144893
Yayın pdf linki: https://dergipark.org.tr/tr/download/article-file/2542509
