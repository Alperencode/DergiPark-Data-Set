Makale Başlığı: Biyomedikal Uygulamalar için Propolis Ekstresinin PET Kumaş Üzerine İmmobilizasyonu
Özet: Propolis, çok çeşitli fenolik bileşik içeriği nedeniyle biyolojik aktiviteye sahiptir. Propolisin antibakteriyel, antifungal, antiviral özellikleri nedeniyle kozmetik, gıda, ilaç, biyomedikal gibi birçok alanda kullanımı her geçen gün yaygınlaşmaktadır. Bu çalışmada, biyomedikal uygulamalar için teknik bir tekstil geliştirmek amacıyla propolisten ekstrakte edilen fenolikler polietilen tereftalat (PET) kumaş yüzeyine kovalent olarak bağlanmış ve immobilize edilmiştir. Bunu yapmak için, PET kumaş aminlendi ve daha sonra fenolikler, polietilen glikol diglisidil eter (PEGDGE) çapraz bağlama ajanı kullanılarak kumaş üzerin immobilize edildi. PET yapısında amin gruplarının oluşumu ve fenoliklerin immobilizasyonu ATR-FTIR spektrumları ile kanıtlanmıştır. 121° olan PET'in su temas açısı aminasyon ve immobilizasyon sonrasında sırasıyla 110° ve 97°'ye düşmüştür. İşlemlerden sonraki morfolojik değişiklikleri izlemek için optik mikroskop görüntüleri alındı. DSC sonuçları, modifiye edilmiş PET için yaklaşık 40 °C'de yeni bir endotermik pik ortaya çıkardı. Çekme testleri, kumaşın mukavemetinin modifikasyon üzerine zayıfladığını, immobilizasyon sırasında ise onarıcı bir etki meydana geldiğini göstermiştir. Antibakteriyel testler, propolis ekstresi immobilize edilmiş kumaşın gram negatif (E. coli) bakterilere karşı antibakteriyel aktiviteye sahip olduğunu ortaya koymuştur.
Yazar isimleri: ['Ömer Yunus GÜMÜŞ', 'Ismahane YSSAAD']
Yayın Yılı: 1 Ekim 2022
Dergi ismi: Politeknik Dergisi
Yayın sayfa url: https://dergipark.org.tr/tr/pub/politeknik/issue/73018/1059724
Yayın pdf linki: https://dergipark.org.tr/tr/download/article-file/2199666
