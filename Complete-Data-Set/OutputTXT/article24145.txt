Makale Başlığı: Altay Türklerinde Tabiat Kültleri
Özet: İnsanoğlu varoluşundan bu yana tabiatı ve tabiatta gördüğü unsurları anlamlandırmaya çalışarak, her tabiat faktörüne birer vasıf yüklemiştir. Bu anlamlandırma doğrultusunda tabiat kültleri meydana gelmiştir. Tabiata dayalı inanç sistemleri olan toplumlarda kültleri görmek mümkündür. Bu kültler karşımıza farklı manalar ve olgular içerisinde çıkmaktadır. Kültler toplumları önemli ölçüde etkilediğinden, dinlerin, mitlerin, destanların, efsanelerin ve halk hikâyelerinin içerisine yerleştiği görülmektedir. Türkler yaşadıkları coğrafyalar ve yaşam tarzları sebebiyle, sürekli doğa ile iç içe olmuştur. Türkler kendilerini ikamet ettikleri ortama göre karakterize ederek, itikat sistemleri içerisine de mizaçlarını yansıtmışlardır. Su, dağ, ağaç, ateş ve atalar kültü gibi birçok kült bu sebepler sonucunda ortaya çıkmıştır. Türklerin kültlere olan inancını ve bağlılıklarını İskitlere kadar götürebiliriz. Kültlerin bir yansıması olarak, inanç sistemlerine tabiat hadiseleri de eklenmiştir. Bunlar; gök gürültüsü, şimşek, rüzgâr ve yağmur gibi unsurlardır. Makalede Altay Türklerinde tabiat kültleri ele alınmıştır. Araştırmada öncelikle Altay Türklerinin kimlikleri hakkında bilgi verilmiş ve ardından Altay Türklerinin su, ateş, ağaç ve dağ kültleri irdelenmiştir.
Yazar isimleri: ['Hande Mutlu UZUN']
Yayın Yılı: 20 Aralık 2022
Dergi ismi: YAZIT Kültür Bilimleri Dergisi
Yayın sayfa url: https://dergipark.org.tr/tr/pub/yazit/issue/73917/1095265
Yayın pdf linki: https://dergipark.org.tr/tr/download/article-file/2340042
