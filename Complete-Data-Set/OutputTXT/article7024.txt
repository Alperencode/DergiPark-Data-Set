Makale Başlığı: Pediatrik COVID-19 Enfeksiyonu ve Hemşirelik Yaklaşımı: Güncel Gelişmeler
Özet: ÖZETYeni Koronavirüs Hastalığı 2019 yılı sonunda ortaya çıkmış ve kısa sürede tüm dünyayı etkisi altına alarak küresel bir pandemiye dönüşmüştür. Pandeminin başlangıcında her yaştan insanı etkileyen bu enfeksiyonun çocuklarda yetişkinlere göre çok hafif seyrettiği bildirilmiştir. Ancak son yapılan araştırmalarda, multisistem enflamatuar sendromu ile daha ağır seyreden tabloların da olduğu görülmüştür. Hastalığın şiddeti pediatrik grupta özellikle bir yaş altında daha fazladır. Buna karşın pediatrik vakalarda hastalığın tedavisine yaklaşım hala belirsizliğini korumaktadır. Çocuklara uygulanan farmakolojik tedaviler yetişkin çalışmalarına dayandırılmaktadır. Semptomlara yönelik uygun hemşirelik bakımının iyileşmede önemli bir yeri vardır. İmmünsuprese çocukların koronavirüs hastalığı için risk altında olduğu ve hastalığı daha şiddetli geçireceği öngörülmektedir. İmmünsuprese ilaç tedavisi alan ya da transplantasyon yapılmış çocukların rutin olarak Yeni Koronavirüs Hastalığı testi yaptırması önerilmektedir. Hastalıktan korunmada çocuklarda yetişkinlerden daha hafif geçirilmesine rağmen akut enfeksiyonu takiben multisistem enflamatuar sendrom gelişebilmesi ve altta yatan tıbbi sorunları olan çocuklarda ciddi hastalık riski nedeniyle aşılanma önemlidir. Okul çağındaki çocuklar arasında hastalık bulaşma riskinin azaltılması ve korunmanın sağlanmasında okul hemşirelerinin süreci etkin bir şekilde yönetmeleri son derece önemlidir.  Bu derlemede, çocuklarda Yeni Koronavirüs Hastalığı’nın etiyolojisi, belirti ve bulguları, tedavisi, hemşirelik bakımı ve korunma yolları konusunda güncel bilgilerin verilmesi amaçlanmıştır.
Yazar isimleri: ['Esra EKMEKCİ', 'Rabiye GÜNEY', 'Esra SEVKETOGLU']
Yayın Yılı: 18 Temmuz 2022
Dergi ismi: Hemşirelik Bilimi Dergisi
Yayın sayfa url: https://dergipark.org.tr/tr/pub/hbd/issue/71294/975030
Yayın pdf linki: https://dergipark.org.tr/tr/download/article-file/1894152
