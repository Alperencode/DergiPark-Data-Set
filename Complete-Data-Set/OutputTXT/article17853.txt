Makale Başlığı: Konya Ekolojik Şartlarında Kültürü Yapılan Aynısefa (Calendula officinalis L.) Bitkisinin Farklı Ekim Zamanlarının Agronomik Özellikleri Üzerine Etkisinin Belirlenmesi
Özet: Bu araştırma, Konya ekolojik koşullarında dört farklı ekim zamanında yetiştirilen aynısefa (Calendula officinalis L.) bitkisinin agronomik özelliklerini belirlemek amacıyla Selçuk Üniversitesi, Tıbbi ve Endemik Bitkiler Eğitim ve Araştırma Çiftliği’nde 2017 yılında yürütülmüştür. Bu araştırmadan elde edilen sonuçlara göre; aynısefa bitkisinde, bitki boyu 33.28-35.65 cm, bitki başına çiçek sayısı 2.70-3.63 adet/bitki, bitki başına yaş çiçek verimi 1.63-2.94 g, bitki başına kuru (drog) çiçek verimi 0.28-0.44 g, yaş çiçek verimi 81.5-147.0 kg/da, kuru (drog) çiçek verimi 14.1-22.33 kg/da arasında değişmiştir. Günümüzde tıbbi ve kozmetik amaçlı olarak kullanım alanı gün geçtikçe artan aynısefa bitkisi, Asteraceae familyasına ait önemli bir türdür. Bitkinin turuncu renkteki çiçekleri gıda, kozmetik, boya maddesi olarak kullanılmakta olup geleneksel ve tamamlayıcı tıp uygulamalarında kullanımı her geçen gün artmaktadır.
Yazar isimleri: ['İrem AYRAN', 'Yüksel KAN']
Yayın Yılı: 6 Aralık 2022
Dergi ismi: Ziraat Fakültesi Dergisi
Yayın sayfa url: https://dergipark.org.tr/tr/pub/sduzfd/issue/73632/1120818
Yayın pdf linki: https://dergipark.org.tr/tr/download/article-file/2445241
