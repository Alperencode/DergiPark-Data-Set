Makale Başlığı: “Zîynet” Kavramının Kur’an-ı Kerim’deki Kullanım Formlarına Dair Bir İnceleme
Özet: Bir mefhumu açıklayan bir kelimenin, o mefhumu tam olarak ifade etmesi için yanlış anlaşılmaması ve kavram kargaşasına meydan verilmemesi gerekir. Bunun için kelimenin kök bağlamında anlamlarından hareketle, değişik dönemlerde kazandığı diğer anlamlara bakmak gerekir. Söz konusu kavram Kur’ânî bir kavramsa hem nüzul öncesi hem nüzul dönemini de dikkate alarak analiz edip gözden geçirmek daha doğru olacaktır. Özellikle konulu çalışmalarda yapılacak her türlü tespit, değerlendirme ve anlatılmak istenen, daha isabetli bir şekilde ortaya konmak suretiyle bu kavramların anlam yolculuklarına katkı sağlanır. Kur’an’daki bazı kelimelerin, Kur’an’ın düşünce sistemi içerisinde, esas manalarının yanında bir takım mecazi anlamlar da ihtiva etmeleri, anlam zenginliğinin en güzel örneklerini teşkil eder. Bu anlamda “zîynet” kelimesi, Kur’an’da insanoğlunun maddi yaşamının yanı sıra manevi dünyasının vahye uygun olarak şekillenmesine de katkı sunmuştur. Bunu yaparken de kendine ait özgün bir üslup ortaya koymuştur.
Yazar isimleri: ['İbrahim Halil KARAKEÇİLİ', 'Sabri TÜRKMEN']
Yayın Yılı: 30 Haziran 2022
Dergi ismi: RUSUH Uşak Üniversitesi İslami İlimler Fakültesi Dergisi
Yayın sayfa url: https://dergipark.org.tr/tr/pub/rusuhder/issue/70857/1112086
Yayın pdf linki: https://dergipark.org.tr/tr/download/article-file/2409327
