Makale Başlığı: NiTiNbX ( X=Ta ve V) Biyouyumlu Şekil Hatırlamalı Alaşımların Yapay Vücut Sıvısı İçerisinde Hücre Kültür Testi ve Bakteri Üreme Değerlendirilmesi
Özet: Bu çalışmada eş atomlu NiTi ve Ni27Ti50Nb23 üçlü alaşıma farklı oranlarda Ta ve V elementi katkılanarak dörtlü biyouyumlu şekil hatırlamalı alaşım (BŞHA) üretildi. Hazırlanan alaşımlar; Ni50Ti50 (EB1), Ni27Ti50Nb23 (EB2), Ni27Ti50Nb22Ta1 (E1), Ni27Ti50Nb20Ta3 (E3), Ni27Ti50Nb18Ta5 (E5), Ni27Ti50Nb22V1 (B1), Ni27Ti50Nb21V2 (B2) ve Ni27Ti50Nb18V5 (B5) şeklinde kodlandı. Daha sonra BŞHA’lar düzenli ve eş boyutta olmak üzere kesildi ve sterilizasyon işlemlerinden geçirildi. Hazırlanan alaşımların temas halinde bulunmuş olduğu yapay vücut sıvısı (SBF) laboratuvar ortamında hazırlandı ve in-vitro çalışmalarda kullanıldı. Bu çalışmada kapalı inkübatör sistemi tercih edilmiştir ve patojen bir bakteri olan Pseudomonas aeruginosa (ATCC 27853) suşu kullanılmıştır. Bakteri üretimi için, Nutrient agar besiyeri hazırlandı. Kontrol (yapay vücut sıvısı) ile numunelerin temas ettiği yapay vücut sıvısı içerisinde üreyen bakteri hücre yoğunluğu; her bir alaşım için spektrofotometre (OD600) kullanılarak belirlendi. Diğer aşamada ise; katı besi yeri içeren petri kaplarına, sıvı kültüründen (Pseudomonas aeruginosa içeren SBF) her bir alaşım için yayma yöntemi ile bakteri ekimi gerçekleştirildi. Bu süre sonunda, ultraviyole (UV) lambası ile üreyen bakteri kolonileri gözlemlendi. Biyouyumluluk derecesi incelenmesi için yapılan hücre kültür testi sonuçlarına göre değerlendirildi. Ta elementi ile katkılanmış NiTiNbTa BŞHA’ların hücre yoğunluk değerleri kontrol (SBF)’ ye göre daha düşük değerlerde olduğu gözlendi. Ayrıca, NiTiNbV BŞHA’da vanadyum elementi katkısının artması ile hazırlanan alaşımlarda çok daha düşük değerler tespit edilmiştir. Elde edilen bakteriler üreme testlerine göre, Ta elementi katkılı ortamlarda diğerlerine göre daha az bakteri kolonisi görüldüğü için NiTi alaşımlarda, Ta elementinin biyouyumluluğu arttırdığı söylenebilir.
Yazar isimleri: ['Esra BALCİ', 'Cennet Canan KARADERİ', 'Hüseyin KAHRAMAN', 'Fethi DAĞDELEN']
Yayın Yılı: 28 Haziran 2022
Dergi ismi: International Journal of Innovative Engineering Applications
Yayın sayfa url: https://dergipark.org.tr/tr/pub/ijiea/issue/70503/1057497
Yayın pdf linki: https://dergipark.org.tr/tr/download/article-file/2190784
