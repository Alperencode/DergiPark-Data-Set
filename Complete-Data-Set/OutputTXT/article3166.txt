Makale Başlığı: Lise Öğrencilerinde Merhamet ve Dindarlık Arasındaki İlişkinin İncelenmesi
Özet: PPsikoloji literatüründe sıklıkla adı geçen merhamet, bilimsel araştırmalara konu olmasına rağmen genellikle göz ardı edilmiş bir duygu türüdür. Bu alanda yapılan çalışmaların az olması bu durumun bir işareti olabilir. Buna sebep olarak ise Batı dünyasında yapılan psikoloji çalışmalarının daha ziyade pozitivist bir temele dayanması ve başlangıçta psikoloji bilimi ile uğraşan bilim adamlarının psikanalizin tesirinde kalmaları gösterilebilir. Bu çalışmanın amacı merhamet ile dindarlık arasındaki ilişkinin tespit edilmesidir. Çalışmanın örneklemi Mersin ilinin farklı liselerinde öğrenim görmekte olan 374 öğrenciden oluşmaktadır. Araştırmada ölçme araçları olarak kişisel bilgi formu, merhamet ölçeği ve dinî yaşayış ölçeği kullanılmıştır. Araştırmada öncelikle bazı demografik değişkenler ile merhamet ve dinî yaşayış arasındaki ilişkilere bakılmış, daha sonra merhamet ve dinî yaşayış arasındaki ilişkiler incelenmiştir. Elde edilen verilerin analizi sonucunda şu sonuçlara ulaşılmıştır: Kızların merhamet ve dinî yaşayış düzeyleri erkeklerinkinden anlamlı derecede daha yüksektir. Yaş değişkeninde gruplar arasında anlamlı bir ilişkiye rastlanmamıştır. Okul türü bakımından imam-hatip lisesi öğrencilerinin dinî yaşayış düzeyleri diğer lisedeki öğrencilerden anlamlı derecede yüksektir. Merhamet ile dinî yaşayış arasında ise pozitif ilişki bulunmuştur.
Yazar isimleri: ['İlyas PÜR']
Yayın Yılı: 30 Haziran 2022
Dergi ismi: Bozok Üniversitesi İlahiyat Fakültesi Dergisi
Yayın sayfa url: https://dergipark.org.tr/tr/pub/bozifder/issue/70894/1103595
Yayın pdf linki: https://dergipark.org.tr/tr/download/article-file/2374791
