Makale Başlığı: ERZURUM’DA GÜÇLÜ BİR SELÇUKLU MELİKİ MUGÎSEDDÎN TUĞRUL ŞAH
Özet: Mugîseddîn Tuğrulşah, II. Kılıçarslan’ın oğullarından biridir. II. Kılıçarslan ölmeden önce ülkeyi oğulları arasında böldü ve Mugîseddîn Tuğrul Şah’a da bu taksimatta Elbistan verildi. II. Kılıçarslan’ın hayatının sonlarında başlayan taht mücadelelerinde Mugîseddîn Tuğrul Şah, tarafsız kalarak tahta hâkim olan kardeşlerine itaat etti. Mugîseddîn Tuğrul Şah, 1202 yılına kadar kardeşleri I. Gıyâseddîn Keyhüsrev ve II. Rükneddîn Süleyman Şah’a bağlı kalarak Elbistan’da kaldı. Erzurum’un fethedilmesiyle 1202 yılından 1225 yılındaki ölümüne kadar Erzurum Selçuklu meliki oldu. Mugîseddîn Tuğrul Şah, Erzurum’da Gürcüler, Ahlatşahlar ve Eyyûbîler ile siyasî ve askerî ilişkilere girdi. Gürcülere ve Eyyûbîlere karşı Ahlatşahlar ile ittifak yaptı. Gürcülerle iyi geçinmek için de oğullarından birini Hristiyan yaparak Gürcü kraliçesi Rosudan ile evlendirdi. I. Gıyâseddîn Keyhüsrev’in ölümünden sonra Mugîseddîn Tuğrul Şah, bağımsız hareket edip kendi adına para bastırdı ve yine kendi adına hutbe okuttu. Bu gelişmeler Erzurum’un Türkiye Selçuklularından bağımsız olduğu görüşünü ortaya çıkarsa da, ve yine Mugîseddîn Tuğrul Şah her ne kadar Erzurum’da bağımsız hareket etse de Erzurum’un Türkiye Selçuklularından bağımsız hale geldiğini söylemek için yeterli kaynak yoktur.
Yazar isimleri: ['Yunus Emre AYDIN', 'Ensar MACİT']
Yayın Yılı: 21 Eylül 2022
Dergi ismi: Fırat Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/firatsbed/issue/72636/1136836
Yayın pdf linki: https://dergipark.org.tr/tr/download/article-file/2511346
