Makale Başlığı: HEMODİYALİZ HASTALARINDA OTOLOG VENLERİN PATENSİNİN YAŞAM KALİTESİ ÜZERİNE ETKİSİ
Özet: AMAÇ: Hemodiyaliz hastalarındaki yaşam beklentisi ve hayat kalitesi vasküler erişim yolunun efektif olarak kullanılabilmesi ile doğru orantılıdır. Arteriyovenöz fistülde(AVF) oluşan komplikasyonlar morbidite ile ilişkilidir. Çalışmamızda, kronik böbrek yetmezliği hastalarında arteriyovenöz fistüllerin bölgelerine dikkat ederek akut ve kronik patensi oranlarını ve cerrahi tedavi sonuçlarını değerlendirmeyi amaçladık.GEREÇ VE YÖNTEM: 2019 Ocak ve 2020 Ocak tarihleri arasında 121 hastada retrospektif olarak hemodiyaliz için dominant olmayan üst ekstremitelerinden açılan vasküler akses amacıyla kullanılan 152 adet AVF’i değerlendirdik.BULGULAR: Cimino-Brescia 68 (%44,7), brakiosefalik 62 (%40,7), brakiobazilik 22 (%14,4) AVF operasyonları uyguladık. Akut dönem komplikasyon 18 AVF’de (%11,8), geç dönem olgunlaşamama ve komplikasyon gelişmesi 11 AVF’de(%7,1) saptanmıştır. Distal fistül akut komplikasyonları %21, proksimal fistül akut komplikasyonları %12 saptanmış ve istatistiksel açıdan anlamlı olarak daha yüksek bulunmuştur (p<0.05). Geç dönemde, proksimalde açılan AVF’lerin ve distalde açılan AVF’lerin başarısız olma oranları arasında istatistiksel fark saptanmadı (p>0.05). Açılan AVF’lerin 29(%18,8)’inde komplikasyon geliştiği saptandı.SONUÇ: Ekstremitenin distalinde oluşturulan AVF‘lerin proksimal lokalizasyonlara açılanlara göre başarılı olma oranlarını daha az olarak saptadık; ancak brakial bölgenin ilerideki dönemlerde kullanılması suretiyle korumak amacıyla öncelikli olarak distal bölgelere açılan AVF uygulamaları ilk tercih olmalıdır.
Yazar isimleri: ['Taha ÖZKARA', 'Hüsnü Kamil LİMANDAL']
Yayın Yılı: 17 Ekim 2022
Dergi ismi: Kocatepe Tıp Dergisi
Yayın sayfa url: https://dergipark.org.tr/tr/pub/kocatepetip/issue/72939/1008147
Yayın pdf linki: https://dergipark.org.tr/tr/download/article-file/2020770
