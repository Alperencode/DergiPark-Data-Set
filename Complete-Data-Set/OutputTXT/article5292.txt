Makale Başlığı: Sağlık Çalışanlarına Uygulanan Performans Değerleme Sisteminin Çalışanların Motivasyonuna Etkileri
Özet: Bu çalışma, Covid-19 döneminde sağlık çalışanlarına uygulanan performans değerleme sisteminin motivasyon üzerine etkisini ortaya koymayı amaçlamaktadır. Çalışmada veri toplama tekniklerinden anket yöntemine başvurulmuştur. Anketler, kolayda örnekleme yöntemi ile toplam 954 sağlık çalışanına uygulanmıştır. Çalışmada, performans değerleme sisteminin motivasyon üzerine etkisini ortaya koyan tarama modeli tercih edilmiştir. Ölçme aracının güvenirliği; Performans Değerleme 0,95; İş Motivasyonu ise 0,90’dır. Çalışmada, performans değerlemesi ile içsel ve dışsal motivasyon arasında pozitif yönde anlamlı bir ilişki olduğu tespit edilmiştir. Performans değerlemesinin genel motivasyon düzeyini pozitif yönde anlamlı düzeyde etkilediği tespit edilmiştir. Covid-19 pandemi sürecinde, sağlık çalışanlarına uygulanan performans değerleme sisteminin motivasyonu olumlu yönde etkilediği sonucuna ulaşılmıştır.
Yazar isimleri: ['Altuğ ÇAĞATAY', 'Selman KIZILKAYA']
Yayın Yılı: 1 Aralık 2022
Dergi ismi: Eskişehir Osmangazi Üniversitesi İktisadi ve İdari Bilimler Dergisi
Yayın sayfa url: https://dergipark.org.tr/tr/pub/oguiibf/issue/73390/1096788
Yayın pdf linki: https://dergipark.org.tr/tr/download/article-file/2346004
