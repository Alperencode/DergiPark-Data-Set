Makale Başlığı: Pandemi Döneminde Duygusal Zekânın Çevrimiçi Öğrenmeye Etkisinde Stresin Aracılık Rolü
Özet: Bu çalışmada, Covid-19 pandemi döneminde duygusal zekânın çevrimiçi öğrenmeye etkisinde stresin aracılık rolünün tespit edilmesi hedeflenmektedir. Veriler, Türkiye’de Karamanoğlu Mehmetbey Üniversitesi’nde aktif olarak çevrimiçi öğrenme sürecinde bulunan Z-Kuşağına mensup bireylerden anket tekniği yöntemiyle toplanmıştır. Araştırmada kullanılan anket formunda üç adet ölçek kullanılmıştır. Bunlar Salowey ve Mayer’in geliştirdiği “Duygusal Zekâ Ölçeği”, Hung ve diğerleri tarafından geliştirilen “Çevrim İçi Öğrenme İçin Hazır Bulunmuşluk Ölçeği” ve Cohen ve diğerleri tarafından geliştirilen “Algılanan Stres Düzeyi Ölçeği” dir. Değişkenler arasındaki ilişkiyi incelemek amacıyla kartopu örnekleme yöntemiyle dört yüz otuz altı bireye anket dağıtılmıştır. Toplanan veriler Kısmi En Küçük Kareler yöntemi ile yapısal eşitlik modelinin tahmini (PLS-SEM) Smart PLS 3 istatistik programıyla analiz edilmiştir. Elde edilen bulgulara göre duygusal zekâ, çevrimiçi öğrenmeyi pozitif yönde, algılanan stresi negatif yönde etkilemektedir. Ayrıca stres; çevrimiçi öğrenmeyi negatif yönde etkilerken, duygusal zekânın çevrimiçi öğrenmeye olan etkisinde kısmi aracılık rolüne sahip olduğu bulgusuna ulaşılmıştır. Çalışmanın bazı değişkenleri farklı çalışmalarda bir arada çalışılmış olsa bile söz konusu değişkenlerin hep birlikte ilk kez ele alınması, çalışmanın özgünlüğünü ortaya koymaktadır. Günümüzde, daha önce hiç olmadığı kadar büyük önem ve değer taşıyan çevrimiçi öğrenme sürecinin ve duygusal zekâ ve stresin buna etkilerinin incelenmesi ile bundan sonraki periyotlarda politika belirleyici ve uygulayıcılara yol gösterici ve aydınlatıcı bulguların kazandırılması, çalışmanın bir diğer değerini oluşturmaktadır.
Yazar isimleri: ['Filiz DEMİR', 'Murat AK', 'Serkan ADA']
Yayın Yılı: 29 Eylül 2022
Dergi ismi: Mehmet Akif Ersoy Üniversitesi Uygulamalı Bilimler Dergisi
Yayın sayfa url: https://dergipark.org.tr/tr/pub/makuubd/issue/72757/1110946
Yayın pdf linki: https://dergipark.org.tr/tr/download/article-file/2405096
