Makale Başlığı: Önlisans Öğrencilerinin Girişimcilik Eğilimlerinin Belirlenmesine Yönelik Bir Araştırma
Özet: Ülke ekonomilerinin olmazsa olmaz yapı taşlarından olan girişimcilerin önemi her geçen gün artmaktadır. Bu doğrultuda üniversiteler vermiş oldukları eğitim ile sürece değerli katkılar sunmaktadır. Üniversite öğrencileri potansiyel birer girişimci adayı olarak değerlendirilebilir. Bu çalışma, üniversitelerin önlisans programlarında öğrenim görmekte olan öğrencilerin girişimcilik eğilimlerini belirlemek amacıyla yapılmıştır. Araştırmanın örneklem grubunu Adıyaman Üniversitesi, Sosyal Bilimler Meslek Yüksekokulu’ nda öğrenim gören öğrenciler oluşturmaktadır. Nicel araştırma yönteminin kullanıldığı bu çalışmada, açıklayıcı araştırma tekniğinden yararlanılmıştır. Veri toplamak üzere anket yöntemi kullanılmıştır. Çalışmada kullanılan anket formu iki bölümden oluşmaktadır. Birinci bölümde ankete katılan öğrencilerin demografik özelliklerini belirlemeye yönelik 8 soru yer almaktadır. İkinci bölümde ise katılımcıların girişimcilik eğilimini ortaya çıkarmak amacıyla Yılmaz ve Sünbül’ün (2009) üniversite öğrencilerine yönelik geliştirmiş olduğu “Üniversite Öğrencilerine Yönelik Girişimcilik” ölçeğinden faydalanılmıştır. Verilerin analizi için SPSS 22.00 istatistik analiz programı kullanılmıştır. Elde edilen verilere keşfedici faktör analizi, güvenilirlik analizi, frekans analizi, bağımsız örneklem t testi ve tek yönlü varyans analizleri uygulanmıştır. Araştırmanın sonuçlarına bakıldığında,  demografik değişkenler açısından girişimcilik eğilimi alt boyutlarının  (özgüven, kontrol odağı, fırsatları kullanma, yenilikçilik, risk alma, başarma arzusu), katılımcıların girişimcilik eğilimi üzerine anlamlı bir farklılık ortaya çıkarmadığı görülmüştür.
Yazar isimleri: ['Erkan PERKTAŞ']
Yayın Yılı: 25 Eylül 2022
Dergi ismi: International Journal of Management and Administration
Yayın sayfa url: https://dergipark.org.tr/tr/pub/ijma/issue/70369/1132168
Yayın pdf linki: https://dergipark.org.tr/tr/download/article-file/2492403
