Makale Başlığı: Dişi Sıçanlarda Prenatal Stresin DNA Metiltransferazların ve Histon Deasetilazların Kortikal ve Hipokampal Gen Ekspresyon Profilleri Üzerindeki Etkileri
Özet: ÖzBu çalışmanın amacı, prenatal stresin (PS) dişi sıçanların serebral korteks ve hipokampüsünde DNA metiltransferazlar (DNMT) ve histon deasetilazların (HDAC) mRNA düzeylerine etkilerini araştırmaktır. PS sıçanlarda deksametazonla (Dex)  indüklendi. Gebeliğin 14. gününden 21. gününe, gebe sıçanlara Dex (100 ug/kg/gün) veya salin enjekte edildi. Doğumdan sonra 3 aylıkken dişi sıçanlar (n=5) dekapite edildi. Dex'in epigenetik mekanizmalar üzerindeki etkileri gerçek zamanlı PCR ile DNMT1, DNMT3a, DNMT3b, HDAC1 ve HDAC2 mRNA düzeyleri aracılığıyla araştırıldı. İstatistiksel analizler tek yönlü varyans analiziyle yapıldı. Prenatal Dex maruziyeti, korteks ve hipokampüste DNMT3a, HDAC1 ve HDAC2 mRNA düzeylerinde anlamlı artışlara neden oldu. Ayrıca Dex grubunda DNMT3b mRNA düzeylerinin hipokampüste anlamlı bir şekilde artarken kortekste azaldığı bulundu. DNMT1 mRNA düzeylerinde anlamlı bir farklılık saptanmadı. PS'in dişi sıçanların korteks ve hipokampüsünde; DNMT3a, DNMT3b, HDAC1 ve HDAC2 genlerinin ekspresyon profillerindeki değişiklikler yoluyla epigenetik mekanizmaların düzensizliğini tetikleyebileceği sonucuna varılmıştır.
Yazar isimleri: ['Ezgi TURUNÇ', 'Yiğit UYANIKGİL', 'Ayfer YALÇIN', 'Tijen KAYA-TEMİZ']
Yayın Yılı: 31 Ağustos 2022
Dergi ismi: Erzincan Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/erzifbed/issue/72358/1126806
Yayın pdf linki: https://dergipark.org.tr/tr/download/article-file/2469932
