Makale Başlığı: Klaros Artemis Sektöründen Siyah Firnisli Attika Seramikleri
Özet: Bu çalışmada Klaros Apollon Kutsal Alanı’nda, tanrıça Artemis’e adanmış tapınak ve sunak alanlarında 2001–2006 yılları arasında ele geçmiş siyah  firnisli Attika seramikleri incelenmektedir. Antik dönemin üç büyük kehanet merkezinden biri olan Klaros’ta Apollon dışında Artemis ve Leto da tapım görmekteydi. Arkeolojik veriler, tanrıçanın MÖ sekizinci/yedinci yüzyıldan kutsal alanın terk edildiği MS dördüncü yüzyıla kadar kesintisiz tapım gördüğünü göstermektedir. Çalışma konusunu oluşturan siyah firnisli Attika seramiklerinin antik dünyada yaygın olarak üretildiği ve kullanım gördüğü MÖ beşinci ve dördüncü yüzyıllarda Klaros’ta da baskın seramik türünü oluşturduğu anlaşılmaktadır. Kutsal alanlarda ele geçen seramikler, kültün karakteri ve gelişimiyle birlikte kutsal alanın bağlı olduğu kentin kültürel, ekonomik ve sosyal yapısını ve ticari ilişkilerini ortaya koyması açısından önem taşımaktadır.
Yazar isimleri: ['Gülşah GÜNATA']
Yayın Yılı: 30 Aralık 2021
Dergi ismi: TARE: Türk Arkeoloji ve Kültürel Miras Enstitüsü Dergisi
Yayın sayfa url: https://dergipark.org.tr/tr/pub/tare/issue/68891/1087829
Yayın pdf linki: https://dergipark.org.tr/tr/download/article-file/2309656
