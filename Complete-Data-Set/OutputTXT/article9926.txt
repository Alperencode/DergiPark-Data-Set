Makale Başlığı: Ortaokullarda Öğrenim Gören Kız Öğrencilerin Beden Eğitimi Ve Spor Dersine Karşı Tutumları (Erzurum İli Örneği)
Özet: Amaç: Bu araştırma Erzurum ili Yakutiye ilçesinde ortaokulda öğrenim gören kız öğrencilerin beden eğitimi ve spor dersine ilişkin tutumlarını saptamak amacı ile yapılmıştır. Yöntem: Araştırmaya Erzurum Merkez Yakutiye İlçesinde bulunan ortaokullarda 5-6-7 ve 8. sınıflarda öğrenim gören toplam 413 kız öğrenci katılmıştır. Araştırmada Demirhan ve Altay (2001) tarafından geliştirilen, 12’si olumlu 12’si olumsuz olmak üzere toplam 24 maddeden oluşan Beden Eğitimi ve Spor Tutum Ölçeği kullanılmıştır. Ayrıca örneklem grubuna 8 maddelik kişisel bilgi formu uygulanmıştır. Elde edilen veriler; SPSS 24.00 paket programı kullanılarak ortaya çıkarılmıştır. Verilerin analizinde bağımsız örneklem T testi, Levene F Testi sonucuna göre (F= 29,170, p< 0,05) Tek Yönlü Varyans Analizi (Anova) yerine ilişkisiz ölçümler için Kruskal Wallis H Testi yapılmış olup,  Kruskal Wallis-H testi sonrası belirlenen anlamlı farklılığın hangi  gruplardan kaynaklandığını belirlemek üzere Mann Whitney U Testi yapılmıştır ve bu sonuçlar dikkate alınmıştır. Sonuç: Araştırma sonucunda öğrencilerin beden eğitimi ve spor dersine yönelik olumlu tutum sergiledikleri gözlemlenmiştir. Öğrencilerin beden eğitimi ve spor dersine yönelik tutumlarının; yaş, sınıf düzeyi, okul başarı puanı, spor salonu, anne öğrenim durumu, baba öğrenim durumu, ailede aktif spor yapan birinin olup olmadığı, aile gelir düzeyi değişkenleri açısından anlamlı farklılıklar gösterdiği saptanmıştır (p<0.05).
Yazar isimleri: ['Mehmet Şirin GÜLER']
Yayın Yılı: 31 Temmuz 2022
Dergi ismi: Kafkas Üniversitesi Spor Bilimleri Dergisi
Yayın sayfa url: https://dergipark.org.tr/tr/pub/kafkassbd/issue/71539/1125409
Yayın pdf linki: https://dergipark.org.tr/tr/download/article-file/2464026
