Makale Başlığı: TÜRK ULUSUNUN İNŞASI ORTAK TARİH SÖYLEMİ
Özet: Oral, kaleme almış olduğu “Türk Ulusunun İnşası Ortak Tarih Söylemi” adlı eserde, Türkiye’de, imparatorluğun yıkılışı ve cumhuriyetin kuruluş sürecinde ulus temelli yeni devletin inşa sürecinde ortak bir söylem olarak Türk Tarih Tezi ve bu tezle doğrudan veya dolaylı yönden ilişkili konuları mütekâmil bir bakış açısıyla derinlemesine analiz, tahlil ve tenkit etmiştir. Yazar, eserin temel tartışma konusunun okuyucu tarafından çok daha iyi kavranabilmesi amacıyla Türk Tarih Tezi’nden önceki dönemlerde gelişen tarihçilik anlayışını eserinin giriş bölümünde doyurucu bir metinle değerlendirmiştir. “Osmanlı Döneminde Romantik Tezler” başlıklı söz konusu giriş bölümünde özellikle 19. Yüzyılda Osmanlı Devlet’inde ve Batı dünyasında Türk tarihi ve tarih anlayışı üzerine çalışan ve eserler veren düşünce adamlarının fikirlerinden hareketle, Türkiye’de tarih anlayışının cumhuriyet dönemine kadar hangi süreçlerden geçtiğini anlatmıştır. Yazar, Osmanlı döneminden itibaren tarihçilik araştırmaları ve uluslaşma düşüncesinin birbirini güdüleyerek gelişim kaydettiğini, bunun da tarih anlayışında köklü değişimleri beraberinde getirdiğini belirtmiştir. Diğer bir ifadeyle Oral, Türk tarih tezini sadece 1930’lu yıllarla sınırlamamış, bir önceki yüzyıldan devralınan mirası da göz ardı etmemiştir.
Yazar isimleri: ['Yenal ÜNAL']
Yayın Yılı: 26 Haziran 2022
Dergi ismi: Çeşm-i Cihan: Tarih Kültür ve Sanat Araştırmaları Dergisi E-Dergisi
Yayın sayfa url: https://dergipark.org.tr/tr/pub/cesmicihan/issue/70554/1075310
Yayın pdf linki: https://dergipark.org.tr/tr/download/article-file/2260544
