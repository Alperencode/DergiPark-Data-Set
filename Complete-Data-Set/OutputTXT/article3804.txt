Makale Başlığı: COVID-19 SÜRECİNDE ÖRGÜTSEL ADALETİN ÖRGÜTSEL ÖZDEŞLEŞME ÜZERİNE ETKİSİ: LİDER-ÜYE ETKİLEŞİMİNİN ARACILIK ROLÜ
Özet: Örgütlerin stratejik amaç ve hedeflerine ulaşarak varlıklarını devam ettirebilmeleri için çalışanların örgüt içinde adaletin varlığına ilişkin algılarının güçlendirilmesi gerekmektedir. Yüksek düzeydeki örgütsel adalet algısı ile çalışanların örgütleri ile kurdukları duygusal ve bilişsel bağ onların örgütle bütünleşmelerine katkı sağlayacaktır. Çalışanın her durum ve koşulda örgütü ile bütünleşmesi ve örgütün amaçlarına ulaşmasına katkı sağlamak için çabalaması ise lider-üye etkileşiminin kalitesi ile şekillenmektedir. Bu bağlamda bu araştırmanın amacı küresel Covid-19 sürecinde Türk bankacılık sektöründe görev yapan banka çalışanlarının algıladıkları pozitif örgütsel adaletin (prosedür, dağıtım, etkileşim) örgütsel özdeşleşme düzeyleri üzerine etkisinde lider-üye etkileşiminin nasıl bir rol üstlendiğini belirlemektir. Araştırmada kullanılan veriler Türkiye bankacılık sektöründe çalışan 324 katılımcıdan toplanmıştır. Araştırmada hiyerarşik regresyon analizi kullanılarak hipotezler test edilmiştir. Bu süreçte, örgütlerin amaç ve hedeflerine ulaşmasında önemli rol oynayan örgütsel adalet (dağıtım, prosedür ve etkileşim), örgütsel özdeşleşme ve LÜE arasındaki ilişkilerin bankacılık sektörü özelinde tartışılmaktadır.
Yazar isimleri: ['Ferda ÜSTÜN']
Yayın Yılı: 29 Ekim 2022
Dergi ismi: Çukurova Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/cusosbil/issue/73207/1062117
Yayın pdf linki: https://dergipark.org.tr/tr/download/article-file/2209056
