Makale Başlığı: Günlük Yaşam Aktiviteleri Modeline Göre Yeni Tip Koronavirüs (Sars-Cov-2) ile Enfekte  Kritik Hastanın Hemşirelik Bakımı
Özet: 2019 yılında, koronavirüs hastalığı (COVID-19) yeni keşfedilen bir koronavirüsün neden olduğu bulaşıcı bir hastalık olarak görülmüştür. İlk defa, koronavirüsü ile enfekte birkaç hasta vaka, Çin'in Wuhan eyaletinde görülmüş ve diğer ülkelere de yayılmıştır.  Aralık 2019’da, Çin’in Wuhan eyaletinde ortaya çıkan ve tüm dünyaya yayılan yeni tip korona virüs, Dünya Sağlık Örgütü (DSÖ) tarafından resmi olarak şiddetli akut solunum sıkıntısı sendromu Koronavirüs (SARS-COV-2) şeklinde adlandırılmış ve bu hastalığın adı “Covid-19” olarak belirlenmiştir. Covid-19 virüsü ile enfekte olan hastalarda tedavi edilebilen hafif ile orta şiddette solunum yolu hastalığı gelişebilmektedir.  Covid-19 hastaları, şiddetli akut solunum sıkıntısı sendromu, solunum desteği ihtiyacı yaşayabilmekte ve bunun paralelinde gelişebilecek ciddi organ disfonksiyonlarına bağlı olarak da yoğun bakım desteğine ihtiyaç duyabilmektedir.Bu kapsamda yoğun bakım ünitesinde çalışan sağlık personeli, bulaş riski yüksek olan koronavirüs hastalarına, infeksiyon kontrol önlemleri ile tedavi ve bakım sağlamaktadır. Yoğun bakım ekibinin en önemli üyesi olan yoğun bakım hemşireleri en ön safta ve sıfır noktasında çalışmakta olup, tedavi ve bakım sürecinde olumsuz etkilenen hastalara psikolojik ve fiziksel destek sağlamakta, bireyselleştirilmiş hemşirelik bakımını sunmaktadır. Temel rolü hemşirelik bakımı olan hemşireler, Covid-19 tanılı hastaların gereksinimlerini saptayıp, elde edilen sonuçlar doğrultusunda kaliteli bakıma yönelik geliştirici müdahalelerde bulunmaktadır. Bu doğrultuda hemşirelere önemli sorumluluklar düşmektedir. Bu olgu sunumunda; pandemi sürecinde yoğun bakım ünitesinde takip edilen Covid-19 tanılı hastanın tedavi ve hemşirelik bakım süreçlerine ilişkin güncel müdahale ve yaklaşımlara yer verilmiştir.  Covid-19 tanılı hastanın, hava yolu açıklığının sürdürülmesi ve prone pozisyonu verilen hastalarda sekresyonların temizlenmesi için sık aralarla yapılan aspirasyon işlemlerinin akciğerdeki iyileşmeye olan katkısını ortaya koymaktadır.
Yazar isimleri: ['Ecem ÖZDEMİR', 'Öznur KAVAKLI']
Yayın Yılı: 14 Ağustos 2022
Dergi ismi: Yoğun Bakım Hemşireliği Dergisi
Yayın sayfa url: https://dergipark.org.tr/tr/pub/ybhd/issue/72167/1125486
Yayın pdf linki: https://dergipark.org.tr/tr/download/article-file/2464343
