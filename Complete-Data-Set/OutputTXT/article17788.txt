Makale Başlığı: Sismik Taban İzolatörlü Yapıların Yakın ve Uzak Fay Depremleri Altındaki Davranışlarının Dalgacık Dönüşümü ile İncelenmesi
Özet: Çalışmada sismik taban izolatörlü bir yapının yakın ve uzak fay depremleri etkisindeki sismik davranışları sürekli dalgacık dönüşümü yöntemi ile incelenmiştir. Toplanmış kütle-rijitlik modeli kullanılarak idealize edilmiş bina türü bir yapının, taban seviyesine kauçuk izolatör yerleştirilerek yakın ve uzak fay depremleri etkisi altında sismik tepkileri elde edilmiştir. Yakın ve uzak fay depremlerinin en önemli özelliği frekans içeriklerindeki farklılıktır. Zaman tanım alanında elde edilen yer değiştirme tepkilerine daha detaylı bir bakış açısı geliştirmek amacıyla bu tepkiler Morlet dalgacığı kullanılarak sürekli dalgacık dönüşümü ile ölçek (1/frekans)-zaman düzleminde sunulmuştur. Yer değiştirme-zaman grafiklerinden elde edilemeyen bilgiler dalgacık dönüşümlerinden elde edilmiş ve sismik tepkilerin frekans içeriklerindeki farklılıklar net olarak gözlenmiştir. Yakın-fay depremleri altında, yüksek frekans içeriklerinin daha geniş bir zaman dilimine yayıldığı tespit edilmiştir. Buna ek olarak dalgacık uyumu yöntemi ile yakın ve uzak fay depremleri etkisi altında elde edilmiş yer değiştirme tepkilerinin korelasyonu ölçülmüş ve yakın ve uzak-fay depremleri altında davranışların korelasyonlarının düşük olduğu sonucuna varılmıştır.
Yazar isimleri: ['Elif Çağda KANDEMİR']
Yayın Yılı: 30 Ağustos 2022
Dergi ismi: Yüzüncü Yıl Üniversitesi Fen Bilimleri Enstitüsü Dergisi
Yayın sayfa url: https://dergipark.org.tr/tr/pub/yyufbed/issue/71465/1072327
Yayın pdf linki: https://dergipark.org.tr/tr/download/article-file/2248915
