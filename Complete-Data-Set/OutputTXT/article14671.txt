Makale Başlığı: Kırmızı Kıvırcık Yaprak Salatanın Farklı LED Işık Kaynaklarındaki Gelişim Parametrelerinin İncelenmesi
Özet: Bu çalışmada farklı dalga boylu ışık kaynaklarının kırmızı kıvırcık yaprak salata (Lactuva sativa var. Crispa) bitkisinde büyümeye olan etkileri incelenmiş ve elde edilen sonuçlar tartışılmıştır. Çalışma, 6 adet bölme (A, B, C, D, E ve F) içindeki dörder saksıda üçer adet ekili olan tohum olmak üzere toplam 12 tekerrür ile sürdürülmüştür. Işık kaynakları 16 saat gündüz, 8 saat gece olacak şekilde ayarlanmış ve ortam sıcaklığı 24°C’de sabit tutulmuştur. Araştırmada tek renk LED ışık kaynakları; soğuk beyaz (A), sıcak beyaz (C), kırmızı (B) ile karışım LED ışık kaynakları; [%33.3 kırmızı + %16.7 uzak kırmızı + %16.7 Yeşil + %16.7 mavi + %16.6 UVA] (E) ve [%50 kırmızı + %50 mavi] (F) olmak üzere 5 farklı LED ve soğuk beyaz floresan lamba (D) kullanılmıştır. Deneme sonuçlarına göre, yaprak boyu en uzun bitki, “B”, en geniş yapraklı bitkiler, “D”, yaprak sayısı en çok olan bitkiler ise “C, D, F” bölmelerindeki denemelerde elde edilmiştir. Renk kriterlerinin belirlenmesinde kullanılan Lab skalasına göre istatistiki açıdan a ve b değerleri önemsiz çıkarken L değeri en yüksek olan bölmeler “B, D, E” bölmelerinde yetişen marullardır. Yaprak boğum arası mesafe, yaprak sayısı, rengi ve görselliği açısından ticari olarak satışa sunulan aynı tür marula en yakın parametreleri veren “F” ışık bölmesinde yetişen marullar olmuştur.
Yazar isimleri: ['Ahmet ŞAHİN', 'İsmail BOYAR', 'Mehmet TORUN', 'Nuri ÇAĞLAYAN', 'Can ERTEKİN']
Yayın Yılı: 25 Nisan 2022
Dergi ismi: Tarım Makinaları Bilimi Dergisi
Yayın sayfa url: https://dergipark.org.tr/tr/pub/tarmak/issue/69558/997852
Yayın pdf linki: https://dergipark.org.tr/tr/download/article-file/1984000
