Makale Başlığı: Olgunlaşma Döneminin Rheum ribes L.’nin Potansiyel Besleme Değerine Etkisi
Özet: Bu çalışmanın amacı Rheum ribes L. ‘nin farklı olgunlaşma dönemlerinin kimyasal bileşiminine, kondanse tanen (KT) içeriğine, gaz ve metan üretimine, metabolik enerji (ME) ve organik madde sindirim derecesine (OMSD) etkisinin belirlenmesidir. Olgunlaşma dönemi kimyasal bileşimi, KT içeriğini, gaz ve metan üretimini, ME ve OMSD önemli derecede etkilemiştir (P<0.05). Rheum ribes L.’nin kuru madde (KM), ham kül (HK), ham protein (HP), ham yağ (HY), KT, asit çözücülerde çözünmeyen lifli bileşikler (ADF), nötr çözücülerde çözünmeyen lifli bileşikleri (NDF) sırasıyla 92.73-98.64%, 6.11-14.15%, 8.81-19.12%, 1.94-3.04%, 10.47-14.72%, 36.99-53.98% and 24.88-37.63% aralıklarında belirlenmiştir. Rheum ribes L.’nin 24 saatlik gaz üretimi, metan üretimi 29.73-40.60 ml ve 2.63-5.50 ml aralığında belirlenmiştir. ME ve OMSD 6.97-9.87 MJ kg-1 KM ve 45.68-60.02% aralığında belirlenmiştir. Özet olarak olgunlaşma dönemi Rheum ribes L.’nin besleme değerini önemli ölçide etkilemiştir. Rheum ribes L. ‘nin özellikle HP, ME, OMSD olgunlaşma dönemi ilerledikçe azalmıştır. Rheum ribes L.’nin gaz üretimi, ME ve OMSD, ADF ve NDF içeriği ile önemli ve negatif korelasyon göstermiş, ham protein içeriği ile pozitif korelasyon sergilemiştir. Ek olarak Rheum ribes L.’nin ruminant hayvanların performansı ve besleme değerinin belirlenebilmesi için in vivo çalışmalara da ihtiyaç duyulmaktadır.
Yazar isimleri: ['Özer KURT']
Yayın Yılı: 22 Ağustos 2022
Dergi ismi: Uluslararası Tarım ve Yaban Hayatı Bilimleri Dergisi
Yayın sayfa url: https://dergipark.org.tr/tr/pub/ijaws/issue/72191/1118046
Yayın pdf linki: https://dergipark.org.tr/tr/download/article-file/2433943
