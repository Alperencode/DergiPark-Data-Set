Makale Başlığı: Başköy Köyü’nde Yer Alan Çok İşlevli Bir Yapı
Özet: Erzincan İli’nin Çayırlı İlçesi’ne bağlı Başköy Köyü Demir Çağı’ndan itibaren yerleşim yeri olma özelliğini hiç kaybetmemiştir. Özellikle Orta Çağ ve Osmanlı İmparatorluğu döneminde ulaşım ve haberleşme yolları üzerinde kalan bu köy doğal olarak farklı uygarlıkların izlerini taşıyan zengin bir kültürel birikime sahiptir. Günümüze ulaşan kale kalıntısı, bezemeli mezar taşları ve sivil mimari örnekleri bunun en güzel örnekleridir. Söz konusu eserler içerisinde tek oluşu, plan şeması ve örtü sistemi ile bir yapı dikkat çekmektedir. “Gotto’nun Evi” ve “Dursun Koçgilin Odası” olarak adlandırılan bu yapıda taş (moloz-kesme), toprak ve ahşap malzeme bir arada kullanılmıştır. Dışarıdan bakıldığında diğer hanelerin arasında kalan ve hemen fark edilmeyen yapı, 1889-90 yıllarında bir Ermeni usta tarafından inşa edilmiştir. Tüteklikli örtü sisteminin kullanıldığı bu yapı iki oda ve bir mutfaktan oluşmaktadır. Köyün geleneksel bitişik nizam konut anlayışından dolayı dış cephesi görülmeyen yapı süsleme bakımından zengin olup, yapıda bütün süsleme ahşap taşıyıcı sistemde yer almaktadır. Mimari özellikleri ile köydeki diğer hanelerden ayrılan yapının dikkat çeken diğer bir özelliği ise çok işlevli olmasıdır. Bu çalışmada Başköy Köyü’nde yer alan çok işlevli bu yapı detaylı bir biçimde tanıtılacaktır. Daha sonra başta yakın çevre ile bölgeler başta olmak üzere benzer yapılarla karşılaştırılması yapılacaktır.
Yazar isimleri: ['Mürüvet HARMAN']
Yayın Yılı: 30 Haziran 2022
Dergi ismi: Kültürel Miras Araştırmaları
Yayın sayfa url: https://dergipark.org.tr/tr/pub/kulmira/issue/70206/1064427
Yayın pdf linki: https://dergipark.org.tr/tr/download/article-file/2218262
