Makale Başlığı: Yeni Kazılar ve Araştırmalar Işığında Anemurium’dan Bir Mezar Örneği: A I 6 Nolu Mezar
Özet: Dağlık Cilicia Bölgesi’nin önemli liman kentlerinden birisi olan Anemurium, günümüze büyük oranda sağlam ulaşan nekropolü ile ön plana çıkmaktadır. Nekropoldeki zengin mezar repertuvarı içerisinde özellikle tonozlu mezarlar sayıca en büyük grubu oluşturmaktadır. Rosenbaum tarafından Tonozlu Mezar olarak adlandırılan ve iki katlı bir düzenlemeye sahip olan A I 6 Nolu Mezarda son yıllarda gerçekleştirilen kazı ve araştırmalarda ikinci katının tromp geçişli kubbeli bir üst örtüye sahip olduğu tespit edilmiştir. Yeni kazılarda ortaya çıkan bu ve diğer veriler ışığında mezar yeniden değerlendirilmiş ve “Mezar Ev” olarak adlandırılmıştır. Yerel kırma moloz taş ve kireç harç kullanılarak inşa edilen mezar, kuzey-güney doğrultusunda, 5.90 x 13.30 m. ölçülerinde ve 5.30 m. yüksekliğindedir. İlk katında üç, ikinci katında ise iki mekan bulunmaktadır. Yapının mimari özellikleri göz önüne alındığında MS 3. yüzyılın ikinci yarısı ve MS 4. yüzyılın ilk yarısı olmak üzere iki evreli inşa aşaması geçirdiği anlaşılmıştır. Ne yazık ki ikinci inşa evresine ait mezarın kuzey kısmının büyük bölümü tahrip olmuştur.
Yazar isimleri: ['Mehmet TEKOCAK']
Yayın Yılı: 25 Mayıs 2022
Dergi ismi: Seleucia
Yayın sayfa url: https://dergipark.org.tr/tr/pub/seleucia/issue/70519/1135711
Yayın pdf linki: https://dergipark.org.tr/tr/download/article-file/2506855
