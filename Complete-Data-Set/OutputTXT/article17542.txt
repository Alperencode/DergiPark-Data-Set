Makale Başlığı: İzmir Milli Kütüphanede Yer Alan Tezyinat Açısından Özellikli Bazı Yazma Eserler
Özet: Cumhuriyet dönemi yapılarından olan İzmir Milli Kütüphane bünyesinde barındırdığı kitaplar ve yazma eserler açısından özellikli kütüphanelerimizden biridir. 20. yüzyılın başlarında kurulan kütüphane, İzmir'de yer alan pek çok vakıf kütüphanelerinin ve bağış yolu ile elde edilen kitapların bir araya getirilmesi sonucu oluşturulmuştur. Kütüphanede dört bine yakın yazma eser bulunmaktadır. Bu eserler Milli Kütüphanenin ana binasında yer almayıp, İzmir Kent Arşivi ve Müzesi’nde bulunan kütüphane bölümünde saklanmaktadır. Kütüphanede tarih, edebiyat, din, felsefe, tasavvuf gibi pek çok çeşitli konularda yazma eserler bulunmaktadır. Bu eserler konuları bakımından önemli oldukları gibi kitap sanatları açısından da önem taşır. Yapılan araştırmada hat, tezhip ve cilt sanatı açısından özellikli pek çok yazma eser tespit edilmiştir. Genelde 17. ve 18. yüzyıla ait olan bu eserlerde cilt ve tezhip sanatı açısından klasik dönem (16. yy) üslupları da yer almaktadır. Çalışmada tezyinat açısından özellikli olan yazma eserler tespit edilmiş ve belgelenmiştir. Böylece farklı dönemlere ait yedi eser ve farklı tezyinat üslupları olan bazı eserler ele alınmış, değerlendirmeleri yapılmıştır.
Yazar isimleri: ['Gül GÜNEY']
Yayın Yılı: 30 Eylül 2022
Dergi ismi: Yedi
Yayın sayfa url: https://dergipark.org.tr/tr/pub/yedi/issue/71473/1142950
Yayın pdf linki: https://dergipark.org.tr/tr/download/article-file/2535035
