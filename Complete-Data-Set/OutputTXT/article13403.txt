Makale Başlığı: PATOLOJİ LABORATUVARINDA MAKROSKOPİ TEKNİKERİNİN ROLÜ
Özet: Giriş-Amaç: Makroskopi ünitesinin planı, güvenlik kuralları, fiziki koşulları ve görev yapan sağlık personelinin yetki ve sorumluluk alanları hakkında farklı anlayış ve yaklaşımlar mevcuttur. Entelektüel birikime sahip olan Patoloji laboratuvar yönetimi ve ekosistemi, çoğu zaman öznel sayılabilecek bu yaklaşımlar üzerinden yöntem geliştirmeye çalıştığı görülmektedir. Çalışmanın amacı makroskopi ünitesi faaliyetini farklı boyutlarıyla ele alarak, hasta merkezlilik ve verimlilik ölçeklerinde bir çerçeve oluşturmak, kılavuzlara ve bu alanda az sayılabilecek literatüre katkı sağlamaktır. Gereç-Yöntem: Çalışmanın hareket noktası “Makroskopi ünitesinde çalışan patoloji uzmanı dışındaki sağlık personelinin görev ve sorumluluk alanı ne olmalıdır?” ve “Makroskopi ünitesinin planlama ve yönetiminde rolü nedir?” soruları oldu. Sorulara, ülkemiz ve yabancı sağlık kuruluşlarının dokümanları, yönetmelik, standart belgeleri, akreditasyon kriterleri ve sınırlı sayıdaki literatür taranarak cevap arandı. Yazılı kaynaklara saha gözlemleri de eklenerek bulanan cevaplar üç boyutta sistematik bir yaklaşımla ele alındı. Sonuç: Patoloji uzmanı dışındaki sağlık personelinin makroskopi ünitesinde görev ve sorumluluk alanlarının üç boyutu olduğu değerlendirildi. Bunlar; makroskopi odasının yönetim boyutuna katkısı, hasta güvenliği (numune güvenliği) boyutuna katkısı, makroskopik inceleme ve örnekleme süreci boyutunda verdiği katkı olarak değerlendirildi. İlk iki boyutta iyileştirmeler ve standardizasyon belli bir düzeye ulaşmış olsa da özellikle üçüncü boyutta henüz literatür, doküman ve uygulamada bir standardın, ortak yaklaşım olmadığı söylenebilir. Bu bağlamda etkin, verimli ve hasta odaklı bir ünite için makalede ileri sürülen argümanların tartışılmasını, süreçlerin standardizasyonuna ve dokümante edilmesine katkı vermesini umuyoruz.
Yazar isimleri: ['Mustafa HÜZ', 'Kutsal YÖRÜKOĞLU', 'Nusret AKPOLAT']
Yayın Yılı: 1 Aralık 2022
Dergi ismi: Sağlık Akademisyenleri Dergisi
Yayın sayfa url: https://dergipark.org.tr/tr/pub/sagakaderg/issue/73641/1106966
Yayın pdf linki: https://dergipark.org.tr/tr/download/article-file/2388465
