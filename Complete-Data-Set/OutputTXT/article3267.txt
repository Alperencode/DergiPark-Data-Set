Makale Başlığı: Covid-19 Korkusu ve Sporda Yabancılaşma: Hokey Sporcuları Üzerine Bir Araştırma
Özet: Tüm dünyayı aynı zaman diliminde etkileyen Covid-19 salgını, spor katılımcılarının algı ve davranış kalıplarını da derinden etkilemiştir. İnsanlar salgınla birlikte büyük bir endişe ve korkuya kapılmışlardır. Bu durum insanların birbirlerine ve çevrelerine yabancılaşmalarına neden olmuştur. Bu araştırmada Covid-19 korkusu ile sporda yabancılaşma ilişkisinin araştırılması amaçlanmıştır. Araştırmanın evrenini Türkiye Hokey Federasyonun yıllık faaliyet programında bulunan U15 Kadınlar-Erkekler Demokrasi ve Milli Birlik Türkiye Hokey Şampiyonasına katılan hokey sporcuları oluşturmaktadır. Örneklem grubu ise bu sporcular içerisinden araştırmaya tamamen gönüllülük esasına göre katılmayı kabul eden 68 kadın, 97 erkek olmak üzere toplamda 165 hokey sporcusu oluşturmaktadır. Hokey sporcularının Covid-19 korkusu ve sporda yabancılaşma düzeylerini belirlemek amacıyla betimleyici istatistik yapılmıştır. Verilerin homojenliği kontrol edilmiş, ikili karşılaştırmalarda t testi, çoklu karşılaştırmalarda One-Way Anova, farklılığın kaynağının belirlenmesinde ise Tukey testleri kullanılmıştır. İlişkisel model kapsamında ise korelasyon yöntemine başvurulmuştur. Araştırma sonucunda ulaşılan bulguları ifade edecek olursak; Covid-19 korkusu ile sporda yabancılaşmada yaş ve sporculuk tecrübesi değişkenlerine göre anlamlı farklılıklar bulunmadığı, hokeycilerin cinsiyet değişkeninde Covid-19 korkusu seviyelerinde anlamlı değişimler bulunduğu, sporcuların her iki ölçekte orta seviye yakın ortalama bir puana sahip oldukları bulgulanmıştır. Sonuç olarak; bu araştırma özelinde Covid-19 korkusu ile sporda yabancılaşma arasında herhangi bir ilgileşim bulunmadığı tespit edilmiştir.
Yazar isimleri: ['Arif ÖZSARI', 'Mehmet Çağrı ÇETIN']
Yayın Yılı: 30 Haziran 2022
Dergi ismi: CBÜ Beden Eğitimi ve Spor Bilimleri Dergisi
Yayın sayfa url: https://dergipark.org.tr/tr/pub/cbubesbd/issue/70079/1092032
Yayın pdf linki: https://dergipark.org.tr/tr/download/article-file/2327067
