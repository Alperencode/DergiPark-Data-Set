Makale Başlığı: Üzüm çekirdeği tozu ve ununun lipofilik vitamin ve fitosterol içeriklerinin belirlenmesi
Özet: Bu çalışmada üzüm çekirdeği tozu ve ununun lipofilik (ADEK) vitaminler, fitosteroller ayrıca besin madde kompozisyonlarının belirlenmesi amaçlanmıştır. Üzüm çekirdeği ve unu (yağı alınmış ve peletlenmiş) öğütüldükten ve toz haline getirildikten sonra analiz edilmiştir. Analiz sonuçlarına göre üzüm çekirdeği tozu ve ununda kuru madde, ham protein, ham yağ, ham selüloz ve ham kül değerleri sırasıyla % 91.48 ve 91.39; 19.11 ve 18.83; 6.80 ve 6.45; 4.43 ve 4.34; 6.71 ve 6.45 olarak belirlenmiştir. Üzüm çekirdeği tozu ve ununun vitamin içeriklerinde sırasıyla D3 vitamini 7.89 ve 7.63 μg/g, α-Tokoferol ise 28.26 ve 11.03 olarak tespit edilmiştir. Ergosterol, stigmasterol ve β-sitosterol gibi fitosterol içerikleri sırayla 2.76 ve 36.03; 2757.76 ve 214.03; 2951.33 ve 1631.10 μg/g olarak belirlenmiştir. Analiz sonuçlarına göre üzüm çekirdeğinin besin madde bileşimleri, lipofilik vitamin (ADEK) ve fitosterol değerlerinin aynı ürünün (çekirdek) farklı kullanımlarına bağlı olarak değişiklik gösterebileceği kanısına varılmıştır.
Yazar isimleri: ['Aslıhan SUR ARSLAN', 'Muhittin ZENGİN', 'Zehra GÖKÇE']
Yayın Yılı: 18 Ekim 2022
Dergi ismi: Türk Tarım ve Doğa Bilimleri Dergisi
Yayın sayfa url: https://dergipark.org.tr/tr/pub/turkjans/issue/73036/1104959
Yayın pdf linki: https://dergipark.org.tr/tr/download/article-file/2380100
