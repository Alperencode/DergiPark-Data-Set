Makale Başlığı: Türkiye’de Elektrik Kazalarında Kök Neden Analizi
Özet: İş kazası ve meslek hastalıkları sonucunda meydana gelen zararlar işyeri ekosistemi içerisindeki tüm unsurların olumsuz yönde etkilenmesine neden olmaktadır. İş kazası ve meslek hastalığı neticesinde meydana gelen zararlar etkisinin büyüklüğü ve türüne göre bireyi, bireyin ailesini, işyeri ortamında bulunan diğer insanları, işyerini, toplumu, ülkeyi etkilemekte ve ülkenin sosyal ve ekonomik yönden refahını bozmaktadır. Bu nedenle iş kazası ve meslek hastalıklarının sayısının azaltılması için çalışmaların yapılması gerekmektedir. Bu çalışmada ulusal ve uluslararası bilimsel yayın ve raporlar incelenmiştir. Elektrik enerjisinin üretiminden itibaren son kullanıcının kullanımına kadar geçen tüm aşamalarda görev alan çalışanların elektrik tehlikesinden kaynaklı yaşadıkları kazalara neden olan kök nedenlere yer verilmiştir. Kazalara neden olan risklere bakıldığında risklerin elektrik arkı yanması, yüksekten düşme, motorlu araçların kaza yapması, elektrik çarpması olduğu görülmektedir. Elektrikten kaynaklı belirtilen risklerin meydana gelerek kazalara neden olmasına neden olan kök nedenlere bakıldığında bunların bireysel, iş- görev, çevresel, yönetim faktörlerden kaynaklandığı görülmektedir. Kazalara neden olan kök nedenlerin araştırılarak bulunması neticesinde kök nedenin ortadan kaldırılmasıyla kazaların tekrar meydana gelmesi önlenecektir. Bu sayede aynı kök nedenden kaynaklı kazalara bağlı yaralanma ve zararlar önlenerek can sağlığının korunması, malzeme ve zaman kaybının önlenmesi, maddi ve manevi kayıpların önlenmesi sağlanacaktır.
Yazar isimleri: ['Muzaffer MUTLU', 'Ahmet ÇABUK']
Yayın Yılı: 30 Haziran 2021
Dergi ismi: İSG Akademik
Yayın sayfa url: https://dergipark.org.tr/tr/pub/isgakademik/issue/60198/849432
Yayın pdf linki: https://dergipark.org.tr/tr/download/article-file/1476051
