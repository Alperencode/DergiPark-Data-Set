Makale Başlığı: Konut Hakkı ve Konut Aktivizmi
Özet: Yalnızca insan olarak bakılmaksızın tüm canlılar; tarih boyunca dış tehditlerden korunmak, sağlıklı bir ortamda yaşamlarını idame ettirebilmek, barınma ihtiyaçlarını karşılayabilmek için barınaklara veya konutlara ihtiyaç duymuştur. Konut, canlıların var olduğu ilk andan beri yaşayan bir olgu olarak düşünülebilir. Bu perspektiften hareketle, zaman içinde insan haklarının gelişimiyle birlikte konut hakkının temel bir hak olarak yer edinmesi zaruri hale gelmiştir. Hem uluslararası belgeler hem de ülkelerin iç mevzuatıyla garanti altına alınmış olan konut hakkı; öncelikli olarak insan haklarının, daha sonrasında ise kentli haklarının en temel noktalarından biridir. Ancak, hukukla çelişen pratikler veya rant temelli konut politikaları gibi sebeplerle konut hakkı göz ardı edilebilmektedir. Bu durumlara karşı ise bireyler çeşitli yöntemlerle tepkilerini ortaya koymaktadır. Bu yöntemler bazen protesto yürüyüşleri şeklinde olurken bazen de kira grevleri veya konut işgalleri gibi yöntemlerle olmaktadır. Bu çalışmada, öncelikle konut hakkının uluslararası hukuktaki ve Türkiye mevzuatındaki önemi saptanmış, daha sonrasında konutla ilgili sorunlar irdelenerek bu sorunların doğurmuş olduğu konut aktivizmi kavramı, dünyadan ve Türkiye’den örneklerle ifade edilmeye çalışılmıştır.
Yazar isimleri: ['Gökberk URAY']
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1124796
Yayın pdf linki: https://dergipark.org.tr/tr/download/article-file/2461664
