Makale Başlığı: Evaluation of organizational ethics in terms of businesses: The case of Virgin Atlantic Airways and British Airways
Özet: Geçmişten günümüze insanoğlunun yaşadığı her zamanda iyiye ve kötüye ya da doğruya ve yanlışa ilişkin değerleri inceleyen etik kavramı hep var olmuştur ve tartışılmıştır. Özellikle küreselleşme ve endüstrileşmenin başlangıcı sayılan sanayi devriminden sonra daha profesyonel işletmelerin kurulması ile birlikte etik, işletmeler açısından hem bir fayda hem de bir problem kaynağı olmaya başlamıştır. Bu anlamda örgütsel etik kapsamında hareket eden günümüzün üst düzey işletmeleri evrensel etik ilkeleri benimsemektedirler Bu çalışmada örgütsel etiği destekleyen evrensel etik değer ilkeleri, etik karar almadaki süreçler ve örgütsel etiğin uygulanma durumuna ilişkin olarak özellikle Virgin Atlantic Airways ve British Airways dirty tricks karalama kampanyası üzerinden literatür taraması yönteminden faydalanarak farklı bir görüş çerçevesinde bir örnek olay incelemesi yapılmıştır. Örnek olay incelemesi sonucunda Virgin Atlantic Airways’in örgütsel etik ilkelerini ve kurallarını ön plana çıkarmasının ve etik bir şekilde hareket etmesinin doğru olduğu kanısına varılmıştır. British Airways’in ise örgütsel etiğin tersinde davranması ve örgütsel etik değerleri ve ilkeleri uygulamaması ile örgütsel imajını zedelediği ve örgütsel etiği tamamen yok saydığı sonucuna ulaşılmıştır. Bu kapsamda bu çalışma ile işletmeler açısından örgütsel etiğin işletme yaşam seyrinin her aşamasında süregelen öneminin vurgulanması ve örgütsel etiğin uygulandığı işletmelerde elde edilen faydaların ne yönde olduğunun saptanması amaçlanmıştır. Ayrıca bu çalışma ile örgütsel etik konusunda işletmelere teorik anlamda fayda sunmak hedeflenmiştir.
Yazar isimleri: ['Rabia YILMAZ']
Yayın Yılı: 1 Eylül 2022
Dergi ismi: International Journal of Aeronautics and Astronautics
Yayın sayfa url: https://dergipark.org.tr/tr/pub/ijaa/issue/72354/1136269
Yayın pdf linki: https://dergipark.org.tr/tr/download/article-file/2509217
