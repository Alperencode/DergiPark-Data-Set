Makale Başlığı: Sürdürülebilir Moda Tasarımı ve Çanta Tasarım Örneği
Özet: Sürdürülebilir çevre, işçi hakları, tasarımcı emeği gibi konuları göz ardı eden hızlı moda ve hızlı üretimsüreçleri beraberinde birçok sorunu getirmiştir. Doğal lif üretiminde topağa verilen zarar, sentetiklif üretimi ve bertarafının sınırlandırılmaması sonucu yıllarca doğada çözünmeyen kimyasalatıkları ve uluslararası moda markalarının fazla üretim sonrası doğaya öylece bıraktığı devasa giysiçöplükleri tekstil ve moda sektörünün çevreye ve dolayısıyla insana verdiği zararlar arasında sayılabilir.Sorumsuzca üretim sorunlarının başında çevre tahribatı gelirken, çalışan hakları ve sosyoekonomikproblemler de çözülmeyi beklemektedir. Ağır moda döngüsünün altında ezilen tüketicilerve üreticiler hızlı modanın sosyokültürel ve çevresel zararlarının farkına varmıştır. Birçok tasarımcıve marka hızlı modanın bu yıkıcı çarklarından çıkarak yeni, daha adil ve yapıcı yollar aramaktadır.Sürdürülebilir moda bu sayılan her bir zincirin halkalarının haklarının gözetilmesi ve yerel ekonomilerincanlandırılarak, sürdürülebilir çevre anlayışını içeren tüketim alışkanlığının geliştirilmesineöncülük etmektedir. Bu çalışmanın temel araştırma soruları (1) Sürdürülebilir moda tasarımıneden önemlidir? (2) Sürdürülebilir moda tasarımının itici güçleri, kuramsal çerçevesi ve uygulamasüreçleri nedir? (3) Sürdürülebilir moda tasarımı tekstil ve moda tasarımında nasıl örneklendirilir?Makalede henüz uygulayıcıları için yeni olan, sınırları ve prensipleri net olarak çizilmemiş sürdürülebilirmoda tasarımının kavramsal çerçevesi oluşturulması amaçlanmaktadır. Oluşturulan sürdürülebilirmoda tasarımı yaklaşımının sektördeki uygulamaları çanta ürünleri bazında incelenmiştir.Tüm bu araştırmalar ışığında makalenin uygulama bölümünde sürdürülebilir çanta tasarım süreciile kavramsal ve teknik boyutun bir tasarımla gerçekleştirilmesi amaçlanmaktadır.Bu çalışmada yerli ve yabancı literatür taraması yapılarak sürdürülebilir moda tasarımının kapsamve uygulama alanları incelenmiştir. Araştırmalar sürdürülebilir moda tasarım anlayışının bilinçlibirçok tasarımcı ve marka tarafından benimsenip uygulandığını göstermektedir. Ulusal ve uluslararasıbirçok marka ve tasarımcı sürdürülebilir modanın farklı tekniklerini kullanarak ilham dolutasarımlar üretmektedir. Çanta boyutunda yapılan incelemeler ile sürdürülebilir tasarım ve üretimtekniklerini görsellerle desteklenerek sunulmuştur. İncelenen süreçler ışığında özgün ve yaratıcısürdürülebilir çanta tasarımı yapılmıştır. Çanta tasarımında malzeme seçimi, tasarım yaklaşımı veüretim süreçleri sürdürülebilirlik açısından ele alınmıştır. Sürdürülebilir çanta tasarımı akış şemasıve işlem basamakları ile ayrıntılı olarak anlatılmıştır. Artık kullanılmayan, değerli ya da gelenekseltekstil malzemelerinin çanta tasarımında kullanılması ile yeni, özgün, sürdürülebilir bir değeredönüştüğü gözlemlenmiştir. Ortaya konulan sürdürülebilir moda tasarımı kavramsal boyutununve uygulama süreçlerinin konuyu bir adım ileriye taşıması ve bu alanda çalışacak olanlara ışık tutmasıhedeflenmektedir.
Yazar isimleri: ['Muazzez ÇETİNER']
Yayın Yılı: 31 Ekim 2022
Dergi ismi: Sanat ve Yorum
Yayın sayfa url: https://dergipark.org.tr/tr/pub/sanatyorum/issue/73296/1197177
Yayın pdf linki: https://dergipark.org.tr/tr/download/article-file/2741449
