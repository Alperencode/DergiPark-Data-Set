Makale Başlığı: Farklı Yüklerde Yapılan Unilateral Squat Hareketinde Çömelme Derinliği ile Bar Hızı Arasındaki İlişkinin İncelenmesi
Özet: Bu çalışmanın amacı, farklı yüklerde modifiye edilmiş unilateral squat performansında çömelme derinliği ile bar hızı arasındaki ilişkinin incelenmesidir. Çalışmanın örneklem grubunu, Haliç Üniversitesi Beden Eğitimi ve Spor Yüksekokulu’nda okuyan, en az üç yıl boyunca aktif egzersiz yapan, unilateral (tek taraflı) ve bilateral (iki taraflı) egzersiz modellerine hâkim; yaş 22,90±1,28yıl; boy 175,90±5,36cm ve vücut ağırlığı 75,38±7,78kg olan 10 gönüllü erkek sporcu oluşturmuştur. Verilerin toplanmasında, bar hızının tespit edilmesi için doğrusal hız ölçer olarak PUSH Band™ Pro v2.0 ve squat performansı esnasında çömelme derinliği için üç boyutlu hareket analizi sistemi olan Qualisys Track Manager (QTM) 2020.3 Versiyon (AB, İsveç) kullanılmıştır. Sporcular; modifiye tek bacak squat egzersizi uygulamışlardır. Egzersizi arkadan tutuşta her iki ekstremitede önce ağırlıksız bar da (20kg), ardından random olarak; 1TM’nin %40, %60, %80 yüklerde 5 tekrar yapacak şekilde gerçekleştirmişlerdir. Ölçümlerde, bar üzerine yerleştirilen Push Band aracılığıyla bar hızı hesaplanmış; 3D hareket analiz sistemiyle de farklı yüklerdeki çömelme derinlikleri hesaplanmıştır. Verilerin istatistiksel analizi, IBM SPSS Versiyon 25 programı kullanılarak; tekrarlı ölçümlerde varyans analizi ve ikili karşılaştırmalarda T-testi uygulanarak yapılmıştır. Farklı relatif yüklerde bar hızlarının hemen hepsinde anlamlı farklılıklar elde edilmiştir (p<0,05). Yapılan korelasyon analizi sonucunda bar hızı ve çömelme derinliği arasında anlamlı bir ilişki olmadığı tespit edilmiştir (p>0,05). Sonuç olarak, farklı yüklerdeki bar hızı değişkenlerinin her iki ekstremite de yüklerin artmasıyla anlamlı değişikliklere sebep olmuştur. Yük miktarı, barı hızını azaltacak yönde etkileyen bir parametre olarak değerlendirilebilir. 
Yazar isimleri: ['Mustafa Arslan BAŞAR', 'Çiğdem BULGAN', 'Alper AŞÇI']
Yayın Yılı: 30 Haziran 2022
Dergi ismi: Avrasya Spor Bilimleri ve Eğitim Dergisi
Yayın sayfa url: https://dergipark.org.tr/tr/pub/ejsse/issue/70177/1125824
Yayın pdf linki: https://dergipark.org.tr/tr/download/article-file/2465825
