Makale Başlığı: Fizik Dersi 2018 Öğretim Programının Öğeleri açısından Öğretmen Görüşlerine Göre Değerlendirilmesi: Durum Çalışması
Özet: Bu araştırmanın amacı, 2018 yılında Yenilenen Fizik dersi öğretim programına yönelik, ders öğretmenlerinin görüşlerini ortaya koymaktır. Araştırma Betimsel nitelikte olan özel durum yöntemidir. Araştırma, Muğla İlinde bulunan Fen Liseleri fizik öğretmenleri ile Anadolu liselerinde görev yapmakta olan fizik öğretmenleri ile yürütülmüştür.      Fizik dersi öğretmenleri ile yapılan görüşmelerde, araştırmacı tarafından geliştirilen yarı yapılandırılmış görüşme formu kullanılmıştır. Elde edilen veriler, nitel veri analiz tekniklerinden betimsel analiz yöntemiyle analiz edilmiştir. Öğretmenlerin Fizik dersi öğretim programına yönelik görüşleri doğrultusunda, bulgular yorumlanmıştır.    Analizler sonucunda, elde edilen bulgularda; Programının olumlu yönleri olarak öğrencilerin matematiksel işlemler yapması asgari düzeye indirilmiş konu yoğunluğu azaltılarak günlük hayatla ilişkilendirilmeye çalışıldığını ifade etmişlerdir.  Programın Fen liseleri ve Anadolu liseleri adı altında iki farklı öğretim programın olması programının zayıf yönüdür. Ayrıca öğrencilere değerler eğitimi verilmesi gerektiğini, ancak ders saatinin az olması ve buna bağlı olarak konu sayısının fazlalığı, konu yetiştirmeye çalışılırken programın tam anlamıyla uygulamada sıkıntı yaşadıklarını ifade etmişlerdir.
Yazar isimleri: ['Avni AYTEKİN']
Yayın Yılı: 4 Temmuz 2022
Dergi ismi: Uluslararası Türk Kültür Coğrafyasında Sosyal Bilimler Dergisi
Yayın sayfa url: https://dergipark.org.tr/tr/pub/turksosbilder/issue/71158/1079598
Yayın pdf linki: https://dergipark.org.tr/tr/download/article-file/2277025
