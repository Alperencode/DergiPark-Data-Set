Makale Başlığı: Sosyal Medya Çağında Çerçeveleme Teorisi
Özet: Geleneksel medyanın büyük ölçüde internet ortamına taşınmasıyla birlikte, sosyal medyanın farklı platformlarının (özellikle Twitter ve Facebook olmak üzere) farklı özellikleriyle birlikte hibrit/melez bir medya sistemi oluşturmuştur. Çerçeveleme Teorisi ve çerçeve analizi, kitle iletişim araştırmalarındaki işlevselliğini ve yaygınlığını yeni medya çağında geliştirmeye devam etmektedir. Özellikle Twitter ve Facebook’un yeni medya sisteminin bütünleştirici iletişim ekseni olarak kullanılması çerçeveleme mekanizmalarının aktif olarak kullanılmasını yaygınlaştırmıştır. Çerçeveleme ve sosyal medya literatüründeki güncel tartışmaları inceleyen çalışmamız, hem sosyal medyanın sahip olduğu farklı çerçeveleme dinamiklerine dikkat çekmekte, hem de kitlesel iletişimin, kişiler arası iletişimden kazandığı bazı özellikleri de kullanarak sanal toplulukların hızlı oluşum ve etkileşim (tartışma) süreçlerinde nasıl kullanıldığına dikkat çekmektedir. Bu nedenle, gerek toplumsal hareketlerin, gerekse siyasal ve toplumsal iletişim süreçlerinin incelenmesinde çerçeve analizi eskisinden daha büyük bir potansiyel sunmaktadır.
Yazar isimleri: ['M. Salih GÜRAN', 'Hüseyin ÖZARSLAN']
Yayın Yılı: 29 Ağustos 2022
Dergi ismi: Selçuk Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/susbed/issue/72364/1142562
Yayın pdf linki: https://dergipark.org.tr/tr/download/article-file/2533430
