Makale Başlığı: SİYASAL KATILIM KADINLARIN SİYASİ TEMSİLİNİN TOPLUMSAL CİNSİYET BAĞLAMINDA DEĞERLENDİRİLMESİ
Özet: Siyasal katılım, siyasete yönelik basit bir ilgiden yoğun eylemler dizisine kadar uzanan geniş bir yelpazeyi içermektedir. Alanyazın incelendiğinde siyasal katılım ile ilişkili pek çok faktörün varlığı dikkati çekmektedir. Erkeklere kıyasla kadınların siyasete aktif katılımları konusunda çeşitli engellerle karşılaştıkları dikkati çekmektedir. Bu engeller, bireysel, siyasal ve sosyo-ekonomik etmenlerin yanı sıra toplumsal cinsiyeti de kapsamaktadır. Siyasete ilginin yoğun olduğu ülkemizde nüfusun yarısını oluşturan kadınların temsilinin çok sınırlı olduğu bilinmektedir. Kadınların siyasetteki temsillerinin önünü kesen nedenlerin belirlenmesi ve bu konularla ilgili çalışmaların yapılması önem arz etmektedir. Bu çalışmada, kadınların siyasi temsilinin önündeki en önemli engellerden biri olan toplumsal cinsiyet kavramı merkeze alınmıştır. Çalışma kapsamında siyasal katılım kavramı kapsamlı olarak tanıtılacak ve toplumsal cinsiyet ile birlikte kadınların siyasette temsillerinin önünü kesen konular ele alınacaktır
Yazar isimleri: ['Gökçe ÖZKILIÇCI', 'İsmail Mert UZUN']
Yayın Yılı: 15 Haziran 2022
Dergi ismi: Aydın İnsan ve Toplum Dergisi
Yayın sayfa url: https://dergipark.org.tr/tr/pub/aitdergi/issue/71503/1118012
Yayın pdf linki: https://dergipark.org.tr/tr/download/article-file/2433788
