Makale Başlığı: Evli Kadınlardan Göz Ardı Edinilen Çocuk Yaşta Evliliklere Ilişkin Perspektifler: Nitel Bir Çalışma
Özet: Bu çalışma Türk toplumunda erken evliliğin, 18 yaşından önce evlendirilen kadınların bakış açısından değerlendirilmesini amaçlamaktadır. Bu amaç doğrultusunda araştırmanın çalışma grubunu kendi isteği ve iradesi olmadan 18 yaşından önce evlendirilen 20 kadın oluşturmaktadır. Çalışmada nitel araştırma yöntemi benimsenmiş olup verilerin toplanması sürecinde erken evlilik deneyimi olan kadınlarla yarı yapılandırılmış görüşmeler gerçekleştirilmiştir. Elde edilen verilerin çözümlemesi betimsel analiz ile gerçekleştirilmiştir. Görüşmelerden elde edilen verilerin dökümü gerçekleştirildikten sonra MAXQDA 2020 programı üzerinden kodlama gerçekleştirilmiş ve temalara ulaşılmıştır. Araştırmanın sonucunda, kadınların erken evlenme nedenlerinde (düşük eğitim seviyesi, aile baskısı, aileden kurtulma, düşük sosyo-ekonomik seviye vb.) benzerlik olduğu ortaya konmuştur. Ayrıca bu sonuçlar katılımcıların evlenme öncesinde aileleriyle sorunlar yaşadıklarını,  yaşadıkları  sorunların  onları  evlenme  fikrine  ittiğini,  çoğunun  aile  içinde  deneyimledikleri;  iletişim sorunlarının, ekonomik yetersizliklerin, aile içi şiddetin ortak noktalar olduğunu göstermiştir. Son olarak, erken evlilik deneyiminden sonra katılımcıların çoğunun evlilik beklentileri noktasında hayal kırıklığı yaşadıkları, zorlu evlilik ve gebelik süreçleri deneyimledikleri ve erken evlilikleri önermedikleri sonucuna ulaşılmıştır.
Yazar isimleri: ['Hilal DURAN', 'İrem Nur GÜRSOY', 'Hatice KUMCAĞIZ']
Yayın Yılı: 8 Aralık 2022
Dergi ismi: İstanbul Üniversitesi Kadın Araştırmaları Dergisi
Yayın sayfa url: https://dergipark.org.tr/tr/pub/iujws/issue/73757/1140061
Yayın pdf linki: https://dergipark.org.tr/tr/download/article-file/2523347
