Makale Başlığı: LÜBNAN'IN YÖNETSEL YAPISI
Özet: Lübnan, uzun yıllar yaşadığı iç karışıklıkları ve yönetsel sorunları günümüzde de zaman zaman yaşamaya devam etmektedir. Bu sorunların temelinde ülkenin çok dinli ve çok kültürlü yapısının önemli bir etkisi bulunmaktadır. Ülkenin içi işlerine müdahale etmek isteyen ülkeler için uygun zemini sağlayan bu çeşitlilikler ise yüzyılı aşkın süredir ülkenin temel sorunu olmaya devam etmektedir. Bu çalışmanın amacı, dini ve kültürel farklılıklar temelinde Lübnan yönetsel yapısının nasıl şekillendiği ve mevcut durumunun ortaya konulmasıdır. Lübnan Anayasası ve literatür incelemeleri doğrultusunda, ülkedeki yasama ve yürütme erklerinin paylaşımının dini ve mezhepsel dağılıma göre yapıldığı ancak cumhurbaşkanının yetkilerinin geniş tutulduğu ve inanç grupları arasında zaman zaman dış müdahalelerin de etkisiyle güç ve yetki mücadelesinin devam ettiği görülmektedir. Demokratik geleneklerin yeterince yerleşmediği toplumlarda demokrasiyi sağlamak adına yapılan bu tür bir temsil anlayışının başarılı olamadığı ve ülkeyi dış güçlerin müdahalesine açık hale getirdiği sonucuna ulaşılmaktadır.
Yazar isimleri: ['Mustafa LAMBA', 'Tuğçe HİSOĞLU KOÇ']
Yayın Yılı: 30 Haziran 2022
Dergi ismi: Aydın İktisat Fakültesi Dergisi
Yayın sayfa url: https://dergipark.org.tr/tr/pub/aifd/issue/70818/1012767
Yayın pdf linki: https://dergipark.org.tr/tr/download/article-file/2038529
