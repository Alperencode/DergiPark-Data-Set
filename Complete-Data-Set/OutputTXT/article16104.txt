Makale Başlığı: Dev Sakrokoksigeal Teratomlu Prematür Yenidoğanda Anestezi  Yönetimi
Özet: Sakrokoksigeal teratomlar embriyojenik germ hücre katmanlarından köken alan, yenidoğanın en sık görülen tümörüdür. Genellikle iyi huylu olan tümör solid ve kistik yapıya ek olarak vaskülarizasyondaki artış nedeniyle kanamaya eğilimli olabilir. Bu olguların kanama riski, hemodinamik instabilite, elektrolit imbalansı, hipotermi, asidoz riski nedeniyle anestezi yönetimi özelliklidir. Gelişen komplikasyonlar perioperatif ciddi morbidite ve mortaliteye sebep olabilir.  Bu olgu sunumunda postnatal 3. gününde opere edilen, 29 hafta 6 günlük, 2190 gr ağırlığında sakrokoksigeal teratomla uyumlu kitlesi olan kız hastanın anestezi yönetimindeki önemli adımlar vurgulanmıştır. Preoperatif hazırlık, invaziv arter monitorizasyonu, kan, sıvı ve elektrolit replasmanının yakın takibinin önemi literatür eşliğinde sunulmuştur.
Yazar isimleri: ['Yeliz KOÇ', 'Öznur DOĞAN', 'Sengül ÖZMERT']
Yayın Yılı: 30 Kasım 2022
Dergi ismi: Türkiye Çocuk Hastalıkları Dergisi
Yayın sayfa url: https://dergipark.org.tr/tr/pub/tchd/issue/73531/1107639
Yayın pdf linki: https://dergipark.org.tr/tr/download/article-file/2391237
