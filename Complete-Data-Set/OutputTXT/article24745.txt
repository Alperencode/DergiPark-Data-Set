Makale Başlığı: CONTRIBUTION OF DAMASCUS CITY DEVELOPMENT OF  THE TURKISH STATES
Özet: Coğrafî konumu itibariyle tarih boyunca Şam, çevresindeki büyük  medeniyetlerin cazibe merkezi olmuştur. Bu yüzden tarihî süreçte çeşitli kavimler  Şam’a yönelmişler, feth ve iskân etmişlerdir. Buraya hâkim olan her kavim de kendi  eserlerini bırakmışlardır.  Şam, eski dünyanın cazibe merkezlerinin önemli bir mevkiinde bulunmaktaydı.  Ekonomik ve dinî temayüller birleşince, bölge daima büyük önem arz etmiştir.  Bilinen en eski çağlardan itibaren Şam, kuzeyde Anadolu merkezli güçler ile  Hitit,  Roma, Selçuklu, Osmanlı , güneyden Mısır merkezli güçler  Firavunlar devri Mısır,  İslam Devletleri, Fatımî, Eyyübî ve Memluklu  arasında bir mücadele alanı ve  düğüm noktası olmuştur. Türkler de erken denilebilecek bir çağda miladi 8-9.  asırlarda Şam’a gelmişlerdir. Şam’ın öz geçmişindeki Türk varlığının araştırılacağı  bu çalışmada, Türklerin Şam’a ilk gelişleri, bölgedeki siyasî ve iktisadî faaliyetleri  hakkında da kısaca bilgi verilmiştir.  Destanî dönemdeki Türk iskân ve fethini nazar-ı itibara almazsak, miladî 8-9.  asırlarda Türkler yoğun ve şuurlu olarak iskân amacıyla bölgeye yerleşmişlerdir.  Bölgedeki en güçlü siyasî varlıklarını bu dönemden sonra kurmuşlardır. Bölgede  kurulan ilk siyasî Türk teşekkülü, 9. asrın ortalarında Mısır’da bağımsızlığını ilan  eden Tolunoğulları devletidir. Arkasından Suriye merkez olmak üzere İhşidîler  varlıklarını devam ettirmişlerdir. Daha sonraki asırlarda bölgeye Eyyübî, Selçuklu,  Memluklu ve nihayet Osmanlı Devleti hâkim olmuştur. Bu devletlerin hâkimiyet  süresince, bölge esaslı bir imar faaliyetine sahne olmuş ve daha önceden yapılan  yapıların tamir edilmesinin yanı sıra pek çok da yeni eser yapılmıştır.
Yazar isimleri: []
Yayın Yılı: 1 Aralık 2016
Dergi ismi: Fırat Üniversitesi Orta Doğu Araştırmaları Dergisi
Yayın sayfa url: https://dergipark.org.tr/tr/pub/odam/issue/60958/905503
Yayın pdf linki: https://dergipark.org.tr/tr/download/article-file/1670612
