Makale Başlığı: Eleştirel Perspektiften Yeşilçam Yıldız Sisteminde Bir Anti-Yıldız: Adile Naşit
Özet: Babası Türk tiyatrosunun meşhur tuluatçısı “Komik-i Şehir” Naşit Bey, annesi düetto sanatçısı ve kantocu Amelya Hanım, anneannesi İstanbul’un ünlü kantocularından “Küçük Verjin”, dedesi kemani Yorgi Efendi, dayıları düettocu- tuluatçı Niko ve kemani Andre, kardeşi tiyatro-sinema sanatçısı Selim... Özetle aile geleneği “oyuncu”luk olan büyük bir sanatçı Adile Naşit... Çalışma, fiziki olarak, bilinen “yıldız” standartlarının tamamen  dışında görülse de sanatıyla, sahneye hâkimiyetiyle ve duruşuyla yıldızlaşmış bir isim olan Adile Naşit’in hikâyesini, Yeşilçam yıldız sistemine eleştirel bir perspektiften bakmaya çalışarak ele alıyor. Çalışmada, sinema endüstrisinin olmazsa olmazı “yıldız” sisteminin doğuşu, işleyişi, Yeşilçam’da yıldız sisteminin gelişimi ve yıldız yaratma mekanizmaları, toplumsal cinsiyet rolleri açısından yıldız sistemi ele alınarak, kısa Adile Naşit biyografisi ardından, A. Naşit’in mevcut yıldız sistemi içindeki norm dışı pratiği irdelenmektedir.
Yazar isimleri: ['Sibel ÖZ']
Yayın Yılı: 21 Ekim 2022
Dergi ismi: Etkileşim
Yayın sayfa url: https://dergipark.org.tr/tr/pub/usuifade/issue/73060/1148952
Yayın pdf linki: https://dergipark.org.tr/tr/download/article-file/2558229
