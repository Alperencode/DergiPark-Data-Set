Makale Başlığı: Postkolonyal Feminist Teori: Hindistan Örneği
Özet: Feminizm, kadınların erkeklerle eşit haklara sahip olmamaları ve toplumsal cinsiyet ayrımına maruz kalmaları nedeniyle, Batı’da ortaya çıkmış bir teoridir. Önceleri kadınların siyasi haklarını kazanabilmeleri amacı ile verilen mücadeleler, daha sonra kadınların hakları ve beklentileri konusunda farklı bir boyut almıştır.  Batı’da ortaya çıkan feminizm, sadece beyaz kadınların haklarını korumakta, kadınlar arasındaki farklılıkları görmezden gelmektedir. Yıllarca Batı’nın bir sömürgesi olarak yaşayıp, bağımsızlıklarını kazanmaları ile kendi kültürlerini ve yerellik anlayışlarını yeniden inşa etmeye çalışan üçüncü dünya ülkeleri, feminizmi de farklı yorumlamışlardır. Batı feminizminin kabul ettiği tek tip kadın modeli, ’öteki’ kadınları görmezden gelmekte, onların sorunlarını sadece toplumsal cinsiyet meselesine indirgemektedir. Postkolonyal feminizm bu standart feminist görüşlere bir tepki olarak ortaya çıkmıştır. Bu bağlamda Hindistan, feminizmin farklı bir biçimde yorumlandığı ülkelerden biri olmuştur. Hindistan postkolonyal feminist fikirlerin doğduğu ülkedir. Bu çalışmanın amacı, literatür taraması yöntemiyle postkolonyal feminizm bağlamında Hindistan’da feminizmi ve kadının statüsünü analiz etmektir.
Yazar isimleri: ['Melek KAYMAZ MERT']
Yayın Yılı: 30 Haziran 2022
Dergi ismi: Uluslararası İnsan Çalışmaları Dergisi
Yayın sayfa url: https://dergipark.org.tr/tr/pub/uicd/issue/70572/1026800
Yayın pdf linki: https://dergipark.org.tr/tr/download/article-file/2093352
