Makale Başlığı: Ders Katılım Oranı Yüksek Sanal Sınıflardaki Öğretmen ve Öğrencilerin Motivasyonlarını Etkileyen Etmenler
Özet: Bu araştırmanın amacı  ders katılım oranı yüksek sanal sınıflardaki öğretmen ve öğrencilerin motivasyonlarını etkileyen etmenlerin neler olduğunu ortaya koymak, bu etmenlerin dikkate alındığı sanal sınıflarda ders katılım oranının yüksek olduğunu göstermektir. Araştırma, nitel araştırma türünde olup, olgubilim deseni kullanılarak yapılmıştır. Nitel araştırma sosyal yaşamın içindeki olgulara yoğunlaşan bu olguları kendi bağlamı içinde herhangi bir değişikliğe uğratmadan inceleyen araştırma yöntemidir (Maxwell,2008). Araştırmanın çalışma grubunu Kocaeli İli Çayırova İlçesinde 2021-2022 eğitim öğretim yılında faaliyet gösteren devlet liselerinde ölçüt örnekleme yöntemiyle seçilmiş 10 öğrenci ve 10 öğretmen oluşturmuştur. Veriler, yarı yapılandırılmış görüşme formu ile elde edilmiş, içerik analizi kullanılarak çözümlenmiştir. Araştırma sonucunda ders katılım oranı yüksek sanal sınıflardaki öğretmen ve öğrenciler motivasyonları üzerinde teknoloji kaynaklı, öğrenci kaynaklı, öğretmen kaynaklı, kurum kaynaklı ve diğer sorunlardan kaynaklı etmenlerin etkili olduğunu belirtmişlerdir. Sanal sınıflarda ders katılım oranını yükseltmek için öğretmenlerin, öğretmen yakınlık davranışlarını, etkili iletişim becerilerini, etkili sınıf yönetimi ilke ve kurallarını uygulamaları uygun olabilir.
Yazar isimleri: ['Besime SOLAK', 'Soner POLAT']
Yayın Yılı: 20 Ekim 2022
Dergi ismi: Anadolu Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/aujef/issue/73090/1073089
Yayın pdf linki: https://dergipark.org.tr/tr/download/article-file/2251528
