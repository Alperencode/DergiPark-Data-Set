Makale Başlığı: Vitamin D ve menopozal semptomların şiddeti arasındaki ilişki
Özet: Amaç: Amacımız menopoz semptomları ile serum D vitamini düzeyleri arasındaki ilişkiyi araştırmaktı.Gereç-Yöntem: Menopoz semptomları, 42-65 yaş arası 110 postmenopozal kadında Menopoz Derecelendirme Ölçeği (MDÖ) anketi kullanılarak analiz edildi. Hastalar serum 25-OH D vitamini düzeylerine göre üç gruba ayrıldı; yeterli (>20 ng/mL), azalmış (12-20 ng/mL), eksik (<12 ng/mL), sonra karşılaştırıldı. Şiddetli menopoz semptomlarına yol açan serum D vitamini düzeyi için ROC eğirisi ile eşik değer belirlendi. Semptomlar ve vitamin D seviyesi arasındaki korelasyon hesaplandı. Bulgular: Katılımcıların %38,1'inde (42/110) D vitamini eksikliği saptandı. D vitamini eksikliği grubunda toplam MDÖ puanı 22,97±2,71 olup diğerlerinden anlamlı olarak yüksekti (p<0,001). Eksiklik grubunda somatik, psikolojik ve ürogenital alt ölçek puanları diğer gruplara göre daha yüksekti (sırasıyla p<0,001, p=0,007 ve p=0,036). Bağımsız değişkenler arasındaki korelasyonlar değerlendirildiğinde, D vitamini düzeyi ile MDÖ puanları arasında negatif bir ilişki ortaya çıktı. Yeterli düzeyde olanlarda serum D vitamininin ciddi MDÖ skorlarına neden olduğu eşik değer 25.31 ng/ml olarak hesaplandı. ROC eğrisi altında kalan alan 0,876 (%95 CI, 0,702-1,00, p=0,003) idi.Sonuç: Bu çalışmada postmenopozal popülasyonda serum D vitamini düzeyleri ile menopoza bağlı semptomlar arasında ilişki olduğu gösterilmiştir. Menopoz dönemindeki düşük D vitamini seviyeleri menopoza bağlı semptomları şiddetlendirebilir.
Yazar isimleri: ['Anıl ERTURK', 'Nergis KENDER ERTURK']
Yayın Yılı: 29 Ekim 2022
Dergi ismi: Genel Tıp Dergisi
Yayın sayfa url: https://dergipark.org.tr/tr/pub/geneltip/issue/73146/1148944
Yayın pdf linki: https://dergipark.org.tr/tr/download/article-file/2558196
