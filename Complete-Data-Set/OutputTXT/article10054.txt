Makale Başlığı: Bel Ağrısı Şikayeti ile Başvuran Çocuk Hastaların Spinal Manyetik Rezonans Görüntüleme Sonuçlarının İncelenmesi
Özet: ÖzetAmaç: Çocuk hastalarda bel ağrısı sonuçları itibarı ile ciddi olabilen ve araştırılması gereken bir durumdur. Bu çalışmada çocuk bel ağrılarının etyolojileri incelendi, yaş ve cinsiyet ile ilişkisinin olup olmadığı değerlendirildi.Gereç ve Yöntemler: Çalışmada 2021 yılında Şanlıurfa Eğitim ve Araştırma Hastanesi Fiziksel Tıp ve Rehabilitasyon ve Beyin ve Sinir Cerrahisi polikliniklerine bel ağrısı şikayeti ile başvurup Manyetik Rezonans Görüntüleme (MRG) yapılan 18 yaş altı 228 hasta retrospektif olarak incelendi.Bulgular: Çalışmamıza katılan 228 olgunun yaşları 4 ile 18 arasında değişmekte olup ortalama yaş 12.8±2.5 idi. Olguların %54.8’i erkek olup (n=125), %45.2’si (n=103) kadındı. Olguların 92 tanesinde MRG bulgusu gözlenmezken 136 olguda MRG’de bulguya rastlanmıştır. Olguların %44.7’sinde (n=102) disk patolojisi saptanmış olup, %14.9’unda (n=36) yapısal patoloji saptanmıştır. En sık görülen disk patolojisi bulging olup olguların %32.9’unu (n=75) oluşturmakta idi. Disk patolojisi görülme durumlarına göre olguların cinsiyetleri arasında anlamlı farklılık yoktu (p=0.434). Yaş ile disk patolojisi görülme durumudeğerlendirildiğinde, disk patolojisi olan grubun yaşı olmayana göre anlamlı olarak yüksekti (p<0.001). Olgularda en sık görülen yapısal patoloji skolyoz olup, cinsiyetler arasında anlamlı farklılık yoktu (p=0.083).Sonuç: Çocuk ve adolesan bel ağrıları ile karşılaşıldığında hasta ayrıntılı değerlendirilmeli, nonspesifik kas spazmına bağlı bel ağrıları olabileceği gibi MRG ile tanısı konabilen disk hastalıkları, skolyoz, listezis, neoplazm, enfeksiyon, konjenital deformite gibi durumlar olabileceği unutulmamalıdır.
Yazar isimleri: ['Barış ERDOGAN', 'Bilgehan KOLUTEK AY']
Yayın Yılı: 2 Kasım 2022
Dergi ismi: Kahramanmaraş Sütçü İmam Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/ksutfd/issue/73295/1156487
Yayın pdf linki: https://dergipark.org.tr/tr/download/article-file/2578705
