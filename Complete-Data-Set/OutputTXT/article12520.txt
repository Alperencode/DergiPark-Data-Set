Makale Başlığı: OMBUDSMAN AKADEMİK DERGİSİ’NDE YAYIMLANAN MAKALELERİN İNCELENMESİ
Özet: Bu araştırmanın amacı Ombudsman Akademik Dergisi’nde yayımlanan makalelerin sistematik derlemesini yapmaktır. Araştırmada veri toplama tekniği olarak doküman analizi kullanmış ve 119 makale değerlendirilmiştir. Makaleler yıllara, yazarların akademik unvanlarına, makaledeki yazarların sayısına, araştırmacıların üniversitelerine, kullanılan araştırma yöntemlerine, atıf alma sayılarına, anahtar kelimelerin sayısına ve temalarına göre analiz edilmiştir. Yayımlanan makale sayısında derginin ilk yıllarına oranla artışlar yaşandığı görülmüştür. Makalelere 53 farklı üniversitedeki araştırmacılar yazarlık yapmıştır. Makalelerin %84,87 gibi büyük bir çoğunluğu derleme makale şeklinde yazılmıştır. Toplamda 73 makalenin farklı sayılarda atıf aldığı tespit edilmiştir. Dergide yayımlanan makalelerin konusu yalnızca “Ombudsmanlık” konusunu değil farklı konuları da kapsamaktadır. Bu çalışma Ombudsman Akademik Dergisi’nde gelecek yıllarda makale yayımlamak isteyen araştırmacılara yol göstermeyi hedeflemektedir.
Yazar isimleri: ['Mustafa YILMAZ']
Yayın Yılı: 30 Haziran 2022
Dergi ismi: Ombudsman Akademik
Yayın sayfa url: https://dergipark.org.tr/tr/pub/ombudsmanakademik/issue/70656/1095216
Yayın pdf linki: https://dergipark.org.tr/tr/download/article-file/2339831
