Makale Başlığı: Dönüşen Devletin Yeni Sosyal Politika Aracı: Sosyal Yardımlaşma ve Dayanışma Vakfı
Özet: Bu araştırmanın amacı devletin rolündeki dönüşümle birlikte ortaya çıkan yeni sosyal politika uygulamalarının aracı olarak sosyal yardımlaşma ve dayanışma vakıflarının incelenmesidir. Araştırmada ilgili mevzuat, alan yazını ve istatistikler doğrultusunda metin incelemesi yapılarak eleştirel bir bakış açısıyla değerlendirmelerde bulunulmuştur.Yeniden yapılanma sürecinde düzenleyici devlet ortaya çıkmıştır.  Düzenleyici devlet, neoliberal politikaların olumsuz etkileriyle ortaya çıkan yoksulluk ve bununla bağlantılı toplumsal sorunların, sosyal yardımlar aracılığı ile büyük krizlere yol açmasını önlemeyi amaçlamaktadır. Bu doğrultuda sosyal politika alanında sosyal yardımlar önem kazanmıştır. Muhtaçlık odaklı yapılan sosyal yardımlar, insan yaşamının devamını sağlayacak temel ihtiyaçların karşılanmasını hedeflemektedir. Fakat araştırmada bu politikaların insanları yoksulluktan tamamen kurtarmaktan uzak olduğu sonucuna ulaşılmıştır. Devletteki dönüşümün sosyal yardım politikası üzerindeki etkileri sosyal yardımlaşma ve dayanışma vakıfları üzerinden incelenmiştir. Diğer sosyal yardım kurumları araştırmanın dışında kalmaktadır.Sosyal yardımlaşma ve dayanışma vakıfları hakkında sosyal politika alanında birçok çalışma vardır. Bununla birlikte politika uygulayıcısı olarak devletteki dönüşümün sosyal yardımlarla ilişkisi noktasında sosyal yardımlaşma ve dayanışma vakıflarını inceleyen yeterli çalışma yoktur. Bunun yanında çalışma sosyal yardımlaşma ve dayanışma vakıflarının örgütsel işleyişinin değerlendirilmesi bakımından da önem taşımaktadır.
Yazar isimleri: ['Kazım BAŞARAN']
Yayın Yılı: 29 Kasım 2022
Dergi ismi: Akademik Araştırmalar ve Çalışmalar Dergisi (AKAD)
Yayın sayfa url: https://dergipark.org.tr/tr/pub/kilisiibfakademik/issue/73550/1088901
Yayın pdf linki: https://dergipark.org.tr/tr/download/article-file/2314092
