Makale Başlığı: ENDÜSTRİ 4.0'IN EĞİTİM ALANINA ETKİLERİ
Özet: Geçmişten günümüze, özellikle teknoloji alanında geniş bir yelpazede gelişmeler yaşanmıştır. Bu gelişmelerden biri de bünyesinde büyük veri, yapay zekâ, nesnelerin interneti, bulut bilişim, 3D yazıcılar, siber fiziksel sistemler, sanal gerçeklik vb. birçok unsuru barındıran Endüstri 4.0’dır. Dördüncü Sanayi Devrimi'ni ifade eden Endüstri 4.0, neredeyse iş gücüne hiç ihtiyaç duymadan akıllı fabrikalar ve dijital teknolojilerle üretim yapmayı vadetmektedir. Teknolojinin oldukça hızlı geliştiği günümüzde insanların günlük yaşam tarzları da değişmektedir. Teknoloji kullanımının yoğun olduğu meslek gruplarında, insanların sadece iş veya akademik hayatlarında değil özel hayatlarında da duygularını ifade etme biçimlerinde farklılaşmalar görülmektedir. Bu nedenle Endüstri 4.0'ı yakalamak için her alanda teknoloji tasarlamak, geliştirmek ve üretmek gerekmektedir. Ancak üretimin yanı sıra bu yeni teknolojiyi kullanabilen nitelikli iş gücünün yetiştirilmesi de önemlidir. İşte tam da bu noktada eğitim sektörü, Endüstri 4.0 kapsamında detaylı olarak çalışılması gereken bir alan olarak karşımıza çıkmaktadır. Bu bağlamda çalışmanın amacı, Endüstri 4.0’ın eğitim alanına getirdiği yeniliklere ilişkin kavramsal bir çerçeve çizerek eğitim alanına olası etkilerini ele almaktır. Ayrıca, dijital dönüşümün eğitim sistemi üzerindeki etkilerinin araştırılması eğitimin geleceği açısından önem arz etmektedir. Endüstri 4.0 ile birlikte eğitim alanında gerçekleşen dijital dönüşüm, eğitimi artık herkesin kolayca erişebileceği bir hizmet haline getirmiştir.
Yazar isimleri: ['Hasan UZUN']
Yayın Yılı: 23 Haziran 2022
Dergi ismi: Fırat Üniversitesi Uluslararası İktisadi ve İdari Bilimler Dergisi
Yayın sayfa url: https://dergipark.org.tr/tr/pub/fuuiibfdergi/issue/70477/1114218
Yayın pdf linki: https://dergipark.org.tr/tr/download/article-file/2417776
