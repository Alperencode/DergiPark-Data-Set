Makale Başlığı: Antalya Körfezi’nden Toplanan Akdeniz Deniz Tarağı (Pecten jacobaeus)’nın Mevsimsel Ham Besin Bileşimi, Amino Asit ve İz Metal İçerikleri
Özet: Bu çalışmada, ekonomik tarak türleri arasında yer alan Akdeniz deniz tarağı (Pecten jacobaeus)’nın mevsimsel besin içeriği ve iz metal içerikleri değerlendirilmiştir. Örnekler Antalya Körfezi'nde faaliyet gösteren ticari balıkçı teknelerinin trol ağlarından hedef dışı av olarak 2017-2018 yılları arasında alınmıştır. Deniz taraklarının bazı büyüme indeksleri belirlendikten sonra, ham besin bileşimi, amino asit ve element analizleri gerçekleştirilmiştir. Sonuçlara göre; kondisyon indeksi ve gonadosomatik indeks en yüksek yaz mevsiminde, et verimi ise en yüksek sonbaharda tespit edilmiştir (P<0.05). Yaz mevsiminde kas dokusunun ham protein ve kül oranı en az miktarlarda bulunmuştur. Ham yağ miktarı ise ilkbaharda en yüksek düzeyde belirlenmiş olup üreme döneminin bittiği yaz mevsiminden sonra azalmıştır (P<0.05). Kas dokunun toplam amino asit içeriği ise 13,313±0,81 ile 15,047±0,57 g/100g arasında tespit edilmiştir. Valin, fenilalanin ve izolösin miktarları sonbahardan yaz mevsimine doğru azalış gösterirken (P<0.05), triptofan ve treonin miktarlardında istatistiksel olarak anlamlı bir değişim saptanamamıştır (P>0.05). Ayrıca, P. jacobaeus’un bor, çinko ve manganez açısından zengin olduğu tespit edilmiştir. Bu çalışmada tespit edilen tüm iz elementler kabul edilebilir limit değerlerin altında bulunmuştur. Toksik metallerden arsenik ve cıva ise tarak dokularında tespit edilememiştir. Kadmiyum ve kurşun ise kas dokusunda tespit edilememelerine rağmen, miktarları sınır değerlerin altında olsa da sindirim kesesinde tespit edilmiştir.
Yazar isimleri: ['Erdinç VESKE', 'Ekrem Cem ÇANKIRILIGİL', 'Hijran YAVUZCAN']
Yayın Yılı: 30 Eylül 2022
Dergi ismi: Journal of Anatolian Environmental and Animal Sciences
Yayın sayfa url: https://dergipark.org.tr/tr/pub/jaes/issue/72468/1111135
Yayın pdf linki: https://dergipark.org.tr/tr/download/article-file/2405862
