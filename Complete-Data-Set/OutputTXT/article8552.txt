Makale Başlığı: ERKEN POSTNATAL DÖNEMDEN İTİBAREN MELAMİN MARUZİYETİ NEFROTOKSİSİTEYE NEDEN OLUR: BİR HİSTOPATOLOJİK VE ULTRASÜTRÜKTÜREL ÇALIŞMA
Özet: Amaç: İllegal olarak mamalara yalancı yüksek pozitif protein içeriği için eklenen melamin (mel), bebeklerde kristal oluşumuna bağlı akut böbrek yetmezliğine neden olmuştur. Bu çalışmada süt kesme döneminden (ek besin dönemi) itibaren kronik düşük doz mel maruziyetinin nefrotoksik etkilerinin araştırılması amaçlandı.Gereç ve Yöntem: Süt kesim dönemindeki (21 günlük) 18 dişi sıçan üç gruba bölündü. Kontrol grubuna 0.1 ml serum fizyolojik oral gavajla (p.o) verildi. İkinci gruba 50 mg/kg mel, üçüncü gruba 75 mg/kg mel 0.1 ml serum fizyolojik ile çözülerek yirmi bir gün p.o. verildi. Deney sonunda hayvanlar sakrifiye edildi ve böbrek dokularında histopatolojik, morfometrik ve ultrasütrüktürel analiz yapıldı.Bulgular: Her iki mel grubunda tubulointerstisyel alanda inflamatuar hücre infiltrasyonu vardı ve kristal oluşumu gözlenmedi. Yetmiş beş mg mel grubunda glomerüler ve tübüler epitel hasarı ve Bowman boşluğunda önemli artışlar gözlendi (p<0.05). Yetmiş beş mg grubunda ultrasütrüktürel analizlerinde endotel genişlemesi nedeniyle kapiller lümenin kapandığı, pedisellerde dilatasyon ve podositlerde hipertrofi saptandı. Elli mg grubundaki pediseller kontrol grubuna göre daha fazla genişlemiş gibi görünüyordu. Elli mg grubunda, kapiller lümen 75 mg grubuna göre daha açıktı.Tartışma: Sonuç olarak, erken postanal dönemden itibaren düşük doz mel maruziyeti artan dozlarda böbrek hasarına neden olmaktadır.
Yazar isimleri: ['Züleyha ERİŞGİN']
Yayın Yılı: 6 Temmuz 2022
Dergi ismi: İstanbul Tıp Fakültesi Dergisi
Yayın sayfa url: https://dergipark.org.tr/tr/pub/iuitfd/issue/69849/1074354
Yayın pdf linki: https://dergipark.org.tr/tr/download/article-file/2256566
