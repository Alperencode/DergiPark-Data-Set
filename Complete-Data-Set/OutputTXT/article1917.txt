Makale Başlığı: Artvin İlinde Faaliyet Gösteren KOBİ’lere Sağlanan Finansal Desteklerde KOSGEB’in Rolü
Özet: Küçük ve Orta Ölçekli İşletmeler olarak bilinen KOBİ’ler ülkenin ekonomik kalkınmasına katkı yapan ekonomik birimlerdir. KOBİ’ler, nihai tüketiciye ulaşan ürünleri üretip satmanın yanında büyük işletmelerin ihtiyaç duyduğu ara mal ihtiyacını karşılama noktasında önemli bir misyona sahiptir. KOBİ’ler günlük ihtiyaçlarının finansmanında ihtiyaç duyduğu kaynaklara ulaşma noktasında birtakım problemlerle karşılaşabilir. KOBİ’lerin finansman ihtiyacının karşılanması noktasında ülkemizde birçok kurum ve kuruluş aktif görev almaktadır. Bu kurumlardan birisi de Küçük ve Orta Ölçekli İşletmeleri Geliştirme ve Destekleme İdaresi Başkanlığı olan ve halk arasında KOSGEB olarak bilinen kurumdur.  KOSGEB, KOBİ’lerin finansal problemlerine çözüm bulmak adına faaliyette bulunan bir kamu kuruluşudur. Bu çalışmada Artvin ilinde faaliyette bulunan KOBİ’lere sağlanan desteklerde KOSGEB’in rolü incelenmiştir. Bu kapsamda Artvin’deki KOBİ’lere 2021 yılı içerisinde KOSGEB tarafından sağlanan finansal destekler incelenmiştir. Aynı zamanda her bir destek programı kapsamında Artvin’in Türkiye’deki sıralamasına değinilmiştir. Çalışmada, Artvin’de faaliyetlerini sürdüren KOBİ’lerin sınırlı sayıda destekten faydalandığı tespit edilmiştir. Ancak Artvin kadın girişimciliğinin toplam girişimcilik içerisindeki payı anlamında ülke geneline bakıldığında 2. sırada yer almıştır. Artvin’de desteklenen girişimcilerin yarısı kadın girişimcilerden oluşmaktadır. Çalışmanın sonunda Artvin’de faaliyetlerini sürdüren KOBİ’lerin finansal desteklerden daha fazla yararlanabilmeleri için birtakım öneriler sunulmuştur.
Yazar isimleri: ['Salih AYDIN']
Yayın Yılı: 31 Temmuz 2022
Dergi ismi: Artvin Çoruh Üniversitesi Uluslararası Sosyal Bilimler Dergisi
Yayın sayfa url: https://dergipark.org.tr/tr/pub/acusbd/issue/71483/1092155
Yayın pdf linki: https://dergipark.org.tr/tr/download/article-file/2327607
