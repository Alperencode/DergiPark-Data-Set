Makale Başlığı: Tüketicilerin Bulgur Tüketim Tercihlerini Etkileyen Faktörlerin Belirlenmesi
Özet: Bu araştırmanın amacı, tüketicilerin bulgur tüketim tercihlerini etkileyen faktörlerin belirlenmesidir. Araştırma verileri; kolayda örnekleme yöntemiyle Mardin ili merkezinde yaşayan 401 bireyden yüz yüze anket tekniği aracılığıyla elde edilmiştir. Verilerin analizinde açıklayıcı faktör analizi ve tanımlayıcı istatistiklerden yararlanılmıştır. Araştırmanın bulgularına göre katılımcılar bulgur tüketim tercihlerinde; besin kalitesi, pazarlama faaliyetleri, fiziksel özellikler ve tat-fiyat faktörlerini dikkate almaktadırlar. Katılımcıların demografik özelliklerine göre bulgur tüketim tercihlerinde anlamlı düzeyde farklılıklar tespit edilmiştir. Katılımcıların tercihleri; farklı cinsiyet, meslek ve evdeki birey sayısı gruplarına göre tat-fiyat, farklı medeni durum gruplarına göre besin kalitesi, farklı eğitim seviyelerine göre besin kalitesi ve pazarlama faaliyetleri, farklı hane halkı gelir seviyesi gruplarına göre ise pazarlama faaliyetleri faktörleri bağlamında anlamlı düzeyde farklılaşmaktadır. Yaş değişkenine göre ise gruplar arası anlamlı düzeyde bir farklılık bulunmamıştır.
Yazar isimleri: ['Ahmet KAYAOĞLU', 'Yavuz Selim GÜLMEZ']
Yayın Yılı: 30 Ağustos 2022
Dergi ismi: Anemon Muş Alparslan Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/anemon/issue/72306/962334
Yayın pdf linki: https://dergipark.org.tr/tr/download/article-file/1859509
