Makale Başlığı: HİPERTANSİF YAŞLILARDA DÜŞME RİSKİNİN BELİRLENMESİ
Özet: Bu araştırma hipertansif yaşlılarda düşme ve düşmeyi etkileyen risk faktörlerinin belirlenmesi amaçlanmıştır. Tanımlayıcı-kesitsel tipte olan araştırmaya 300 yaşlı alınmıştır. Veriler, sosyo demografik soru formu ve düşme durumuna ilişkin soru formu ile toplanmıştır. Araştırmanın verilerin analizi IBM SPSS Statistics 23 paket program üzerinden yapılmış; sayı, yüzde ve ki-kare testleri kullanılarak değerlendirilmiştir. Yaşlıların ortalama yaşı 70.81±5.42 (65-85) ve % 45.7’si kadın olup, % 40.1’inin eğitim düzeyi ilkokul mezunudur. Her üç yaşlıdan birinin son bir yıl içinde düşme öyküsü olup, % 61’i ev içinde düştüğü, yaklaşık yarısının (% 44.8) tekrarlayan düşmelerinin olduğu saptanmıştır. Risk faktörleri değerlendirildiğinde; yaş, cinsiyet, beden kitle indeksi, denge problemi, yardımcı araç kullanma durumu ile yaşlılarda düşme durumu arasında istatistiksel olarak anlamlı fark olduğu belirlenmiştir (p<0.05). Denge problem yaşayan yaşlıların düşme riski 3.085 kat, yardımcı araç kullananların düşme riski 1.806 kat daha fazladır (OR=3.085, 95% CI: 1.570, 6.061; OR=1.806, 95% CI: 1.035, 3.153). Yardımcı araç kullanan, denge problem yaşayan hipertansif kadın yaşlılar başta olmak üzere denge ve kas kuvvetlendirme egzersizleri, yardımcı araç seçimi, düşmeyi önleyici ev içi değerlendirmelerine yönelik halk sağlığı hemşireleri tarafından eğitim ve danışmanlık hizmeti verilmelidir.
Yazar isimleri: ['Ayşegül ÖZCAN']
Yayın Yılı: 11 Ağustos 2022
Dergi ismi: Sağlık Bilimleri Dergisi
Yayın sayfa url: https://dergipark.org.tr/tr/pub/eujhs/issue/71449/1027010
Yayın pdf linki: https://dergipark.org.tr/tr/download/article-file/2094181
