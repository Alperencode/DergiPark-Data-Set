Makale Başlığı: KUTUP BİLİMLERİ FARKINDALIĞI SEMİNERLERİNİN KATILIMCILARIN KUTUP KONULARI HAKKINDAKİ FARKINDALIĞINA ETKİSİ
Özet: Bu araştırmada araştırmacılar tarafından geliştirilen ve gerçekleştirilen “Kutup Bilimleri Farkındalığı Seminerleri” ile katılımcıların kutup bilimleri hakkında bilgi birikiminde istatiksel olarak anlamlı bir değişim olup olmadığı ve “Kutup Bilimleri Farkındalığı Seminerleri” ile katılımcıların kutup bilimleri hakkında görüşlerindeki etkisi araştırılmıştır. Karma yöntemin kullanıldığı araştırmada ön test - son test tek gruplu deneysel yöntem ile yarı yapılandırılmış görüşme yöntemi kullanılmıştır. Uygun örnekleme ile seçilen katılımcılardan yirmi beş katılımcıya ön test uygulanmış, uygulama -“Kutup Bilimleri Farkındalığı Seminerleri”- yapılmış ve uygulama sonunda son test uygulanmıştır. Veri toplama aracı olarak Google Formlar aracılığıyla katılımcılara ön test ve son test olarak uygulanan bir anket ve yarı yapılandırılmış görüşme formu kullanılmıştır. Elde edilen nicel veriler bağımlı gruplar için t- testi kullanılarak analiz edilmiştir. Yapılan analiz sonucunda, grupların aritmetik ortalaması (X), t değeri ve anlamlılık düzeyleri (p=0,05) kullanılmıştır. Nitel veriler için betimsel ve içerik analizi yapılmıştır. Araştırma sonucunda “Kutup Bilimleri Farkındalığı Seminerleri” ile katılımcıların kutup bilimleri konusunda var olan bilgi birikiminde istatiksel olarak anlamlı bir değişim olduğu ve katılımcıların bu konulardaki görüşlerinde “Kutup Bilimleri Farkındalığı Seminerleri” ile olumlu yönde bir değişim olduğu görülmüştür.
Yazar isimleri: ['Emir Efe KARAYEL', 'Zeynep ÖZCAN', 'Miraç MUDU', 'Nazli BARIŞ']
Yayın Yılı: 30 Haziran 2022
Dergi ismi: Anadolu Öğretmen Dergisi
Yayın sayfa url: https://dergipark.org.tr/tr/pub/aod/issue/69956/1071499
Yayın pdf linki: https://dergipark.org.tr/tr/download/article-file/2245802
