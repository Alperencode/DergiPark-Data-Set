Makale Başlığı: Okul Müdürlerine Göre Okulda Yönetmesi Zor Durumlar ve Yönetme Stratejileri
Özet: Bu çalışmanın temel amacı okul müdürlerinin görüş ve deneyimlerine göre okullarda yönetmesi zor olarak tanımlanan durumların neler olduğunu belirlemektir. Ayrıca diğer bir amaç ise yönetmesi zor durumlar karşısında okul müdürlerinin ne gibi stratejiler ürettiğini ortaya çıkarmaktır. Bu çalışmada nitel araştırma geleneği içerisinde yer alan bütüncül tekli durum modeli kullanılmıştır. Araştırma grubunu Düzce ili Gölyaka ilçesinde görev yapan toplam on bir okul müdürü meydana getirmektedir. Veriler içerik analiziyle çözümlenmiştir. Araştırma bulgular toplam üç tema içermektedir. Bu temalar sırasıyla yönetmesi zor durumlar, üretilen stratejiler ve yönetmesi zor durumlara örnekler şeklindedir. Bulgular, yönetmesi zor durumlarda en çok öğretmenler arası çatışmayı, iletişim sorunlarından kaynaklı gerilimleri, madde ve insan kaynağı eksikliğini göstermektedir. Okul müdürlerinin yönetmesi zor durumlar karşısında birleştirme ve işbirliği, uyma ve itaat etme, hükmetme ve üstünlük kurma, kaçınma, uzlaşma ve karşılıklı ödün verme gibi stratejiler kullandıkları belirlenmiştir. Müdürlerin çatışma yönetme becerilerinin güçlendirilmesi, iletişim yeterliklerinin artırılması, olağanüstü durumlarda duygularını kontrol edebilmesi, mesleki ve yönetsel niteliklerinin güçlendirilmesi yönetmesi zor durumların üstesinden gelmeyi kolaylaştırabilir.
Yazar isimleri: ['Erman KOÇ', 'Taner ATMACA']
Yayın Yılı: 26 Ekim 2022
Dergi ismi: Ulusal Eğitim Akademisi Dergisi
Yayın sayfa url: https://dergipark.org.tr/tr/pub/uead/issue/73165/1139839
Yayın pdf linki: https://dergipark.org.tr/tr/download/article-file/2522542
