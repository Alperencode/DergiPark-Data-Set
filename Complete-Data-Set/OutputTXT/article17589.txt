Makale Başlığı: Görsel Kültür Alanı Olan Dijital Yayıncılık Reklamlarında Kadın İmgesinin Cinsel Obje ve Cinsiyet Eşitlikçi Kullanımının Karşılaştırmalı Analizi
Özet: Yeni medyanın önemli bileşenlerinden dijital yayıncılık, artan popülaritesiyle yeni teknoloji alanında etkili bir biçimde öne çıkmaktadır. Dijital yayıncılık, bilgiye erişimi hızlandırırken, verdikleri reklamlar sayesinde görsel yapılanmayı daha canlı hale getirmektedir. Günümüzde dijital yayıncılıkta, kadın imgesine özellikle kadın bedenine yer vermeyen reklamlar hemen hemen hiç yok gibidir. Çalışmanın amacı, görsel kültür alanı olan dijital yayıncılıkta kadının, cinsel obje olarak kullanıldığı reklamlar ile değişen toplum dinamikleri içerisinde görsel, sözel bildirimler ile kadın bedenini kullanmadan ele alan reklamların anlatı yapısını inceleyerek karşılaştırmalı analizini yapmaktır. Böylelikle çalışmada kadın imgesinin “cinsiyetçilik” söyleminden kurtulup kurtulamayacağı sorgulanmıştır. Yöntem olarak çalışmada, amaçlı örnekleme tekniği ile dijital yayıncılığın popüler kültür odağı haline gelen dijital dergilerden 6 tanesi seçilmiştir. Hedef kitlenin gözünde kadın imgesinin nasıl konumlandırıldığına dair seçilen dijital dergilerin her birinden birer olmak üzere, son 15 yılda yayınlanan ürün reklamlarına yer verilmiştir. Reklamlar, çalışmada göstergebilim yöntemiyle analiz edilmiştir. Çalışma, dijital yayıncılık kanalıyla kadın imgesinin indirgendiği estetik, erotik, pornografik söylemlerden arındırılarak yapılan reklamların, ürün satış grafiklerinin ve marka bilinirliklerinin pozitif yönde etkilendiğini göstermiştir.
Yazar isimleri: ['Emel BİROL']
Yayın Yılı: 30 Haziran 2022
Dergi ismi: Yeni Medya
Yayın sayfa url: https://dergipark.org.tr/tr/pub/yenimedya/issue/71044/1097661
Yayın pdf linki: https://dergipark.org.tr/tr/download/article-file/2349616
