Makale Başlığı: Futbolcuların Boş Zaman Yönetimleri ile Esenlik Düzeylerinin Değerlendirilmesi
Özet: Bu araştırma Türkiye’de bulunan amatör ve profesyonel futbolcuların boş zamanlarındaki yönetimlerinin ve esenlik düzeylerindeki farklılıkları karşılaştırmak ve değerlendirmek amacıyla yazılmıştır. Araştırmanın diğer amacı ise boş zamanlarındaki yönetimlerinin ve esenlik düzeylerinin yaş, cinsiyet, medeni hal, aylık gelir düzeyi ve profesyonel lisanlarının olup olmadığı bakımından değişiklik gösterip göstermediğinin incelenmesidir.   Araştırmamızda veri toplama aracı olarak 15 sorudan oluşan ‘Boş Zaman Yönetimi Ölçeği’ ve 36 sorudan oluşan ‘Algılanan Esenlik Ölçeği’ kullanılmış ve çalışma gönüllülük esasına dayalı olarak gerçekleştirilmiştir. Araştırmada Türkiye’de farklı amatör ve profesyonel futbol takımlarında görev yapan futbolcular evreni, basit tesadüfi örnekleme yöntemi ile belirlenen 103 amatör ve 99 profesyonel toplamda 202 futbolcu da örneklemi oluşturmaktadır. Ankete katılan futbolcular İstanbul Avrupa yakasındaki futbol kulüplerinde aktif olarak oynamaktadırlar. Araştırmanın analizleri SPSS 25.0 paket programına tanımlanmış ve ilgili analizler bu program aracılığıyla gerçekleştirilmiştir. İstatistiksel analiz olarak araştırma grubuna Mann Whitney U, Kruskal Wallis ve Spearman Korealasyon analizi uygulanmıştır.Çalışma sonuçlarında kadınların sosyal esenlik alt boyutları yüksek seviyede olurken, futbolcuların tecrübelerinin artması paralelliğinde manevi esenlik, entelektüel esenlik ve esenlik ölçeği toplan skorlarında yükseliş olduğu tespit edilmiştir.
Yazar isimleri: ['Ali KAYA']
Yayın Yılı: 30 Haziran 2022
Dergi ismi: Kilis 7 Aralık Üniversitesi Beden Eğitimi ve Spor Bilimleri Dergisi
Yayın sayfa url: https://dergipark.org.tr/tr/pub/besbid/issue/70846/1029997
Yayın pdf linki: https://dergipark.org.tr/tr/download/article-file/2105331
