Makale Başlığı: All Azimuth, Insight Turkey ve Uluslararası İlişkiler Dergilerinde Yayımlanan Makalelerde Genel Bilim Felsefesinin Yeri
Özet: Bu çalışmanın amacı, hem Web of Science (WoS) hem de Scopus veri tabanlarında yer alan Uluslararası İlişkiler ana temalı Türkiye adresli dergilerde yayımlanan makalelerin konu dağılımlarını sıklık/yüzde temelinde belirlemek ve genel bilim felsefesi bağlamında yapılan çalışmaların içeriklerini incelemektir. Araştırma nitel yöntem yaklaşımı içinde içsel durum çalışmasına göre tasarlanmıştır. İlgili veri tabanlarında taranan dergilerde yayımlanan toplam 587 makalenin tamamı incelenmiştir. İlk aşamada veriler nicel betimsel analize tabi tutulmuş ve konu dağılımlarının frekansları belirlenmiştir; ikinci aşamada ise veriler nitel betimsel analize tabi tutulmuş ve genel bilim felsefesiyle ilgili çalışmaların içerikleri betimlenmiştir. 587 makalenin %33,4’ünün bölgesel çalışmalar konusuna odaklandığı ve bölgesel çalışmaların başat konu olduğu; bununla birlikte genel bilim felsefesi eksenindeki çalışmaların %3.6 oranında kalarak toplam içinde çok az ağırlığa sahip olduğu tespit edilmiştir.
Yazar isimleri: ['Emrah Utku GÖKÇE']
Yayın Yılı: 5 Eylül 2022
Dergi ismi: Uluslararası İlişkiler Dergisi
Yayın sayfa url: https://dergipark.org.tr/tr/pub/uidergisi/issue/70425/1153314
Yayın pdf linki: https://dergipark.org.tr/tr/download/article-file/2572960
