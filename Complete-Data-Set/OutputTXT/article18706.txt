Makale Başlığı: Fen Bilgisi Eğitim Alanında 2018-2020 Yılları Arasında Hazırlanan Yüksek Lisans ve Doktora Tezlerinin Tematik Bir Analizi
Özet: Bu çalışmanın amacı, fen bilgisi eğitimi anabilim dalında çalışma yapılmış yüksek lisans ve doktora tezlerinin içerikleri hakkında bilgi vermek ve gelecekte yapılacak araştırmalara rehber olmaktır. Bu amaçla Türkiye’de fen bilgisi eğitimi anabilim dalında 2018-2020 yılları arasında yapılmış ve Yükseköğretim Kurulu (YÖK) ulusal tez merkezinde erişime açılmış tam metni olan 313 adet doktora ve yüksek lisans tezi incelenmiştir. Tezler türü, yapıldıkları üniversite, örneklem yöntemi, araştırmanın yöntem ve deseni, güvenirlik çalışmaları, veri analiz teknikleri, tezin amacı ve araştırmacı cinsiyeti olmak üzere veriler toplanmıştır. Bu çalışmada araştırma soruları dikkate alınarak nitel araştırma yöntemi kullanılmıştır. Nitel araştırma yönteminin kullanılmasında amaç verilere doğrudan kaynağından ulaşarak bağlam ve olguların anlaşılmasını kolaylaştıracak derinlemesine betimleme yapmaktır. Bu doğrultuda araştırma betimsel tarama modelinde desenlenip veriler doküman analizi ile incelenmiştir. Çalışma sonucunda en çok çalışma yapan üniversite Gazi Üniversitesi, kadın araştırmacı sayısının fazla olduğu, en çok amaçsal örnekleme yönteminin tercih edildiği ve en çok t-testi analiz yönteminin kullanıldığı görülmüştür.
Yazar isimleri: ['Ebru KORKMAZ', 'Davut GÜREL']
Yayın Yılı: 15 Haziran 2022
Dergi ismi: Dicle Üniversitesi Ziya Gökalp Eğitim Fakültesi Dergisi
Yayın sayfa url: https://dergipark.org.tr/tr/pub/zgefd/issue/68741/979393
Yayın pdf linki: https://dergipark.org.tr/tr/download/article-file/1911209
