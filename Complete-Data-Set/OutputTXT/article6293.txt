Makale Başlığı: Açık Kaynaklı Panel Yöntemi Kodlarının Ticari Kod ile Karşılaştırılması ve Değerlendirilmesi
Özet: Bu çalışmada, iki yüzer rüzgâr türbini platformu üzerinden açık kaynaklı panel yöntemi kodlarına dair bir kıyaslama çalışması sunulmuştur. HAMS, NEMOH ve WAMIT; sonuçları, hesaplama performansları, kullanım kolaylıkları ve esneklikleri açısından karşılaştırılmıştır. OC3 Hywind Spar ve OC4 DeepCWind Semisubmersible yüzer platformları için WAMIT verileri önceki yayınlardan alınmış olup yapının hareketini temsil eden şu ana parametreler NEMOH ve HAMS değerleri ile karşılaştırılmıştır: yapıya etkiyen dalga kuvvetleri, katma kütle değerleri ve potansiyel sönüm değerleri. Her iki açık kaynak panel yöntemi kodu da, NRMS değerleri baz alınarak, çok elemanlı olan Semisubmersible platformdan ziyade, basit bir tek parça spar platform konseptinde daha başarılı olmuştur. Genel olarak, en yakın sonuçlar, katma kütle için ileri-geri öteleme yönünden; en olumsuz sonuçlar ise, dalıp-çıkma yönündeki radyasyon sönümlenmesinden elde edilmiştir. NEMOH, her iki platformda da baş-kıç vurmada uygun bulunamayacak sonuçlar vermiştir. NEMOH'un bu baş-kıç vurma sonuçları ihmal edilirse, her iki kod da WAMIT'e paralel ve makul derecede yakın sonuçlar vermiştir. Bu çalışmanın amacı, geçerliliği kabul edilmiş bir ticari koda alternatif olarak, araştırmacıların ücretsiz bir açık kaynak kodu seçebilmelerine yardımcı olmaktır.
Yazar isimleri: ['Elif OĞUZ']
Yayın Yılı: 30 Haziran 2022
Dergi ismi: Gemi ve Deniz Teknolojisi
Yayın sayfa url: https://dergipark.org.tr/tr/pub/gdt/issue/70983/1106386
Yayın pdf linki: https://dergipark.org.tr/tr/download/article-file/2386147
