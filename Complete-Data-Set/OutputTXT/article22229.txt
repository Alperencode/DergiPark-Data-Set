Makale Başlığı: Akdeniz Üniversitesi Diş Hekimliği Fakültesi’ ne başvuran hastalarda konik ışınlı bilgisayarlı tomografi istem nedenlerinin incelenmesi
Özet: Amaç: Bu çalışmanın amacı, bir grup hastada konik ışınlı bilgisayarlı tomografi (KIBT) istem nedenlerini ve bu istemlerin yaş, cinsiyet, istemi yapan bölüm ve istem alanlarına göre dağılımını geriye dönük olarak incelemektir.Yöntem: Arşiv kayıtlarından elde edilen KIBT istek formları geriye dönük olarak değerlendirildi. Yaş, cinsiyet, istemde bulunan bölümler, istem nedenleri ve istem alanları kayıt altına alındı. İstem nedenleri kemik içi lezyon, ortodonti, endodonti, gömülü diş, dental anomali, yumuşak doku kalsifikasyonu, operasyon öncesi, travma, implant cerrahisi, temporomandibular eklem kemik yapısının değerlendirilmesi ve diğer nedenler olarak sınıflandırıldı. İstem yapan bölümler, Ağız, Diş ve Çene Radyolojisi Anabilim Dalı, Ağız Diş Çene Cerrahisi Anabilim Dalı, Ortodonti Anabilim Dalı, Endodonti Anabilim Dalı ve diğerleri olarak sınıflandırıldı. İstem alanları maksilla, mandibula, maksillofasiyal bölge ve tek diş bölgesi olarak sınıflandırıldı. Veriler tanımlayıcı istatistik yöntemleri kullanılarak SPSS ile analiz edildi.Bulgular: Çalışmaya 679 KIBT istemi dahil edildi ve hastaların yaş ortalaması 37,44±17,39 idi. En fazla yapılan istem nedeni kemik içi lezyon değerlendirilmesi (%29,6), en çok KIBT talep eden bölüm Ağız, Diş ve Çene Radyoloji Anabilim Dalı (%51,4) ve en çok talep edilen bölge maksillofasiyal bölge (%52,9) idi. Sonuç: Çalışmanın sonuçları, KIBT görüntülerinin çoğunun kemik içi lezyonun değerlendirilmesi için istendiğini göstermiştir. KIBT 'nin talep nedenlerinin hekimler tarafından değerlendirilmesi ve KIBT 'nin kullanım alanlarının belirlenmesi tekniğin geliştirilmesi açısından faydalı olabilir.
Yazar isimleri: ['Hümeyra TERCANLI ALKIŞ']
Yayın Yılı: 1 Eylül 2022
Dergi ismi: Akdeniz Tıp Dergisi
Yayın sayfa url: https://dergipark.org.tr/tr/pub/akd/issue/71300/975778
Yayın pdf linki: https://dergipark.org.tr/tr/download/article-file/1897048
