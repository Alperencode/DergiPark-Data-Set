Makale Başlığı: Ege Bölgesi’nde Coğrafi İşaret Tesciline Sahip Gastronomik Ürünlerin Tescil Belgesi Kullanım Düzeyinin Belirlenmesi
Özet: Bu çalışmanın amacı Ege Bölgesi’ndeki coğrafi işaret tesciline sahip gastronomik ürünlerin tescil belgesi kullanım düzeyini belirlemektir. Çalışmanın evreni Ege Bölgesi’ndeki gastronomik ürünlere coğrafi işaret tescili almış kurum ve kuruluşlardan oluşmaktadır. Araştırma verileri16.03.2021-17.04.2021 tarihleri aralığında 48 adet kurum ve kuruluştan toplanmıştır. Veri toplama aracı olarak mülakat tekniğinden yararlanılmış olup, coğrafi işaretli ürünlerin tescillerinin firmalarca kullanım düzeyinin belirlemeye çalışılmasıdan ötürü tamsayım yöntemine gidilmiştir. Kurum ve kuruluşlardaki yetkililerin görevlerine bakıldığında; tarım danışmanı, tarım hizmetleri müdürü, akreditasyon sorumlusu, basın yayın müdürü, genel sekreter, genel sekreter yardımcısı, halkla ilişkiler uzmanı gibi görevlilere sorular sorulmuştur. Konu ile ilgili alan yazın taraması yapılarak yarı yapılandırılmış görüşme formu hazırlanmıştır. Görüşme soruları 11 maddeden oluşmakta ve hazırlanan görüşme soruları e-posta yoluyla kurum- kuruluşların yetkili birimlerine gönderilmiş ya da telefon ile görüşme sağlanmıştır. Ayrıca e-posta veya telefon ile görüşme sağlanamayan kurumlara ait veriler Türk Patent ve Marka Kurumu web adresindeki ürün tescil bilgileri bölümünden alınmıştır. Araştırmada web sitelerinden kullanılan veriler ikincil veri kaynakları ve doküman-arşiv tarama tekniği ile elde edilmiş olup verilerin görselleştirilmesi için “Tableau ve Power BI” programlarından yararlanılmıştır. Görüşme sonrası elde edilen veriler doğrultusunda coğrafi işaretli ürünlerin tescillerinin firmalarca kullanım düzeyi şehirler bazında tablolar ile Görseller halinde sunulmuş ve yorumlanmıştır. Çalışma sonucunda Ege Bölgesi’ndeki coğrafi işaret ürün tesciline sahip 96 gastronomik ürün envanteri belirlenmiş olup, Mayıs 2021 tarihi itibariyle 696 firma tarafından bu ürünlerin kullanıldığı belirlenmiştir. Coğrafi işaret tescili alınan ürünlerin üretici, satıcı ya da pazarlayıcı firmalarına bilgilendirme ve tanıtım yapılması önerilmektedir.
Yazar isimleri: ['Mustafa SANDIKCI', 'İmran KAZAN', 'Erdem BAYDENİZ']
Yayın Yılı: 30 Kasım 2022
Dergi ismi: Ordu Üniversitesi Sosyal Bilimler Enstitüsü Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/odusobiad/issue/73138/1089969
Yayın pdf linki: https://dergipark.org.tr/tr/download/article-file/2318431
