Makale Başlığı: İSİMLERDE YAPI-ANLAM İLİŞKİSİ ÜZERİNDEN KUR'AN MEALLERİNE FARKLI BİR YAKLAŞIM
Özet: Sarf ilmi (morfoloji), kelime yapısında meydana gelen değişiklikleri ele alır. Anlamda belirleyici unsur olan bu değişiklikler sayesinde eylem ile etken ortaç, edilgen ortaç, zaman, mekân, âlet, aitlik, mübalağa, mastar vb. çeşitli ilişkiler kurulur. Anlamda etkili olan bu değişiklikler, kelime yapısı aracılığıyla gerçekleştirilir. Bazı durumlarda bu anlamlardan birini ifade etmek üzere birden fazla yapı kullanılabilir. Bu gibi durumlarda farklı yapılar, temel anlama ek olarak yan anlamlar ifade eder. Örneğin; Allah, Kurân-ı Kerîmde dünya hayatını anlatırken حَيَّ fiilinin الحَيَاةُ aslî mastarını kullanmış ancak ahiret hayatını anlatmak için aynı fiilin, hareket ve canlılık ifade eden ve فَعَلاَن yapısında gelen الحَيَوَان mastarını kullanmıştır. Anlamdaki farklılığın nedeni; aslî mastar olup sadece iş, oluş ve hareket bildiren فَعْلُا yapısına göre فَعَلَان yapısının, bu anlamlar yanında hareketlilik ve canlılık da ifade etmesidir. Kelimenin yapısında meydana gelen değişiklik ile ahiret hayatının daha gerçekçi olduğuna işaret edilmiştir. Bundan dolayı yapıların ifade ettiği anlamların belirlenmesi, kavranması ve kullanılarak kalıcı bir yeti haline getirilmesi önemlidir. Bu çalışma ile hem türemiş isim yapılarının ifade ettiği anlamlar belirlenmeye hem de Diyanet İşleri, Hasan Basri Çantay ve Ömer Nasuhî Bilmen’in Kurân-ı Kerîm mealleri esas alınarak bu yapıların anlamlarına ne ölçüde dikkat edildiği saptanmaya çalışılmıştır.
Yazar isimleri: ['Yasin AÇIKGÖZ', 'Yakup CİVELEK']
Yayın Yılı: 23 Mayıs 2022
Dergi ismi: Akdeniz Havzası ve Afrika Medeniyetleri Dergisi
Yayın sayfa url: https://dergipark.org.tr/tr/pub/akaf/issue/69947/1115489
Yayın pdf linki: https://dergipark.org.tr/tr/download/article-file/2423088
