Makale Başlığı: Azerbaycan’ın Çağdaş Sanatçısı Faig Ahmed’in Sanat Anlayışı ve Eserlerinin Dokuma Sanatındaki Yeri
Özet: Dokuma geleneğini eserlerinde kullanan ülkemizde ve dünyada birçok sanatçı vardır. Bu sanatçılardan biri de Azerbaycan’ın çağdaş sanatçısı FaigAhmed’ dir. Sanatçı Bakü Devlet Güzel Sanatlar Üniversitesi heykel bölümü mezunu olup, 2004 yılından beri eserlerinde geleneksel dokumaları kullanmaktadır. Ahmed, geleneksel dokuma sanatlarını, halıların görsel ve simgesel dilini çağdaş sanata dönüştüren çalışmaları ile bilinir. Eserlerinde eski dokumaları canlandırarak ve gelenekleri dönüştürerek yeni görsel sınırlar yaratmaktadır. Bu araştırmada, halı heykelleri ile çağdaş sanatta yerini alan sanatçı Faig Ahmed’in atölyesi ziyaret edilerek kendisiyle görüşülmüş, sanatı üzerine yazılmış bilimsel yayınlar üzerinden incelemeler yapılarak, sanatının geleneksel sanatlar ve modern sanatlardaki yeri açıklanmaya çalışılmıştır. Makalede sanatçıya önceden belirlenen sorular yöneltilmiş, eserleri incelenmiş, sanat anlayışı çözümlenmeye çalışılmıştır. Geleneksel dokumalardan beslenen, çağdaş sanata dokumayı dâhil ederek kendi çizgisini oluşturan sanatçı Faig Ahmed’in eserlerinin ülkemizde tanıtılmasının, dokuma sanatımızın gelişimine de katkı sağlayacağı düşünülmektedir. Sanatçının aldığı eğitim, etkilendiği sanatçılar, üslubunun nasıl oluştuğu, kullandığı teknik, malzeme ve çalıştığı atölyeler incelenerek Ahmed’in sanatının dokuma sanatındaki yeri belirlenmeye çalışılmıştır. 
Yazar isimleri: ['Esen BAYDEMİR']
Yayın Yılı: 8 Ekim 2022
Dergi ismi: Akademik Tarih ve Düşünce Dergisi
Yayın sayfa url: https://dergipark.org.tr/tr/pub/atdd/issue/72073/1108027
Yayın pdf linki: https://dergipark.org.tr/tr/download/article-file/2392846
