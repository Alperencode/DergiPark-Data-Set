Makale Başlığı: SİMULASYON DESTEKLİ TESİS TASARIMI: BİR İMALAT SİSTEMİNDE UYGULANMASI
Özet: Sistem simülasyonu gerçek sistem üzerinde değişiklik yapılmasının mümkün olmadığı ya da oldukça maliyetli olduğu durumlarda kullanılan bir yöntemdir. Simülasyon, araştırmacılar tarafından birçok alanda uygulanmış ve başarılı sonuçlar elde edilmiştir. Bu çalışmada; üretim yapan bir işletmede tesis yerleşiminden kaynaklı problemlerin çözümü için simülasyon yönteminden yararlanılacaktır.Üretim yapan bir işletmede sistematik bir yerleşim düzeni çalışmasının bulunmaması halinde işletmeye ait iş akış süreçlerinde makine ve iş beklemeleri, makine ve işçilerin aşırı yüklenmesi vb.durumlarla karşılaşmayı kaçınılmaz kılar. Ayrıca yerleşim düzeninin yeterli olmaması bölümler/makineler arasında gereksiz taşıma maliyetlerinin oluşmasına sebebiyet verir. Eğer işletme tesis yerleşimi sistematik bir biçimde düzenlenirse; taşıma maliyetlerinin azalmasıyla birlikte üretim maliyetleri de azalma gösterecektir.Bu çalışmada; üretim yapan bir işletmenin yanlış yerleşiminden kaynaklanan maliyet artışlarının ortadan kaldırılması hedeflenmektedir. İlk olarak işletmenin tesis yerleşimi incelenerek; sistematik bir şekilde iyileştirme önerileri yapılacaktır. Daha sonra mevcut durum ve önerilen durum simüle edilerek taşıma maliyetleri, darboğaz kaynaklar, vb. açıdan karşılaştırma yapılacaktır. Ayrıca yine mevcut sistemde darboğaz oluşturan kaynaklar belirlenip; farklı senaryolar ile kaynak planlaması için önerilerde bulunulacaktır.
Yazar isimleri: ['Gülçin CANBULUT']
Yayın Yılı: 31 Ağustos 2022
Dergi ismi: Uludağ Üniversitesi Mühendislik Fakültesi Dergisi
Yayın sayfa url: https://dergipark.org.tr/tr/pub/uumfd/issue/71647/841345
Yayın pdf linki: https://dergipark.org.tr/tr/download/article-file/1450448
