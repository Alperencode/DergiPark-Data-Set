Makale Başlığı: Ömer Şevki Mardinî Divanında Sosyal Hayata Dair: Giyim Kuşam
Özet: Klasik Türk şiirinin zihin dünyasını belirleyen önemli unsurlardan biri sosyal hayattır. Klasik Türk şiiri, ait olduğu toplumun gelenek ve kültür dokusu dikkate alınarak okunduğunda daha anlaşılır olacaktır. İnsanların giyim kuşam kültürleri, onların estetik değerleri kadar iç ve dış zenginliklerini de anlamaya yarayan önemli bir araç, bir beden dili olarak düşünülebilir. Bu çalışma, klasik Türk şiirini bağlı bulunduğu gelenek içinde anlama çabası güden ve bu amaçla doğduğu toplumun sosyal hayatı ile klasik Türk şiiri arasındaki ilişkiyi göstermeye çalışan incelemenin ürünüdür.Bu çalışmada, Ömer Şevkî Mardinî’nin Divan’ı taranarak tespit edilen kumaş, elbise ve diğer unsurlar ayrı ayrı bölümler hâlinde incelenmiştir. İncelemeler esnasında kıyafet unsurlarının renkleri, desenleri, şekilleri, kullanım alanları ve benzeri hususiyetleriyle ilgili çeşitli inanç, âdet ve anlamlar ayrıca belirtilmiştir.
Yazar isimleri: ['Özlem ÇAYILDAK']
Yayın Yılı: 31 Ekim 2022
Dergi ismi: International Journal of Mardin Studies
Yayın sayfa url: https://dergipark.org.tr/tr/pub/ijms/issue/73300/1153087
Yayın pdf linki: https://dergipark.org.tr/tr/download/article-file/2572256
