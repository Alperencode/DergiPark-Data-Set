Makale Başlığı: Yenilebilir Kaplama Uygulamalarının Trabzon Hurması (Diospyros kaki L.) Muhafazasına Etkileri
Özet: Bu çalışmada, Fuyu Trabzon hurması çeşidine ait meyvelere hasat sonrası Guar gam yüzey kaplama uygulamalarının (0, %1, %2 ve %3) meyve kalitesi ve muhafaza süresi üzerine etkileri araştırılmıştır. Uygulamalar sonrasında meyveler soğuk hava deposunda 0-1oC ve %85-90 oransal nemli ortamda 3 ay süre ile muhafaza altına alınmıştır. Muhafaza süresince Guar gam kaplamanın Trabzon hurması meyveleri üzerine su kaybı, solunum hızı, toplam suda çözünür kuru madde, titre edilebilir asitlik, meyve eti sertliği, askorbik asit, toplam fenolik bileşikler ve tat değerlendirmesine etkileri araştırılmıştır. Araştırma sonuçlarına göre, Guar gam uygulaması, kontrole kıyasla ağırlık kaybını ve solunum hızını azaltmıştır. Ancak, Guar gam uygulamaları içerisinde %2 ve %3'lük dozları daha etkili bulunmuştur. Bu dozlar meyve eti sertliğini, askorbik asit ve toplam fenolik bileşikleri daha iyi korumakla beraber tat değişimini de yavaşlatmıştır. Sonuç olarak, uygun dozda Guar gam ile yüzey kaplamanın Fuyu Trabzon hurması çeşidinde kaliteyi korumak ve depolama ömrünü uzatmak için kullanılabileceğini göstermektedir.
Yazar isimleri: ['Erdinç BAL', 'Mustafa ZİLCİ']
Yayın Yılı: 22 Ağustos 2022
Dergi ismi: Uluslararası Tarım ve Yaban Hayatı Bilimleri Dergisi
Yayın sayfa url: https://dergipark.org.tr/tr/pub/ijaws/issue/72191/1087053
Yayın pdf linki: https://dergipark.org.tr/tr/download/article-file/2306523
