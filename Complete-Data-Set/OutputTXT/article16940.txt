Makale Başlığı: Düzenli Rekreasyonel Egzersizde Egzersize Katılma Motivasyonu
Özet: Bu çalışmanın amacı, düzenli rekreasyonel egzersize katılan bireylerin egzersiz yapma motivasyon düzeylerini belirlemek ve belirli değişkenlerin ne doğrultuda farklılaştırdığını incelemektir. Araştırmanın çalışma grubunu 370 üniversite öğrencisi oluştururken, örneklem yöntemi olarak ölçüt örnekleme yöntemi kullanılmıştır. Araştırmada, veri toplama aracı demografik veri formuna ek olarak Mullan, Markland ve Ingledew (1997) tarafından geliştirilen ve Markland ve Tobin (2004) tarafından revize edilen, Ersöz (2011) tarafından Türkçe'ye uyarlanan “Egzersizde Davranış Düzenlemeleri Ölçeği-2” kullanılmıştır. Verilerin analizinde betimsel istatistikler, bağımsız örneklem T testi, tek yönlü varyans analizi ANOVA testi, grup içi karşılaştırmalarda post hoc testleri kullanılmıştır. Toplam davranışsal düzenleme puanları incelendiğinde, ortalama puanları (34,11 ± 9,58) gösteren katılımcılar en yüksek puanı içsel düzenleme alt boyutunda (19,83 ± 6,27) alırken, amotivasyon boyutundaki puanlar en düşük alt boyut puanını oluşturmaktadır (3,23 ± 3, 74). Araştırma sonucunda düzenli rekreasyonel egzersizin ve belirli değişkenlerin egzersizde davranışsal düzenlemeyi değiştirdiği söylenebilir.
Yazar isimleri: ['Tebessüm AYYILDIZ DURHAN', 'Ali Selman ÖZDEMİR', 'Suat KARAKÜÇÜK']
Yayın Yılı: 30 Aralık 2021
Dergi ismi: Uluslararası Rekreasyon ve Spor Bilimleri Dergisi
Yayın sayfa url: https://dergipark.org.tr/tr/pub/ijrss/issue/62210/978762
Yayın pdf linki: https://dergipark.org.tr/tr/download/article-file/1908781
