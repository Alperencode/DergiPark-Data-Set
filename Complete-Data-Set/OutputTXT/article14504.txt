Makale Başlığı: METİN ELOĞLU’NUN ŞİİRİNE DAİR
Özet: Metin Eloğlu, şiirde tuttuğu yol, şiirinin özellikleri itibarıyla kendine has bir şairdir. Hayatı boyunca sanattan başka bir işle meşgul olmak istemeyen ve şiiri, sanatının merkezine yerleştiren Eloğlu’nun şiire duyduğu tutku, insanı şaşırtan mısraları ilgi çeker. Sanatçının üzerine yapılmış çeşitli araştırmalar vardır. Makale türünde yazılanlarda ise şiirinin yalnızca belli bir yanı üzerinde durulmuştur. Bu makalede ise genel olarak Metin Eloğlu’nun şiirini başarılı kılan unsurların ortaya konması amaçlanmıştır. Şiir dili, imgelemi bakımından bu şiirin ne gibi özellikler sergilediği; gündelik hayatın onun şiir sanatında tuttuğu yer ve önceden dikkat çekilen bazı hususlara yeni bir yorum getirerek, bunun örneklerle ayrıntılandırılması makalenin çerçevesini teşkil eder. Makalenin sınırlı bir kapsamı olmakla beraber, bu çalışmada, sanatçının bütün şiirleri ele alınmıştır. Şiirler kronoloji takip edilerek incelenmiştir. Ortaya çıkan edebî malzeme, niteliği ve yoğunluğu itibarıyla göz önünde tutulmuş; bu da kendiliğinden belli konu başlıklarının ortaya çıkmasını sağlamıştır. Dolayısıyla makale, ağırlıklı olarak, Metin Eloğlu’nun şiirinin söyleyiş ve buluş yönlerine odaklıdır. Temel özellikleri daha iyi izah etmek için günlük dilin grameri, özlü söyleyiş, ironi ve tenkit gibi bazı hususlar üzerinde durulması gerekmiş ve buna dair alt başlıklar açılmıştır. Makaleden çıkan sonuç ise Metin Eloğlu’nun şiirini başarılı kılan unsurların daha ziyade söyleyişe dayandığı ve sanatçının bulduğu imgelerin gayet özgün olduğudur. Ayrıca, zaman ilerledikçe, onun şiirini güçlü, canlı kılan bu hususların nitelik taraflarıyla fire yaşadığı da tespit edilmiştir. Sanatçının üzerine olan araştırmaların çoğalması, derinleşmeyi sağlayacaktır. Böylece Metin Eloğlu’nun şiirinin, Türk şiirinin genel seyri içerisindeki yerini anlayıp konumlandırmak daha kolaylaşacaktır.
Yazar isimleri: ['Murat TURNA']
Yayın Yılı: 31 Ağustos 2022
Dergi ismi: Süleyman Demirel Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/sbe/issue/72400/1079296
Yayın pdf linki: https://dergipark.org.tr/tr/download/article-file/2275879
