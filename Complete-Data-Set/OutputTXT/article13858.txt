Makale Başlığı: Çocuk Teslimi ve Çocukla Kişisel İlişki Kurulmasına İlişkin İlamların veya Tedbir Kararlarının İcrasında Yeni Dönem
Özet: Çocuk teslimi ve çocukla kişisel ilişki kurulmasına yönelik ilamların icrası İcra ve İflas Kanunu m. 25-25/b hükümlerine göre icra edilmekteydi. İcra ve İflas Kanunu’nun söz konusu hükümleri çocuk teslimi konusunda taşınır malların teslimine ilişkin hükümlere atıf yaparak çocuğun taşınır bir mal gibi teslimini öngörüyordu. Bu bağlamda uygulamada çocuğun icra müdürü tarafından teslim alınmasında hacze ilişkin usul takip edilmekteydi. İcra ve İflas Kanunu’nun anılan hükümlerinin çocuk bakımından ortaya çıkarttığı olumsuz sonuçlar ve bunun uygulamadaki yansımalarına son vermek; hatta çocuğun üstün yararını koruyucu yeni düzenlemeler getirilmesi yönünde görüşler ileri sürülüyordu. Bu çerçevede 7343 sayılı Kanun ile İcra ve İflas Kanunu’nun 25-25/b maddelerinin yürürlüğüne son verilerek, Çocuk Koruma Kanunu’nun 41’inci maddesinden sonra gelmek üzere “Çocuk Teslimi ve Çocukla Kişisel İlişki Kurulması” başlığı ile birlikte Dördüncü Kısım eklenmiştir.  	Çalışmamızda, İcra ve İflas Kanunu m. 25-25/b’nin uygulandığı döneme kısaca değinilecek; esasen Çocuk Koruma Kanunu’nun 41/A maddesi ve devamında yer verilen yeni düzenlemeler üzerinde durulacaktır. Bu kapsamda, eski ve yeni sistem arasındaki benzerlikler ve farklılıklar ortaya koyulmaya çalışılacaktır. Ayrıca yeni düzenlemelerin zaman bakımından uygulanmasına da yer verilecektir.
Yazar isimleri: ['Önder TOPAL']
Yayın Yılı: 15 Eylül 2022
Dergi ismi: Selçuk Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/suhfd/issue/72475/1054457
Yayın pdf linki: https://dergipark.org.tr/tr/download/article-file/2179026
