Makale Başlığı: BM'nin Çatışma Yönetimi Etkinliği: Liberya Örneği
Özet: Birleşmiş Milletler (BM), çatışmalara müdahale edebilecek en geniş yetki ve kapasiteye sahip olan uluslararası bir örgüttür. Çatışma analistleri ve çatışma yönetimi uygulayıcıları, BM’nin çatışmalara müdahalesindeki etkinliğini bu kapsamda sorgulamaya başlamıştır. Bu makale uluslararası barış ve güvenliği sağlama sorumluluğuna bağlı olarak BM’nin çatışma yönetimi etkinliğini, Liberya örneği çerçevesinde tartışmayı amaçlamaktadır. Bu kapsamda BM’nin Liberya iç savaşındaki çatışma yönetimi faaliyetleri çatışmanın sonlandırılması, barışın sağlanması ve barışın inşası olmak üzere üç boyutta ele alınmıştır. İnceleme sonucunda BM’nin çatışma yönetimini etkin olarak yürütmekten kaçınmasının doğrudan çatışma bölgesine ve dolaylı olarak uluslararası barış ve güvenliğe yönelik olumlu ve olumsuz yansımaları, farklı bakış açılarıyla ortaya konulmuştur.
Yazar isimleri: ['Süleyman EREN']
Yayın Yılı: 31 Ağustos 2022
Dergi ismi: Barış Araştırmaları ve Çatışma Çözümleri Dergisi
Yayın sayfa url: https://dergipark.org.tr/tr/pub/yalovabaccd/issue/72346/1073706
Yayın pdf linki: https://dergipark.org.tr/tr/download/article-file/2254056
