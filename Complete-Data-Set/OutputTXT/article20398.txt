Makale Başlığı: İlaç Sektöründe Zaman Serisi ve Regresyon Birleşik Modeller ile Talep Tahmini Uygulaması
Özet: Doğru talep tahmini, karşılanmayan talep ve stok miktarını azaltmak için büyük önem taşımaktadır. Bu çalışma, yapılanpromosyonların, yıl içi tatil günlerinin, ürünün fiyatında olan değişikliklerin, ürünün stokta bulunup bulunmamasının ve bazıtarih özelliklerinin (haftanın günleri, aylar, yıllar vb.) birden çok tahmin modelinde kullanılarak talebi nasıl etkilediğininanaliz edilmesini amaçlamaktadır. Çalışma için, Türkiye'de uzun yıllar hizmet veren bir global ilaç şirketine ait bir ürünincelenmiştir. Veri seti için 2016, 2017 ve 2018 yıllarına ait günlük satış verileri kullanılmıştır. Gelecek dönemlerin talebinitahmin etmek için; Holt Winters, Ridge Regression, Rastgele Orman ve Xgboost olmak üzere dört ayrı model kullanılmıştır.Ayrıca tahmin doğruluğunu arttırmak için dört modelin birbiriyle olan kombinasyonlarından oluşan modeller dekullanılmıştır. Sonrasında, modellerin hata oranları ile ters orantılı şekilde ağırlıklandırma yapılarak, tekli modellerin ikili,üçlü ve dörtlü kombinasyonları elde edilmiş ve hata oranları hem kendi aralarında hem de tekli modellerle kıyaslanmıştır.Sonuçlar, en düşük tahminleme hatalarının birleştirilmiş modellerden elde edildiğini göstermiştir.Oluşturulan tüm modellerhata oranı bakımından kıyaslandığında, hata oranı en düşük modelimiz %10,7 RMSPE (Kök ortalama Kare Yüzde Hata)değeri ile Holt Winters ve Xgboost modellerinin kombinasyonlarından oluşan kombinasyon olmuştur. Sonuçlar, birden çokmodelin birlikte kullanılarak talep tahmininin doğruluk oranının artırılabileceğini göstermiştir.
Yazar isimleri: ['Ömer Faruk BEYCA']
Yayın Yılı: 30 Eylül 2022
Dergi ismi: International Journal of Advances in Engineering and Pure Sciences
Yayın sayfa url: https://dergipark.org.tr/tr/pub/jeps/issue/72838/1127844
Yayın pdf linki: https://dergipark.org.tr/tr/download/article-file/2474308
