Makale Başlığı: Batılı Devletlerin Geri İtme Politikaları Karşısında Hukuk ve Uygulamada Mülteci
Özet: Bu makale, bazı batılı devletlerin geri itme politikaları bağlamında uluslararası hukuk kapsamında mülteci tanımını ve geri göndermeme ilkesini yeniden gözden geçirmektedir. Son olaylar, bazı batılı devletlerin siyasi amaçlar için ulusun yerli halkının hak ve çıkarlarını gözeten bir yaklaşım kullanarak mültecileri geri ittiğini göstermiştir. Birçok durumda adı geçen batılı devletler, yasadışı eylemlerini haklı çıkarmak için mülteciler hakkında yanlış anlatılara atıfta bulunmuşlardır. Bu makale, uluslararası hukukun mülteci tanımını gün ışığına çıkararak, bu devletlerin mevcut yasal tanımları manipüle etme hedefinin hukuka aykırılığını ortaya koymayı amaçlamaktadır. Bu yönde, ilk olarak, makale uluslararası hukukta mültecinin ne olduğunu, yukarıda belirtilen yanlış anlatılardan bağımsızlaştırarak açıklamaktadır. Devam eden analiz, ikinci olarak, mültecilerin uluslararası hukuka göre geri itilmesinin yasadışı olduğunu ve bu durumun geri göndermeme ilkesiyle çeliştiğini tespit etmektedir. Devletlerin geri itme kapsamında hukuka aykırı eylemlerinin bastırılmasına yönelik olası çözümler makale kapsamında ayrıca ele alınacaktır. Nihayetinde, makale sonuç olarak, devletlerin mültecilerin haklarını görmezden gelerek, yasal boşluklar yaratma yollarını bulabileceğine işaret eder. Ancak, makale -her yabancının sığınma hakkı olduğundan emin olunması için- devletlerin geri itme politikalarını devre dışı bırakacak çözümlerde ısrar edilmesinin önemli olduğu hususunun da altını çizmektedir.
Yazar isimleri: ['Ekin Deniz UZUN']
Yayın Yılı: 29 Haziran 2022
Dergi ismi: Public and Private International Law Bulletin
Yayın sayfa url: https://dergipark.org.tr/tr/pub/ppil/issue/67916/927100
Yayın pdf linki: https://dergipark.org.tr/tr/download/article-file/1730688
