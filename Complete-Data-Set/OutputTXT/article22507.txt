Makale Başlığı: صورة المجتمع في شعر البهاء زهير
Özet: Döneminin önemli şairlerinden biri olan Baha Züheyr, Eyyubiler devletinin son döneminde ve Memlukler devletinin kuruluş yıllarında yaşamıştır. Edebi bir kişiliğe sahip olan Baha Züheyr’in şiirlerinde, döneminin toplum sal yapısına ilişkin bilgiler yer almakta ve şiirleri, dönemin toplum yapısının birçok veçhesine ışık tutmaktadır. Bu çalışma şairin şiirlerinde, döneminin toplumsal yapısına ilişkin iktisadî, siyasî ve ictimaî izleri tespit etmeyi amaçlamaktadır. Bu bağlamda döneminin iktidarının ve yönetiminin insanlarla, şairlerle ilişkilerine projeksiyon tutmaktadır. Ayrıca kadının, dönemin toplumsal yapısındaki durumuna ışık tutan bilgilere ulaşmaya çalışmaktadır. Bu doğrultuda gerek üst tabakadan asil ve varlıklı kadınların, gerekse bu tabakaya hizmet eden cariyeler gibi hizmet sınıfına mensup kadınların durumunu açıklayıcı bilgiler sunmaktadır. Çalışma, dönemin özellikle üst tabakasının geleneklerini, yaşam biçimini de ortaya koymaktadır. Zira şairin şiirlerinde toplumun alt tabakasına ilişkin bilgiler bulunmamaktadır. Çalışma, şairin şiirlerinde, dönemin toplumsal yapısını aydınlatan bilgilerin tarihi bir vesika niteliğinde olduğu iddiasında değildir. Ancak yine de bu bilgiler, gözlemlerini edebî değeri yüksek bir üslupla şiirine yansıtan şairin şiirinden elde edilmiş bilgiler olması yönüyle değerlidir. Bu meyanda çalışma, Arap edebiyatı tarihinin bir kesitinde yaşayan şairin edebi mahsulünden, dönemin toplum yapısının anlaşılmasına katkı sunması bakımından bir değer taşır.
Yazar isimleri: []
Yayın Yılı: 1 Mart 2022
Dergi ismi: Current Perspectives in Social Sciences
Yayın sayfa url: https://dergipark.org.tr/tr/pub/atasobed/issue/69347/1101119
Yayın pdf linki: https://dergipark.org.tr/tr/download/article-file/2364755
