Makale Başlığı: Adölesanlar arasında internet bağımlılığı prevalansı ve etkili faktörler: Erzurum ili örneği
Özet: Amaç: Adölesan çağın özellikleri göz önüne alındığında adölesanların internetin olumsuz etkilerine karşı savunmasız ve internet bağımlılığı açısından oldukça duyarlı bir grup oldukları bilinmektedir. Bu çalışmada, adölesanların internet bağımlılığı düzeylerinin ve etkili faktörlerin belirlenmesi amaçlanmıştır.Yöntem: Kesitsel nitelikteki bu çalışmaya, Erzurum il merkezi ortaöğretim kurumlarında öğrenim gören 798 öğrenci katıldı. Çalışma verilerinin toplanmasında kişisel bilgi formu ve Young İnternet Bağımlılığı Ölçeği kullanıldı.Bulgular: Çalışmada adölesanların %18.9’u (K: %20.6, E: %17.1) patolojik internet kullanıcısıydı. Katılımcılar interneti en sık film/video vb. izleme (%16.9), sosyal medya (%16.1) ve eğitim ve/veya araştırma (%15.6) amaçlı kullanıyordu. Sigara içenöğrencilerde (%17.0) internet bağımlılığı anlamlı düzeyde yüksekti (p<0.001).Sonuç: Yaklaşık her beş öğrenciden birinin patolojik düzeyde internet kullanıcısı olarak saptanması, adölesanlarda önemli bir halk sağlığı sorunu olduğuna işaret etmektedir. İnternet bağımlılığı düzeylerinin ve belirleyicilerinin kapsamlı çalışmalar ile ortaya konulması, etkili müdahalelerin belirlenmesinde önemlidir.
Yazar isimleri: ['Edanur KÖYCEĞİZ', 'Serhat VANÇELİK', 'Sinan YILMAZ']
Yayın Yılı: 1 Aralık 2022
Dergi ismi: Türkiye Halk Sağlığı Dergisi
Yayın sayfa url: https://dergipark.org.tr/tr/pub/tjph/issue/73653/923433
Yayın pdf linki: https://dergipark.org.tr/tr/download/article-file/1721973
