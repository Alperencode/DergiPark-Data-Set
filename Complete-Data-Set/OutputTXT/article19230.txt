Makale Başlığı: Van'da Sanat Yapıtı Olarak Dokunan Kilimlerden Örnekler
Özet: Van şehri ve çevresinde yün kilim dokumacılığı çok eski bir gelenektir. Ancak son yıllarda dokumacılığa olan ilgi azalmıştır. Bölgede kilim dokumacılığını canlandırmak için sosyal bir sorumluluk projesi başlatılmıştır. Projenin amacı; Van’da bulunan bazı kilim atölyelerinde üretimin sürdürülebilirliğini sağlamaktır. Bu kapsamda yurt içi ve yurt dışından gelen siparişler ile özel renk, desen ve ebatlarda kilim üretimi yapılmıştır. Günümüzde dokuma aynı zamanda bir sanatsal ifade biçimi olduğundan, bu siparişlerin bir kısmı sanatçılardan gelmiştir. Sanatçılar dokumacılar ile sürekli iletişim halinde kalarak yapıtlarının istedikleri kalitede dokunmasını sağlamışlardır. Çalışmada; dokumanın ortaya çıkışından ve modern dönemde bir sanat yapıtına dönüşmesinden bahsedilmiş, Jörg Niederberger, Mai-Thu Perret ve Ann Cathrin November Hoibo isimli sanatçılar için dokunan kilimlerden yirmi bir tanesi renk, desen ve kompozisyon açısından ele alınmıştır.
Yazar isimleri: ['Mine TAYLAN']
Yayın Yılı: 28 Ekim 2021
Dergi ismi: Güzel Sanatlar Enstitüsü Dergisi
Yayın sayfa url: https://dergipark.org.tr/tr/pub/ataunigsed/issue/65570/938961
Yayın pdf linki: https://dergipark.org.tr/tr/download/article-file/1774864
