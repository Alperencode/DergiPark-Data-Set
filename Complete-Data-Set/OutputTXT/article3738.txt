Makale Başlığı: Akut Arteriyel Kanamalarda Transkatater Siyanoakrilat Glue Embolizasyonun Güvenliğinin ve Etkinliğinin Değerlendirilmesi
Özet: Amaç: Akut kanamalarda N-butyl cyanoacrylate glue ile yapılan endovasküler embolizasyonun güvenliğini ve etkinliğini göstermek.Gereç ve Yöntem: Akut visseral kanama nedeni ile tarafımızca glue ile endovasküler embolizasyon uygulanan toplam 31 hastanın verileri retrospektif olarak değerlendirildi. Hastalara işlem öncesi kanama odağını saptama amacıyla rutin olarak kontrastsız ve kontrastlı fazlardan oluşan şüphe edilen kanama bölgesine yönelik bilgisayarlı tomografi çekildi. Teknik başarı kontrol anjiografide hedeflenen damarın kapatılması, klinik başarı ise post-op 1 aylık sürede tekrar işlem gerektirecek kanama olmaması şeklinde kabul edildi. Bulgular: Maligniteye bağlı gastrointestinal sistem (GİS), vajinal kanama ya da hematürisi olan 11 hasta, enfeksiyon sekeli ya da bronşektaziye bağlı hemoptizisi olan 9 hasta, perkütan tıbbi işlemler sonrası kanaması olan 4 hasta, travmaya bağlı kanaması olan 3 hasta, peptik ülser nedeni ile kanaması olan 4 hasta endovasküler embolizasyon ile tedavi edildi. 17 hastada %5’lik, 14 hastada ise %10’luk glue-lipiodol karışımı embolizasyon için kullanıldı.Sonuç: N-butil siyanoakrilat aktif kanaması olan hastalarda teknik ve klinik başarısı yüksek güvenilir bir embolizan materyaldir.
Yazar isimleri: ['Bilen ONAN', 'Hüseyin AKKAYA', 'Sinan SÖZÜTOK', 'Ferhat Can PİŞKİN', 'Ömer KAYA', 'Tuğsan BALLI']
Yayın Yılı: 31 Ağustos 2022
Dergi ismi: Çukurova Anestezi ve Cerrahi Bilimler Dergisi
Yayın sayfa url: https://dergipark.org.tr/tr/pub/jocass/issue/72208/1159349
Yayın pdf linki: https://dergipark.org.tr/tr/download/article-file/2585607
