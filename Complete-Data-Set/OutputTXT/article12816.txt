Makale Başlığı: DİĞER KAPSAMLI GELİRLERİN TMS UYUMLU TASLAK HESAP PLANINA GÖRE MUHASEBELEŞTİRİLME ESASLARI
Özet: Gelir tablosu, işletmelerin belli bir faaliyet dönemine ait gelir ve giderlerini, dolayısıyla kar veya zararını gösteren mali tablo olarak bilinmektedir. Ancak Türkiye Muhasebe Standartlarının (TMS) muhasebe sistemine girmesiyle gelir ve giderlerin sınıflandırılması sadece gelir tablosunda değil, özkaynak içerisinde de yapılmaktadır. Özkaynak içerisinde sınıflandırılan bu gelir ve giderler, diğer kapsamlı gelir olarak adlandırılmaktadır. Yapılan bu sınıflandırmaya ilişkin düzenlemeye yürürlükte olan Muhasebe Sistemi Uygulama Genel Tebliği (MSUGT) kapsamında yer verilmemiştir. Bu sebeple TMS uygulayan işletmelerin muhasebe kayıtlarında kullandıkları hesapların tam bir uyum içine oldukları söylenemez. Sorunun sözümü için Kamu Gözetimi Muhasebe ve Denetim Standartları Kurumu (KGK) tarafından yayımlanan mali tabloların şekilsel yapısı kullanılmaktayken henüz kabul edilmemiş olan TMS uyumlu taslak hesap planı ön plana çıkmaktadır. Bu çalışma, kapsamlı gelirin TMS uyumlu tek düzen hesap planına göre nasıl muhasebeleştirileceğini açıklamaktadır.
Yazar isimleri: ['Yusuf IŞIK']
Yayın Yılı: 30 Haziran 2022
Dergi ismi: Osmaniye Korkut Ata Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/oskauiibfd/issue/70883/1093721
Yayın pdf linki: https://dergipark.org.tr/tr/download/article-file/2333837
