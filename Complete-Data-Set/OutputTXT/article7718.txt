Makale Başlığı: Roblox Studio İle Mühendislik Eğitimi İçin Deneyim Geliştirme
Özet: Gerilim kaynağı, ayarlı direnç, kablolar ve bir ampermetre düzeneği ile basit bir elektronik devre çalışmasını temel düzeyde öğrencilere anlatmalıyız. Günümüzde öğrencilerin bilgisayar, telefon, tablet gibi teknolojik cihazlar çağına doğmuş olmaları gerçeği ile başbaşayız. Gün içerisinde vaktinin büyük bir çoğunluğunu sürekli bu cihazların başında geçiren öğrencilerin değerli vakitlerini verimli geçirmedikleri düşüncesiyle endişe ediyoruz. Sadece mühendislik eğitimi için değil, matematik, fen bilgisi (fizik, kimya, biyoloji, coğrafya, geometri gibi pozitif bilimler) veya uygulamalı bilimlere ait temel dersleri öğrencilere öğretirken ne gibi modern ve güncel araçlardan faydalanabiliriz sorusunun cevabı olarak Roblox platformunu kullanmak bu çalışmada esas alınmıştır. Bugün geliştiriciler, dünya çapında yaygın olarak bilinen Roblox platformunu kullanarak kendi oyun deneyimlerini Lua dilinde kodlayıp dünyaya yayınlayabiliyorlar. Günümüzde Roblox Studio ile birlikte mühendislik bilgilerinden yola çıkarak oyun simülasyonu deneyimi geliştirmek mümkün olabilir gibi görünüyor. Bu çalışma ile elektrikte yaygın olarak bilinen Ohm kanunu örnek alınmıştır. Roblox evreninde örnek bir deneyim (Game Experience) geliştirerek basit bir elektrik devresi analizi gerçekleştirmek üzere bir devre simülasyonu geliştirme çalışması yapılmıştır. Bu yaklaşımı ilginç kılan taraf ise Roblox oynamak yerine Roblox Studio ile oyun geliştirme yapılabileceğini öğrenciye göstermektir. Bu çalışmada amaçlanan, Mühendislik eğitimde sıklıkla kullanılan formülleri Roblox platformunda bir oyun deneyimi halinde Lua dilini kullanarak sunma imkanını göstermektir. Mühendislikteki yaklaşımların Roblox Studio’nun sunduğu deneyim geliştirme ortamında üç boyutlu benzetimin gerçekleştirilebilmesi adına bu çalışmanın sunumunun uygun olacağı düşünülmüştür.
Yazar isimleri: ['Onur YOLAL']
Yayın Yılı: 20 Temmuz 2022
Dergi ismi: International Journal of Multidisciplinary Studies and Innovative Technologies
Yayın sayfa url: https://dergipark.org.tr/tr/pub/ijmsit/issue/69913/1131206
Yayın pdf linki: https://dergipark.org.tr/tr/download/article-file/2488426
