Makale Başlığı: Hemşirelik Araştırmalarında Randomize Kontrollü Çalışmaların Raporlanması ve Non-farmakolojik CONSORT Uzantısının Kullanımı
Özet: Kanıta dayalı tıbbın en önem ilkesi; mevcut kanıtların değerlendirilmesi, en iyi kanıtlara ulaşılması ve bu kanıtlar doğrultusunda karar verilmesidir. Kanıta dayalı hemşirelik uygulamalarının temelini ise; hemşirelik alanındaki en iyi kanıtların üretilmesi, bu kanıtların klinik uzmanlık ve hasta tercihleri ile entegrasyonun sağlanarak hemşirelik bakımında kullanımı oluşturmaktadır. Bu kapsamda randomize kontrollü deneysel tasarımlar kanıtların üretilmesi ve hemşireleri klinik hemşirelik kararları konusunda bilgilendirilmesiyle doğrudan ilişkili ve vazgeçilemez konumdadır. Son yıllarda, hemşirelik alanında deneysel olarak tasarlanan ve yayınlanan çalışmaların sayısında artış görülmektedir. Ancak randomize kontrollü deneysel tasarımların metodolojisini, bulgularını eksiksiz, açık ve şeffaf bir şekilde sunulmasını sağlayan raporlama sistemlerinin kullanımıyla ilgili sınırlılıklar devam etmektedir. Bu nedenle randomize kontrollü çalışmaların raporlama standartlarını belirlemek, sistematik raporlama hatalarından kaçınmak için, hemşirelik araştırmalarının uluslararası geçerliliği olan kontrol listelerine göre raporlandırılması önemlidir. Bu derlemede, hemşirelik alanında randomize kontrollü çalışmaların Konsolide Raporlama Denemeleri Bildirimi (CONSORT) sistemine göre raporlanmasının önemini vurgulamak ve hemşirelik araştırmalarında non-farmakolojik CONSORT uzantısının kullanımı hakkında farkındalık oluşturmak amaçlanmıştır.
Yazar isimleri: ['Aliye DOĞAN', 'Hazal ÖZDEMİR KOYU', 'Naile BİLGİLİ']
Yayın Yılı: 5 Aralık 2022
Dergi ismi: Ordu Üniversitesi Hemşirelik Çalışmaları Dergisi
Yayın sayfa url: https://dergipark.org.tr/tr/pub/ouhcd/issue/73709/1011788
Yayın pdf linki: https://dergipark.org.tr/tr/download/article-file/2034693
