Makale Başlığı: ÖĞRETMENLERİN YAŞADIKLARI GERÇEKLİK ŞOKU İLE MESLEKİ TUTUMLARI ARASINDAKİ İLİŞKİ
Özet: Bu araştırma ile öğretmenlerin yaşadıkları gerçeklik şokunun öğretmenlerin mesleki tutumlarında anlamlı bir yordayıcı olup olmadığı incelenmiştir. Araştırma Kocaeli ili Dilovası ilçesindeki resmî ilkokul, ortaokul ve lise kademelerinde çalışan 422 öğretmenin oluşturduğu çalışma grubu ile yapılmıştır.  Araştırma, tarama modelinin kullanıldığı korelasyonel (ilişkisel) nitelikte betimsel bir çalışmadır. Araştırma verileri Özkan (2017) tarafından geliştirilen “Gerçeklik Şoku Ölçeği” ile Üstüner (2006) tarafından geliştirilmiş ve geçerlik-güvenirlik çalışmaları yapılmış olan “Öğretmenlik Mesleği Tutum Ölçeği” kullanılarak toplanmıştır. Araştırmada elde edilen verilerin analizinde; aritmetik ortalama, standart sapma gibi betimsel istatistikler ile korelasyon ve regresyon analizleri kullanılmıştır. Araştırma bulguları, öğretmenlerin gerçeklik şokunu yaşama düzeyleri orta düzeyde, öğretmenlik mesleğine yönelik tutumlarının ise yüksek düzeyde olduğunu ortaya koymuştur. Ayrıca, gerçeklik şoku ile öğretmenlik mesleğine yönelik tutum arasında negatif yönlü orta düzey bir ilişki saptanmıştır. Araştırma sonucunda elde edilen bulgular, öğretmenlerin gerçeklik şoku algı düzeylerinin azaltılmasına yönelik aday öğretmen yetiştirme programı düzenlenerek öğretmenlerin mesleki tutum düzeylerinin artırılmasına katkı sağlayacağını göstermektedir.
Yazar isimleri: ['Selin GÜRLER', 'Soner POLAT']
Yayın Yılı: 30 Haziran 2022
Dergi ismi: Mustafa Kemal Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/mkuefder/issue/70958/1041533
Yayın pdf linki: https://dergipark.org.tr/tr/download/article-file/2149891
