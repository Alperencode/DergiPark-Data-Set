Makale Başlığı: SAVAŞ NEDENİYLE ÜLKELERİNDEN GÖÇEN SURİYELİLERİN YAŞAM KOŞULLARI VE PSİKOSOSYAL DURUMLARI: BURSA ÖRNEĞİ
Özet: Amaç: Bu çalışmanın amacı Suriye’de ortaya çıkan savaş sonucu bulundukları yerleri terk etmek zorunda kalan ve Türkiye’de yaşayan Suriyeli göçmenlerin depresyon, anksiyete seviyeleri ve ilişkili sosyal, ekonomik ve kültürel faktörler ve göçmenlerin yaşam koşullarını incelemektir.Yöntem: Gözlemsel bir çalışma olan bu araştırmanın evrenini Bursa ilinin Yıldırım bölgesinde yaşayan 18- 65 yaş arası Yıldırım Göçmen Sağlığı Merkezi’ne başvuran gönüllü ve sağlıklı 254 Suriyeli katılımcı oluşturdu.  Araştırmada katılımcılara yüz yüze görüşme yöntemi ile Arapça bilen araştırmacı tarafından gerekli görüldüğünde tercüman desteği ile anket uygulandı. Katılımcılara Göçmen Sağlığı Merkezi (GSM) İzleme ve Değerlendirme Formu, Beck Depresyon Ölçeği (BDÖ), Beck Anksiyete Ölçeği (BAÖ) uygulandı.Bulgular: Katılımcıları depresyon ve anksiyete düzeylerinde yükseklik vardı. Kadınların depresyon ve anksiyete düzeyleri erkeklerden anlamlı olarak yüksekti. Anksiyete ve depresyon düzeyleri ile gebelik sayısı ve düşük sayısı arasında pozitif yönde zayıf ilişki vardı. Madde bağımlılığı olanların depresyon düzeyleri madde bağımlılığı olmayanlara göre anlamlı yüksekti.Sonuç: Mültecilerin psikolojik ve sosyal ihtiyaçlarının giderilmesine yönelik psikososyal destek programlarının geliştirilmesi faydalı olabilir.
Yazar isimleri: ['Salih METİN', 'Ferhat EKİNCİ', 'Tuncay Aydın TAŞ', 'Tümay" RAY KUTLU']
Yayın Yılı: 31 Ağustos 2022
Dergi ismi: Karya Journal of Health Science
Yayın sayfa url: https://dergipark.org.tr/tr/pub/kjhs/issue/72363/1142534
Yayın pdf linki: https://dergipark.org.tr/tr/download/article-file/2533307
