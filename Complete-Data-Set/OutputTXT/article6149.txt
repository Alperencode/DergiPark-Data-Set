Makale Başlığı: Bina cepheleri pencere/duvar oranı ve pencere özelliklerinin enerji performansına etkisi
Özet: Bina cepheleri iç mekan ile dış mekanı ayıran bölücü elemanlardır. Binaların enerji ihtiyacının büyük bir bölümü ısıtma enerjisi için kullanılmaktadır, ısıtma enerjisi ihtiyacı büyük oranda bina cephelerinde meydana gelen ısı kayıp ve kazançlarından etkilenmektedir. Bu kayıp ve kazançlar bina cephelerinin opak ve saydam yüzey özelliklerine göre değişmektedir. Bina cephelerinde opak/saydam yüzey oranları belirlenirken binaların enerji performansının da dikkate alınması gerekliliği açıktır. Bu çalışma ile bina cephelerindeki opak/saydam yüzey oranlarına göre pencere doğrama türü ve cam özellikleri alternatiflerinin ısıl performans bakımından sonuçları ortaya konarak, çalışma sonucu elde edilen verilerin optimum çözüm seçeneklerinin oluşturulmasında yol gösterici olması hedeflenmektedir.  Bu bağlamda çalışmada bina opak/saydam yüzey oranları saydam yüzeyleri oluşturan pencerelerin doğrama türleri ve pencere camının özelliklerine göre binalarda meydana gelen ısı kayıp ve kazançları araştırılmıştır. Çalışma kapsamında 10 farklı opak/saydam yüzey oranları, 9 farklı doğrama türü ve 5 farklı cam türü dikkate alınarak ısı kayıpları ve binaların pencere duvar oranı ve cam türlerine göre ısı kazançları hesaplanmıştır. Hesaplamalarda TSE 825’de yer alan hesaplama yöntemi kullanılmıştır. Hesaplamalar sonucu elde edilen veriler tablo ve grafikler ile karşılaştırılarak değerlendirilmiştir. Çalışma sonucunda, bina cepheleri tasarlanırken ısı kayıp ve kazançları bakımından iyi sonuçlar elde edilebilecek seçenekler tercih edilmesi için yol gösterici olabilecek veriler ortaya konmaktadır.
Yazar isimleri: ['Gonca ÖZER']
Yayın Yılı: 7 Ekim 2022
Dergi ismi: Gazi Üniversitesi Mühendislik Mimarlık Fakültesi Dergisi
Yayın sayfa url: https://dergipark.org.tr/tr/pub/gazimmfd/issue/72928/1053674
Yayın pdf linki: https://dergipark.org.tr/tr/download/article-file/2175944
