Makale Başlığı: Türkiye'nin Kuzeydoğusunda reçete edilen pediatrik ilaçların karyojenik ve aşındırıcı potansiyelinin değerlendirilmesi: Bir in vitro çalışma
Özet: Amaç: Çalışmanın amacı, Türkiye Kuzeydoğu bölgesinde pediatrik kullanım için reçete edilen ilaçların karyojenik ve eroziv potansiyelini in vitro olarak değerlendirilmesidir. Gereç ve yöntem: Çalışmada pediatristler tarafından  reçete edilen ilaçlar arasından 14 farklı ilaç grubuna ait 30 farklı ilaç seçildi. İlaçların pH, total titrasyon asitliği (TTA), toplam çözünebilir katı içeriği (TSSC), toplam şeker içeriği (TSC) ölçüldü. Elde edilen veriler SPSS istatistik yazılımı kullanılarak analiz edildi. Tüm gruplarda pH ve TTA, TSSC değerleri açısından karşılaştırma yapılırken Pearson ki-kare testi uygulandı. Bulgu:Test edilen ilaçların pH ortanca değerleri 3.11 ile 7.62 arasında değiştiği; ilaçların % 53.3’nün pH ortanca değerinin kritik pH (5.5) in altında olduğu tespit edildi. Ortanca değere göre TTA değerleri tüm gruplarda düşük olarak bulgulandı. En yüksek TTA değeri 23.8770 ve ikinci olarak 22.9540 olarak ölçüldü. En düşük TSSC değerinin 1.3320  ve en yüksek TSSC değerinin 1.4450 olduğu saptandı. Toplam şeker içerikleri analizinde kullanılan ilaçların %33 ‘ünde şeker içeriği tespit edildi. Sonuç: Analiz edilen ilaçlar, diş dokularında karyojenik ve eroziv potansiyel gösteren fizikokimyasal özellikler gösterdi. Bu doğrultuda sağlık profesyonelleri, ilaç üreticileri ve ebeveynler diş dokularına potansiyel olarak zararlı ilaçların tüketilmesinden kaynaklanan riskler hakkında bilinçlendirilmelidir.
Yazar isimleri: ['Nagehan YILMAZ', 'Büşra KORKMAZ', 'Şengül ERBEK', 'Ozgul BAYGİN', 'Fatih Mehmet KORKMAZ', 'Tamer TUZUNER']
Yayın Yılı: 24 Ağustos 2022
Dergi ismi: Selcuk Dental Journal
Yayın sayfa url: https://dergipark.org.tr/tr/pub/selcukdentj/issue/72290/877160
Yayın pdf linki: https://dergipark.org.tr/tr/download/article-file/1565881
