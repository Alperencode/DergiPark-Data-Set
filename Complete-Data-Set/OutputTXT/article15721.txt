Makale Başlığı: ENDÜSTRİYEL MİRAS ALANLARININ SÜRDÜRÜLEBİLİR DÖNÜŞÜMÜNÜ ÖĞRETMEK: NIT KENTSEL MİRAS LABORATUVARI'NDAN İZLENİMLER
Özet: Türkiye’deki Hollanda Araştırma Enstitüsü (NIT) 2021 Sonbaharında, endüstri mirasının dönüşümüne yönelik zorlukları ve fırsatları çok disiplinli bir bakış açısıyla ele almayı amaçlayan bir eğitim programı düzenledi. Eğitim programı, bölüm ya da disiplin farkı olmaksızın Hollanda veya Türkiye'de yer alan yüksek öğretim kurumlarından herhangi birine kayıtlı lisansüstü öğrenciler ile kariyerinin başındaki uzman ve araştırmacılara açıktı. İstanbul'un sahip olduğu endüstri mirasına odaklanan "Sürdürülebilir Şehirler için Endüstri Mirası" başlıklı eğitim programı; endüstriyel mirasın korunması, dönüşümü ve sürdürülebilir gelişimi ile ilgili konuları uluslararası bir perspektifle keşfetmeyi amaçladı. Eğitim programı, kısmen çevrimiçi (dersler ve tartışmalar), kısmen ise İstanbul'da (saha gezileri, çalışma grupları ve çalıştaylar) yüz yüze olarak gerçekleşti. Bu makalede, NIT Kentsel Miras Laboratuvarı'nın bir parçası olarak düzenlenen "Sürdürülebilir Şehirler için Endüstri Mirası" başlıklı eğitim programının amaçlarını, formatını ve sonuçlarını kentsel miras alanlarının gelişimine yönelik literatür ışığında gözden geçiriyoruz. Aynı zamanda, günümüzde hem kuramsal çalışmalarda hem de koruma uygulamalarında oldukça güncel bir konu olan endüstri miras alanlarının sürdürülebilir dönüşümü üzerine uluslararası ve çok disiplinli bir yaklaşımla gerçekleşen eğitim programının potansiyellerini ve sınırlamalarını aktarıyoruz.
Yazar isimleri: ['Özgün ÖZÇAKIR', 'Fokke GERRITSEN', 'Aysel ARSLAN']
Yayın Yılı: 19 Ağustos 2022
Dergi ismi: TÜBA-KED Türkiye Bilimler Akademisi Kültür Envanteri Dergisi
Yayın sayfa url: https://dergipark.org.tr/tr/pub/tubaked/issue/71634/1104837
Yayın pdf linki: https://dergipark.org.tr/tr/download/article-file/2379668
