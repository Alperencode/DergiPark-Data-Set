Makale Başlığı: Oyunlaştırılmış Değerlendirme Yöntemlerinin İngilizce Öğretmen Adaylarının Kelime Öğrenme Süreçlerine Etkisi
Özet: Günümüzde oyunların yaygınlaşması ve milyonlarca insan tarafından oynanıyor olması oyunların eğlence amacının dışında da kullanılabileceği fikrini ortaya çıkarmıştır. Yabancı dil öğretimi de bu amaçlardan biri olarak görülmektedir. Etkili kullanıldıklarında, oyunların öğrencilerin geleneksel öğretim ortamlarından kaynaklanan sıkılma, dikkat dağınıklığı ve motivasyon eksikliği gibi olumsuz faktörleri önleyerek öğrenme süreçlerinde oldukça etkili olduğu literatürde vurgulanmıştır. Ayrıca, oyunların öğrencilere eğlenerek öğrenme ortamı sağladıkları için daha kalıcı ve etkili öğrenmenin gerçekleştiği, aynı zamanda oyunların değerlendirme aşamasında da oldukça etkili olduğu belirtilmiştir. Bu doğrultuda, çalışma kapsamında oyunlaştırılmış değerlendirme yöntemi kullanımının öğrencilerin yabancı dil kelime öğrenme süreçleri üzerindeki etkilerinin araştırılması amaçlanmıştır. Bu amaç doğrultusunda açıklayıcı karma desen araştırma yöntemi kullanılmıştır. Çalışmaya 28 deney 28 kontrol grubu olmak üzere toplam 56 İngilizce öğretmen adayı öğrenci katılmıştır. Uygulama kapsamında öncelikle öğrencilere 100 sorudan oluşan bir kelime sınavı ön-test olarak uygulanmıştır.  Dört hafta boyunca süren uygulamada öğrencilerin haftalık olarak kendilerine verilen kelime listesine çalışmaları istenmiş, kontrol grubundaki öğrenciler geleneksel quiz yöntemi ile deney grubundaki öğrenciler ise Kahoot tabanlı oyunlaştırılmış değerlendirme yöntemi ile değerlendirilmiştir. Uygulama sonunda aynı kelime sınavı son-test olarak uygulanmış ve sonuçlar raporlanmıştır. Analizler sonucunda oyunlaştırılmış değerlendirme yöntemiyle değerlendirilen öğrencilerin geleneksel quiz yöntemiyle değerlendirilen öğrencilere göre hem süreç içi hem de süreç sonunda yapılan değerlendirmede daha başarılı oldukları ortaya çıkmıştır. Elde edilen sonuçlardan yola çıkarak, çalışmada ayrıca ileride yapılacak olan çalışmalara yönelik önerilerde bulunulmuştur.
Yazar isimleri: ['Veysel KARSLİ']
Yayın Yılı: 30 Haziran 2022
Dergi ismi: Takvim-i Vekayi
Yayın sayfa url: https://dergipark.org.tr/tr/pub/takvim/issue/70952/1125857
Yayın pdf linki: https://dergipark.org.tr/tr/download/article-file/2465980
