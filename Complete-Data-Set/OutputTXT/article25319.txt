Makale Başlığı: Okuma Performası Düşük Olan ve Olmayan İlkokul Öğrencilerinin Okuma Akıcılıkları
Özet: ÖZ. Bu çalışmada, okuma performansı düşük olan ve olmayan üçüncü sınıf öğrencilerinin okuma akıcılığı becerilerinin (okuma doğrulukları, okuma hatalarının sıklığı ve okumalarının prozodi özellikleri) karşılaştırılması amaçlanmıştır. Araştırmada nedensel betimsel karşılaştırmalı araştırma modeli kullanılmıştır. Araştırmaya Ankara ilindeki ilkokullardan okuma performansı düşük olan 26 ve okuma performansı düşük olmayan 26 üçüncü sınıf öğrencisi katılmıştır. Grupların belirlenmesinde öğrencilerin okuma hızındaki performansları dikkate alınmıştır. Bulgular, okuma performansı düşük olan grubun okuma doğruluklarının okuma performansı düşük olmayan öğrencilere göre daha düşük olduğunu göstermiştir. Ayrıca, okuma performansı düşük olan öğrenciler daha fazla sözcüğü yanlış okuma, sözcüğün bir kısmını tekrar etme, kendini düzeltme, harf-hece atlama, harf-hece ekleme, yerine harf koyma, sözcüğün bir bölümünü ters çevirme, harfi ters çevirme ve sözcüğün sonunu değiştirme hatası yapmıştır. Performansı düşük olan öğrencilerin okuma hataları akranlarınkinden fazla olmakla birlikte, hata modelleri akranlarınınkine çok benzemektedir. Grupların okuma doğruluklarına bakıldığında ise, okuma performansı düşük olmayan gruptaki öğrencilerin, biri hariç (öğretimsel) tümünün bağımsız okuma düzeyinde; okuma performansı düşük olan gruptaki öğrencilerin ise 9’unun öğretimsel, 17’sinin ise başarısız okuma düzeyinde olduğu görülmektedir. Okuma performansı düşük olan öğrenciler prozodinin tüm boyutlarında düşük performans göstermişlerdir.Anahtar Kelimeler. Okuma performansı düşük olan öğrenciler, okuma akıcılığı, okuma hızı, okuma hataları, okuma prozodisi
Yazar isimleri: ['Şaziye SEÇKİN YILMAZ', 'Berrin BAYDIK']
Yayın Yılı: 16 Ağustos 2017
Dergi ismi: İlköğretim Online
Yayın sayfa url: https://dergipark.org.tr/tr/pub/ilkonline/issue/31371/342983
Yayın pdf linki: https://dergipark.org.tr/tr/download/article-file/356447
