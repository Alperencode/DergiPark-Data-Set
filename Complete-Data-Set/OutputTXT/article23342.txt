Makale Başlığı: Populus Romanus Bağlamında Aristokratik Roma Cumhuriyeti
Özet: Bu çalışmada; Antik Roma Cumhuriyeti ve Populus Romanus denilen Roma Halkı’nın genel karakteri üzerinde durulmuştur. Ayrıca Cumhuriyet’in kurulmasına giden süreçte Roma Halkı’nın rolü irdelenmiştir. Latince’de “Populus” terimi “Halk” anlamına gelmekte olup, Populus Romanus ile de Roma Halkı kastedilmektedir. Roma Halkı patrici ve pleb adı verilen iki temel sınıftan oluşmaktadır. Bu iki sınıf Roma devletinin idari yapısının belirlenmesinde temel rol oynamıştır. Bu bağlamda soylu kesimin oluşturduğu patrici sınıfı ile yoksul kesimin oluşturduğu plebler arasında doğan eşitlik mücadelesinden yepyeni bir yönetim biçimi ortaya çıkmış ve bu yönetim biçimi Cumhuriyet olarak adlandırılmıştır. Antik Roma Cumhuriyeti günümüz anlamından oldukça farklı bir karaktere sahiptir. Yalnızca patrici sınıfınının söz sahibi olduğu Roma Cumhuriyeti, soylu kesim dışındaki toplumsal grupların yönetimden dışlandığı bir rejimdir. Bu nedenle Roma Cumhuriyeti aristokratik bir yönetim biçimi olarak nitelendirilmektedir.
Yazar isimleri: ['Ahmet GÖZLÜ']
Yayın Yılı: 26 Temmuz 2022
Dergi ismi: Kafkas Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/kausbed/issue/71439/1090067
Yayın pdf linki: https://dergipark.org.tr/tr/download/article-file/2318904
