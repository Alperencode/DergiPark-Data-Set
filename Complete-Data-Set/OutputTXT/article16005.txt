Makale Başlığı: DİL POLİTİKALARI BAĞLAMINDA MOĞOLİSTAN’DA YAŞAYAN İKİ DİLLİ TÜRK DİLİ KONUŞURLARININ ANA DİLİ EĞİTİMLERİ
Özet: Dillerini kaybetme tehlikesindeki iki dilli Türk dili konuşurlarının yaşam alanlarından biri olan Moğolistan’da, Kazaklar, Hotonlar, Tuvalar ve onların bir kolu kabul edilen Duhalaryaşamlarını sürdürmektedir. Bu çalışma Moğolistan’da Türk dili mirasçıları olan bu halkların tarihî süreçte geçiş dönemlerini ortaya koyarak genç kuşağın ana dil eğitimleri üzerine yapılan çalışmaları sunma amacıyla, nitel araştırma yöntemlerinden durum çalışması türünde tasarlanmıştır. Araştırma kapsamında Moğolistan bölgesindeki iki dilli Türk dili konuşurlarının yaşam alanları ziyaret edilmiş, kaynak kişilerle görüşmeler gerçekleştirilmiş, bu halklara dair kaydedilen bilgiler derlenmiştir. Araştırmada, Moğolistan’da yaşayan iki dilli Türk dilli konuşurlarının ana dil edinimleri ve kullanımları için ülkenin dil politikalarının destekleyici olduğu, zaman zaman miras dil kullanımını destekleyici eğitimler düzenlendiği, çeşitli özel kurumlar ve devlet kurumlarınca miras dil kullanımına yönelik materyal geliştirildiği tespit edilmiştir. Ancak miras dil kullanımının özellikle nüfusun nispeten daha az olduğu gruplarda hızla azalırken dil değiştiriminin hızla arttığı, dolayısıyla bu dillerin yok olma tehlikesiyle karşı karşıya olma durumlarına etkili bir çözüm sunulmadığı görülmüştür
Yazar isimleri: ['Fatma ALBAYRAK']
Yayın Yılı: 26 Haziran 2022
Dergi ismi: Türkbilig
Yayın sayfa url: https://dergipark.org.tr/tr/pub/turkbilig/issue/70560/1136136
Yayın pdf linki: https://dergipark.org.tr/tr/download/article-file/2508714
