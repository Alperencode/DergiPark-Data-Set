Makale Başlığı: Rotasyon ve resiprokasyon hareketi ile çalışan farklı eğe sisteminin apikal transportasyon ve kanal düzleşmesine etkisinin karşılaştırılması
Özet: Amaç: Bu çalışma, farklı apikal çaplara sahip ProTaper Next, HyFlex Electric Discharge Machining, Reciproc ve Reciproc Blue nikel-titanyum (NiTi) eğelerin apikal transportasyonu ve kanal düzleştirmesini karşılaştırmayı amaçlamıştır. Gereç ve Yöntemler: Kırk sekiz mandibular molar insan dişi çalışmaya dahil edildi. Dişler NiTi eğe tiplerine göre (n = 12) dört gruba ayrıldı. Image J yazılımı ile üst üste çakıştırılmış ilk ve son radyografik görüntüler kullanarak bukkolingual ve meziodistal yönlerde apikal transportasyonu ve kanal düzleştirmeyi karşılaştırmak için dijital radyografik yöntem kullanıldı. Analizlerde Bonferroni düzeltmeli Kruskal-Wallis testi ve Wilcoxon testi kullanıldı; P değeri %5 olarak belirlendi. Bulgular: Hem apikal transportasyon hem de kanal düzeltme için eğeler arasında istatistiksel olarak önemli farklılıklar bulundu. Eğe çapının #40'a çıkarılması apikal transportasyon ve kanal düzleşmesini arttırdı (P <0.05). Sonuç: ProTaper Next, HyFlex Electric Discharge Machining ve Reciproc Blue eğeleri benzer sonuçlar verdi. Daha büyük bir enstrüman kullanmak apikal transportasyonu ve kanal düzleşmesini arttırdı.
Yazar isimleri: ['Ali TÜRKYILMAZ', 'Deniz ERDOĞAN', 'Gözde AKBAL DİNÇER', 'Ali ERDEMİR']
Yayın Yılı: 24 Ağustos 2022
Dergi ismi: Selcuk Dental Journal
Yayın sayfa url: https://dergipark.org.tr/tr/pub/selcukdentj/issue/72290/887570
Yayın pdf linki: https://dergipark.org.tr/tr/download/article-file/1604821
