Makale Başlığı: Kırklareli İlinde Faaliyet Gösteren Konaklama İşletmelerine Yönelik Çevrimiçi Ziyaretçi Yorumlarının İçerik Analizi İle İncelenmesi
Özet: İnternet kullanımının giderek artması, çevrimiçi yorumların potansiyel müşterilerin rezervasyon kararlarını daha fazla etkilemesine yol açmaktadır. Bu bağlamda araştırmanın amacı, Kırklareli ilinde konaklayan ziyaretçilerin deneyimlerine yönelik çevrimiçi  değerlendirmelerini incelemektir. Araştırmanın amacı doğrultusunda bazı kriterler belirlenmiştir. Yorumların güncel olması amacıyla 2017-2021 yılları arasında yapılan yorumlar dikkate alınmış ve anlam kayması yaşanmaması açısından ise sadece Türkçe ve İngilizce dillerinde yapılan yorumlar incelenmiştir. Kriterlere uygun Kırklareli’nde faaliyet gösteren 12 adet konaklama işletmesi araştırma kapsamına dahil edilmiştir. Kırklareli’nde konaklama deneyimi yaşayan ziyaretçilerin çevrimiçi anlatıları (n=465), dünyada en fazla ziyaret edilen internet sitelerinden biri olan çevrimiçi seyahat platformu TripAdvisor'dan toplanmış ve nitel yaklaşımlardan biri olan içerik analizi kullanılarak analiz edilmiştir. Araştırma sonucunda “çalışan davranışları”, “yemeklerin kalitesi ve özellikleri”, “unutulmaz bir deneyim”, “atmosfer ile ilgili özellikler”, “fiyat-performans” ve “otel konumu” olmak üzere 6 ana tema elde edilmiştir. Elde edilen ana temalar, daha önceki araştırmaları destekler niteliktedir. Kırklareli ilinde konaklayan ziyaretçilerin çevrimiçi yorumlarının önemli bir kısmının olumlu yönde olduğu ve deneyiminden memnun kaldığı tespit edilmiştir.
Yazar isimleri: ['Haluk TANRIVERDİ', 'Kartal Doğukan ÇIKI']
Yayın Yılı: 15 Aralık 2022
Dergi ismi: Kent Akademisi
Yayın sayfa url: https://dergipark.org.tr/tr/pub/kent/issue/70491/1108308
Yayın pdf linki: https://dergipark.org.tr/tr/download/article-file/2394036
