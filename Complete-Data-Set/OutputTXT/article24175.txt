Makale Başlığı: KURAMLARLA EMZİRME
Özet: Emzirme ve anne sütü yeni doğmuş bir bebeğin hayatının önemli bir parçasıdır ve hem fiziksel hem zihinsel gelişimi için oldukça önemlidir. Ayrıca anne-bebek arasındaki güçlü bağın oluşturulması ve duygusal bağımlılığın artırılmasında da önemli bir yere sahiptir. Bu nedenle Dünya Sağlık Örgütü doğumdan sonra bir saat içerisinde emzirmeye başlanmasını, doğumdan sonra ilk 6 ay tüm bebeklerin sadece anne sütü ile beslenmelerini ve 2 yaşına kadar da ek gıdalarla birlikte emzirmenin devam etmesi gerektiği tavsiye etmektedir. Emzirmenin erken dönemde başlatılması ve sürdürülebilirliğinin sağlanmasında kuram ve modellere yer verilmelidir. Bu doğrultuda hazırlanan makale ile amaç, emzirme döneminde kuramlara dayalı bakımın nasıl verileceğini ve hangi kuramlardan yararlanılabileceğini incelemektir. Derleme niteliğinde planlanan çalışma için “emzirme”, “anne sütü”, “kuram” “model” ve bağlantılı kelimeler elektronik veri tabanlarında (PubMed, Science Direct, Web of Science, Cochrane ve Mendeley) taranmıştır. Yapılan tarama sonucunda Roy Adaptasyon Modeli, Sağlığı Geliştirme Modeli, Maternal Bağlanma Kuramı, Sosyal-Bilişsel Kuram ve Emzirme Öz Yeterliliği Kuramının emzirmenin özendirilmesi, desteklenmesi ve en sık görülen emzirme sorunları ile ilgili konularda ebeler başta olmak üzere tüm sağlık profesyonellerine yol göstereceği tespit edilmiştir. Sonuç olarak, yukarıda bahsedilen kuram ve modeller, emzirmenin desteklenmesinde kullanılabilir.
Yazar isimleri: ['Hava ÖZKAN', 'Özlem ARI', 'Betül UZUN ÖZER']
Yayın Yılı: 3 Aralık 2022
Dergi ismi: YOBÜ Sağlık Bilimleri Fakültesi Dergisi
Yayın sayfa url: https://dergipark.org.tr/tr/pub/yobusbf/issue/73664/1121541
Yayın pdf linki: https://dergipark.org.tr/tr/download/article-file/2448122
