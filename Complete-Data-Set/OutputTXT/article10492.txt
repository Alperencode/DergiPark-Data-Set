Makale Başlığı: Türkiye’nin Dış Ticaret ve İklim Değişikliği Politikaları: SWOT Analizi Yöntemi
Özet: Küresel iklim değişikliği yirmi birinci yüzyıla damgasını vuran ulusal ve uluslararası yeni düzenlemeler gerektiren temel tartışma alanı haline gelmiştir. Küresel iklim değişikliğinin tüm doğayı ve canlıları etkileyecek hale gelmesiyle mevcut kurulu sosyal, ekonomik ve politik düzenin devam ettirilme zorlukları ortaya çıkmıştır. Bu bağlamda, çalışmada küresel iklim değişikliğinin Türkiye’deki dış ticaret ve üretim üzerindeki etkilerinin tartışılması hedeflenmektedir. Zira Türkiye kalkınma ve sanayileşme yolunda ilerleyen bir ekonomi olarak küresel iklim değişikliği ve bu değişimin politika dönüşümüne maruz kalmaktadır. Türkiye’nin iklim değişikliği ve dış ticarette orta ve uzun vadeli tahminlere dayalı konumunun ne olacağı ana araştırma sorusudur. Çalışmada Türkiye’deki değişimin yönünün tayin edilebilmesi amacıyla nitel bir çalışma yöntemi olarak SWOT analizi kullanılmıştır. SWOT analizi ile Türkiye’nin iklim değişikliği ve uluslararası ticaret politikalarında temel belirleyici değişkenler olarak içsel ve dışsal faktörler ele alınmıştır. Bahsi geçen bu faktörler analizin yapısı gereği güçlü yönler, zayıf yönler, fırsatlar ve tehditler olarak dörde ayrılmıştır. Sonuç kısmında ise elde edilen bulgular ile Türkiye’nin orta ve uzun vadeli planlarında yer alması gereken politika önerileri sunulmaktadır.
Yazar isimleri: ['Bilge ÇAĞATAY']
Yayın Yılı: 29 Eylül 2022
Dergi ismi: Kırklareli Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/klujfeas/issue/72707/1066882
Yayın pdf linki: https://dergipark.org.tr/tr/download/article-file/2227578
