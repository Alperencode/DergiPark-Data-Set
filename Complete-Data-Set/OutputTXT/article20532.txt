Makale Başlığı: FEN BİLİMLERİ DERS KİTAPLARININ MATEMATİK İÇERİKLERİNİN İNCELENMESİ: BAĞLANTILI DERS KİTAPLARI
Özet: Bu çalışmanın amacı ortaokul fen bilimleri ders kitaplarında yer alan matematik içeriklerinin yine ortaokul matematik öğretimi programı ile bağlantı durumunu analiz etmektir. Araştırma nitel araştırma desenlerinden doküman analizi niteliğindedir. Bu amaçla, fen bilimleri öğretmenlerinin açık erişimine izin verilmiş EBA sisteminde bulunan beşinci ve yedinci sınıf düzeyinde iki, altıncı sınıf düzeyinde üç ve sekizinci sınıf düzeyinde bir olmak üzere toplam sekiz güncel ortaokul fen bilimleri kitabı incelenmiştir. Bu kitaplarda matematiksel kavram içeren 318 fen sorusu araştırma kapsamında incelenmiştir. Kodlama sürecinde birbirinden bağımsız çalışan iki matematik eğitimi uzmanı yer almıştır. Araştırmanın sonucu olarak, ortaokul fen bilimleri ders kitaplarında matematiksel içeriğe sahip olan 318 sorudan 102’sinin (%32) matematiksel içeriğinin ortaokul matematik dersi öğretim programıyla bağlantılı olmadığı belirlenmiştir. Bu içeriklerin sınıf, ünite ve kazanımlar nezdinde ayrıntılı incelemesi sunulmuştur. Diğer bir yandan, bu araştırma incelenen ders kitapları ve program yılları ile kısıtlıdır. Araştırmada ortaya konulan bulgular ışığında ders kitaplarında belirlenen matematik ve fen içerik bağlantısızlıklarının öğrencilerin öğrenmeleri üzerine etkileri üzerine çalışmalar yapılması önerilmektedir.
Yazar isimleri: ['Murat PEKTAŞ', 'Musa SADAK', 'Lutfi İNCİKABI', 'Beyza KAYABAŞI']
Yayın Yılı: 25 Ocak 2022
Dergi ismi: Mehmet Akif Ersoy Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/maeuefd/issue/68192/985499
Yayın pdf linki: https://dergipark.org.tr/tr/download/article-file/1935431
