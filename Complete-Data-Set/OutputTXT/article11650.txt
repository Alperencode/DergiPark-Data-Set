Makale Başlığı: Granny Smith Elma Çeşidinde Hasat Sonrası Farklı Dozlarda 1-Metilsiklopropen Uygulamalarının Meyve Kalitesi Üzerine Etkileri
Özet: Hasattan sonra 10 °C sıcaklıkta ve 24 saat süreyle 0, 156.25, 312.5, 625 ppb dozlarında 1- Metilsiklopropen (1-MCP) Granny Smith elma meyvelerine uygulanmıştır. Çalışmada referans olarak kullanılan 1-MCP ürünü 625 ppb dozunda uygulanmıştır. Uygulamalardan sonra meyveler 0±0.5 °C sıcaklık ve %90±5 oransal nem koşullarında 4 ay süreyle muhafaza edilmiş ve her ay kalite analizleri yapılmıştır. Raf ömrü çalışması için her dönem meyveler 20 °C sıcaklık ve %55±5 oransal nem koşullarında 1 hafta bekletilip kalite analizleri yapılmıştır. Her analiz döneminde meyvelerde ağırlık kaybı, meyve kabuk rengi, meyve eti sertliği, suda çözünebilir kuru madde miktarı (SÇKM), titre edilebilir asitlik (TEA), solunum hızı, etilen üretim miktarı analizleri ile kabuk yanıklığı oluşumu gözlemleri yapılmıştır. Çalışma sonucunda etilen üretiminin baskılanmasında, kabuk yanıklığının oluşmasının engellenmesinde, meyve eti sertliği, h0 değerinin ve TEA muhafazasında 156.25 ve 312.5 ppb 1-MCP uygulamaları ile referans ürün uygulamasının etkili olduğu gözlemlenmiştir.
Yazar isimleri: ['Atakan GÜNEYLİ', 'Cemile Ebru ONURSAL', 'Tuba SEÇMEN']
Yayın Yılı: 1 Ağustos 2022
Dergi ismi: Meyve Bilimi
Yayın sayfa url: https://dergipark.org.tr/tr/pub/meyve/issue/71577/1117394
Yayın pdf linki: https://dergipark.org.tr/tr/download/article-file/2430863
