Makale Başlığı: İlkokulda Kullanılan Ölçme Değerlendirme Yöntemlerinin Öğretmen Görüşleri Doğrultusunda İncelenmesi
Özet: Eğitim öğretim sürecinin vazgeçilmez unsurlarından birisi de ölçme değerlendirmedir. Öğretmenler öğrencilerin kazanımlarını ölçmek ve değerlendirmek amacıyla farklı yöntemler kullanırlar. Bu araştırma, öğretmen görüşlerini esas alarak öğretmenlerin tercih ettikleri ölçme değerlendirme yöntemlerini karşılaştırmak amacıyla yürütülmüştür. Çalışma Mersin’in Tarsus İlçesinde görev yapan öğretmenlerden oluşmaktadır ve nitel araştırma deseninde tasarlanmıştır. Çalışmada veri toplama yöntemi olarak görüşme tekniği tercih edilmiştir. Araştırma bulgularına göre, öğretmenler hem geleneksel hem de alternatif ölçme değerlendirme yöntemlerini aktif bir şekilde kullanmaktadır. Ancak ağırlıklı olarak geleneksel yöntemler tercih edilmektedir. En çok tercih edilen geleneksel yöntemler çoktan seçmeli test ve doğru yanlış soruları iken en çok tercih edilen alternatif yöntemler performans ve proje ödevi olarak belirlenmiştir.
Yazar isimleri: ['Fatma BULUT', 'Duygu CEYLAN', 'Bilal CEYLAN']
Yayın Yılı: 1 Temmuz 2022
Dergi ismi: Black Sea Journal of Public and Social Science
Yayın sayfa url: https://dergipark.org.tr/tr/pub/bssocialscience/issue/71121/1032984
Yayın pdf linki: https://dergipark.org.tr/tr/download/article-file/2117181
