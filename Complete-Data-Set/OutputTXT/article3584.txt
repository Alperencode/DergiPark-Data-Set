Makale Başlığı: Çalışanların İş Tatmini, Müşterilerin Memnuniyeti ve Tekrar Satın Alma Niyetleri Üzerinde Farkındalık, Bedensel Biliş, Davranışsal Niyet ve Özgeciliğin Etkileri Üzerine Ampirik Bir Çalışma
Özet: Bu makalenin amacı çalışanların yaptıkları işten tatmin olmaları ve bunun sonucunda da müşterilerin kendilerini tekrar tercih etme niyetlerinin artması için dört farklı psikolojik yaklaşımın etkilerini ortaya koymaktır. Bu dört yaklaşım öz farkındalık (mindfullnes), bedenleşmiş biliş (embodied cognition), davranışsal niyet ve diğerkamlıktır (altruism). Araştırmada bu dört yaklaşımı temsil ettiği düşünülen ayrı birer somut davranış test edilmiştir. Bu davranışlar sırasıyla yüksek enerjili olduğunu hissetme (öz farkındalık), hafifçe ağzını açarak dinleme (bedenleşmiş biliş), yüksek ilgi gösterme amacıyla istekli olduğunu düşünme (davranışsal niyet) ve soru sormadır (diğerkamlık). Toplamda öğrenci ve çalışanlardan oluşan 571 farklı denekle eğitim ortamında tiyatral uygulama yapılmış ve sonuçlar değerlendirilmiştir. Denekler kendilerinden istenen davranışları sergiledikten hemen sonra değerlendirmede bulunmuşlardır. Karşılaştırma yapabilmek için her bir davranış için diğer koşullar aynı kalmak üzere önce ve sonrası olarak iki ayrı değerlendirme yapılmıştır.  Araştırma sonucunda söz konusu dört davranışın çalışanların kendi iş tatminlerini, müşterilerin memnuniyetlerini ve tekrar satın alma niyetlerini artırdığı, ancak etkileri konusunda kendi aralarında anlamlı bir farklılık olmadığı tespit edilmiştir.
Yazar isimleri: ['Mustafa ŞEHİRLİ']
Yayın Yılı: 30 Kasım 2022
Dergi ismi: Current Research in Social Sciences
Yayın sayfa url: https://dergipark.org.tr/tr/pub/curesosc/issue/73627/1094142
Yayın pdf linki: https://dergipark.org.tr/tr/download/article-file/2335485
