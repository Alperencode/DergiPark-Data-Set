Makale Başlığı: Var Oluş Mücadelesinde Kıbrıs ve İletişim Yolları Üzerine Bir Değerlendirme 1960-1974
Özet: 16 Ağustos 1960 tarihinde Türkiye, Yunanistan ve İngiltere’nin garantörlüğünde kurulan Kıbrıs Cumhuriyeti’nin 21 Aralık 1963 tarihinde başlayan Rum saldırılarıyla fiilen yıkılmasının ardından hayatın her alanında olduğu gibi posta haberleşmesi konusunda da Kıbrıs Türkleri üzerinde ağır baskılar, izolasyonlar, kısıtlamalar ve ambargolar uygulanmaya başlanır. Haberleşmeyi sağlamak ve çözüm yolları bulmak için girişilen gayretler ise Türkiye’nin de yardımlarıyla dünya savaş tarihinde bir benzeri bulunmayan yollar olarak ortaya çıkar ve Kıbrıs Türk Postaları uygulamasından H/M ve KOKKNA damgasına, Taksi Postası’ndan Ankara Yenişehir ve İskenderun Postanesi uygulamalarına ve Sosyal Yardım Pulu inceliğine kadar birçok farklı çözüm yolları bulunmaya ve uygulanmaya çalışılır. Bütün bu çabaların temelinde ise Kıbrıs adasında yaşayan Kıbrıs Türklerinin mevcudiyeti, meşruiyeti ve haklılığının dünyaya duyurulması vardır. Bu çalışma kapsamında Rumların ve Yunanların Kıbrıs Türkleri ve Türkiye karşıtı propaganda ve kısıtlama faaliyetleri irdelenecek, ayrıca Kıbrıs Türklerinin bu kısıtlamalara karşı uygulamaya koydukları çözüm yollarına değinilecektir. Bu araştırma kapsamında kullanılan bütün görsel dokümanlar araştırmacının kendi arşivindendir.
Yazar isimleri: ['Ulvi KESER']
Yayın Yılı: 2 Aralık 2022
Dergi ismi: Kıbrıs Araştırmaları ve İncelemeleri Dergisi
Yayın sayfa url: https://dergipark.org.tr/tr/pub/kaid/issue/73665/1076410
Yayın pdf linki: https://dergipark.org.tr/tr/download/article-file/2264805
