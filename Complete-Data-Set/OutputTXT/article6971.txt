Makale Başlığı: GİRESUN’DA FINDIK İLE İLGİLİ ETKİNLİKLER VE FINDIK TARIMININ GÜNCEL SORUNLARI
Özet: Bu yazı Giresun ilinde farklı tarihlerde fındık tarımı ile ilgili gerçekleştirilen etkinliklerden çıkarılan gözlem ve analizlere dayanmaktadır. Yazının içeriğini oluşturan etkinliklerin birincisi 1 Kasım 2021 tarihinde Giresun Ticaret Borsası ve İç Ticaret Bakanlığı iş birliği ile gerçekleştirilen Fındıkta Lisanslı Depoculuk Çalıştayı ikincisi ise 24 Şubat 2022 tarihinde Giresun Üniversitesi ve TUGİP (Türkiye Gıda İnovasyon Platformu) iş birliği ile gerçekleştirilen Ülkemizin Stratejik Ürünü Fındık: Önemi ve Geleceği adlı seminer ve panel etkinliğidir. Her iki etkinliğe gözlemci olarak katılan yazarın, konuşmacıların anlatı ve sunumlarından kaydettiği notlarla bu yazı meydana gelmiştir. Bu yazı giriş, sonuç ve bir bölümden oluşmaktadır. Giriş bölümünde Türkiye’de tarımsal üretimle ilgili son kurumsal faaliyetler ve benzer etkinliklerin düzenlenmesine neden olan güncel gelişmelerden bahsedilmiş, devamındaki bölümde Giresun Ticaret Borsası ve Giresun Üniversitesinde gerçekleşen iki etkinliğin organizasyon şeması, konuşmacıların ve temsil ettikleri kurumların adlarıyla birlikte etkinliklerde sundukları sunum ve anlatılarda ön plana çıkardıkları ifadeler, anlatı ve sunumlarına dair kısa bilgiler yer almaktadır. Sonuç kısmında her iki etkinlikte ön plana çıkarılan bulgularla Giresun fındık tarımı sorunları ve çözüm önerilerine kısa bir bakış denemesi yapılarak yazı tamamlanmıştır.
Yazar isimleri: ['Berk KAYA']
Yayın Yılı: 30 Haziran 2022
Dergi ismi: Hars Akademi Uluslararası Hakemli Kültür Sanat Mimarlık Dergisi
Yayın sayfa url: https://dergipark.org.tr/tr/pub/hars/issue/70867/1111336
Yayın pdf linki: https://dergipark.org.tr/tr/download/article-file/2406660
