Makale Başlığı: Sektörel Kalkınmada Turizm ve Belediyeler: Eğirdir Örneği
Özet: Yerel yönetim birimleri içerisinde yer alan belediyeler sahip oldukları otorite ve güç ile turizm faaliyetlerinin gerçekleştirilmesinde ve geliştirilmesinde son derece önemlidir. Bir bölgenin sektörel ve bölgesel düzeyde kalkınmasında turizm sektörü önemli bir yere sahiptir. Turizm sektörünün gelişmesi bölgeye döviz girdisi sağlamasının yanı sıra bölgenin tanınırlığında etkili rol oynamaktadır. Bölgenin uluslararası ve ulusal çapta bilinirliğinin artması ilk olarak bölgedeki yerel yönetim birimlerinin izlediği strateji vasıtasıyla gelişmektedir. Bu bağlamda çalışmanın amacı, ekonomik ve sosyal kalkınma amaçlı belediyede turizm politikasının algılanmasını ve uygulanmasını incelemeyi amaçlamaktadır. Bu amaç doğrultusunda görüşme soruları hazırlanmış ve Eğirdir Belediyesi karar organları ile yüz yüz görüşmeler sağlanmıştır. Yarı yapılandırılmış görüşme tekniğiyle elde edilen veriler betimsel sistematik analiz, yüzde ve frekans analizleri yoluyla değerlendirilmiştir. Bulgular sonucunda, Eğirdir bölgesinde belediyenin turizm faaliyetlerine önem verdiği ancak Eğirdir’in bilinirliğinin sağlanması konusunda bir tanıtım ve reklam eksikliğinin olduğu sonucu ortaya çıkmıştır. Buna ek olarak Eğirdir’in turizm potansiyelinin yüksek olmasına rağmen yeterince değerlendirilemediği tespit edilmiştir. Ayrıca katılımcıların tamamının bölgede turizm sektörünün gelişmesini istedikleri ve böylelikle turizmin ekonomik ve sosyal kalkınmada etkin bir rol oynayacağı görüşünde oldukları saptanmıştır.
Yazar isimleri: ['Zişan KORKMAZ ÖZCAN', 'Nazlı İBİŞ']
Yayın Yılı: 1 Ekim 2022
Dergi ismi: Sosyal Bilimler Araştırma Dergisi
Yayın sayfa url: https://dergipark.org.tr/tr/pub/ssrj/issue/72477/1159976
Yayın pdf linki: https://dergipark.org.tr/tr/download/article-file/2588066
