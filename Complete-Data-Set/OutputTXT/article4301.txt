Makale Başlığı: Matematik Öğrenme Sürecinde Üç Boyutlu Yazıcı Kullanımına İlişkin Öğrenci Görüşlerinin İncelenmesi
Özet: Çalışmanın amacı matematik derslerinde üç boyutlu (3B) yazıcı kullanan ortaokul öğrencilerinin 3B yazıcı ile ilgili ve 3B yazıcı destekli matematik öğrenme sürecine ilişkin düşüncelerini incelemektir.  Araştırma için nitel araştırma desenlerinden durum çalışması  kullanılmıştır. 3B yazıcı destekli matematik öğrenme süreçleri sonunda yapılan görüşmeler içerik analizi ile analiz edilmiştir. 3B yazıcı destekli matematik öğrenme süreci sonunda öğrencilerin 3B yazıcı hakkındaki düşünceleri ile temalar oluşturulmuştur. 3B yazıcılar, 3B nesneler yazdıran bir cihaz olduğu için ortaokul öğrencilerinin bu ifadesi “işlev” teması altında kodlanmıştır. 3B yazıcıya yükledikleri anlam “algı” teması altında kodlanmıştır. Algı temasına ait kodlara baktığımızda öğrencilerin 3B yazıcıya pozitif anlamlar yükledikleri görülmüştür. 3B yazıcıya ait teknik konular hakkındaki düşünceleri “teknik konular” teması altında toplanmıştır. 3B yazıcının somutlaştırma özelliğinden bahsettikleri konular “somutluk” teması altında toplanmıştır. Ortaokul öğrencilerinin verdikleri cevaplara ait temalar incelendiğinde en çok teknik konulara ait kodların oluştuğu görülmüştür. Ortaokul öğrencilerine 3B yazıcı destekli matematik öğrenme süreci hakkındaki düşünceleri sorulup gelen cevaplar üzerine temalar oluşturulmuştur. 3B yazıcı destekli matematik öğrenme süreci hakkında hangi kazanımlara fayda sağladığından bahsettikleri düşünceler “kazanımlara katkı”, somut deneyimlerinden bahsettikleri düşünceler “somut deneyimler” ve duygularından bahsettikleri düşünceler “duyuşsal alan” teması altında toplanmıştır. 3B yazıcı destekli matematik öğrenme süreci hakkında oluşan temalar içinde öğrenciler en çok kazanımlara katkısı olduğundan bahsetmişlerdir.
Yazar isimleri: ['Kübra YILDIRIM', 'Cenk KEŞAN']
Yayın Yılı: 30 Haziran 2022
Dergi ismi: Dokuz Eylül Üniversitesi Buca Eğitim Fakültesi Dergisi
Yayın sayfa url: https://dergipark.org.tr/tr/pub/deubefd/issue/70599/1083725
Yayın pdf linki: https://dergipark.org.tr/tr/download/article-file/2293599
