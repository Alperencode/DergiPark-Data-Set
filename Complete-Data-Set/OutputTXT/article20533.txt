Makale Başlığı: ÖĞRENME KAYNAKLI BİLGİLENDİRME TASARIMLARININ MÜZELERDE KULLANILMASI ve EĞİTİME KATKISI
Özet: Müzeler, sanat, bilim ve kültürel eserlerin sergilendiği, geçmişimizi günümüze bağlayan en önemli kurumlardır. Müzelerin sergileme ve saklama görevlerinin yanı sıra ders dışı (informal) öğrenmeye de katkı sağladığı bilinmektedir. Güncel müze anlayışının yaygınlaşması ile müzelerde eserlerin çeşitliliğine göre iletişim tasarımlarına başvurulmaktadır. Bu araştırmada dünyada ve Türkiye'de önemli bir yeri olan, kültürler arası köprü görevini üstlenen müzelerdeki bilgilendirme tasarımları incelenmiştir. Müzelerde sergilenen eserlerin bilgilendirme tasarımlarını kullanarak daha eğitici olduğu yönündeki katkısı üzerine durulmuştur. Bu amaçla sergiye sunulan eserlerin müze ziyaretine gelen her yaştan insana anlaşılır, ilgi çekici ve eğitici bilgileri görsel ve iletişimsel anlamda sunulması istenmektedir. Araştırmada literatür taraması yönteminden yararlanılmıştır. Ayrıca, araştırma verileri müzelerden gözlem yoluyla ve araştırma ile elde edilen bilgiler ve görsellerle elde edilmiştir. Bunlara ek olarak da TUİK’in istatistiklerinden yararlanılarak müzelerin yıllara göre ziyaretçi farkları da incelenmiştir. Toplanan veriler analiz edilerek bilgilendirme tasarımı katkılarına vurgu yaparak yorum ve önerilerde bulunulmuştur. Araştırma müzelerde bilgilendirme tasarımının önemini ortaya koymaktadır.
Yazar isimleri: ['Ayşegül GÜRDAL PAMUKLU']
Yayın Yılı: 25 Ocak 2022
Dergi ismi: Mehmet Akif Ersoy Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/maeuefd/issue/68192/997373
Yayın pdf linki: https://dergipark.org.tr/tr/download/article-file/1982170
