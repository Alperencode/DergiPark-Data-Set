Makale Başlığı: Fen Bilimleri Öğretmenlerinin Dünya Vatandaşlığına İlişkin Karakter ve Değer Yargıları
Özet: Bu araştırmada fen bilimleri öğretmenlerinin dünya vatandaşlığı için karakter ve değer yargılarının belirlenmesi amaçlanmıştır. Araştırmanın çalışma grubu Türkiye’nin her bölgesinden üçer tane tesadüfi örnekleme yöntemine göre belirlenmiş 21 ilde görev yapan 438 fen bilimleri öğretmeninden oluşmaktadır. Araştırmada nicel araştırma yöntemlerinden biri olan tarama (survey) modeli benimsenmiştir. Araştırma verileri araştırmacı tarafından hazırlanan “Kişisel Bilgi Formu” ile Lee ve ark. (2013) tarafından hazırlanan ve araştırmacılar tarafından Türkçe’ye uyarlanan “Dünya Vatandaşlığı için Karakter ve Değerler Ölçeği” ile toplanmıştır. Araştırmanın verileri SPSS 26 istatistik paket programı ile analiz edilmiştir. Araştırmanın verileri dünya vatandaşlığı için karakter ve değer yargılarının cinsiyet ve bilimsel yayın takibi değişkenine göre farklılaşma durumu ilişkisiz örneklemler t-testi, kıdem değişkeni ve yaşanılan bölgeye yönelik farklılaşma durumlarının tespiti için tek yönlü ANOVA testi ile analiz edilmiştir. Araştırma sonunda fen bilimleri öğretmenlerinin cinsiyet, bilimsel yayın takibi, mesleki kıdem ve yaşadıkları bölge değişkenleri açısından dünya vatandaşlığına ilişkin karakter ve değer yargıları anlamlı bir farklılık göstermemiştir.
Yazar isimleri: ['Barış GÜRLEYEN', 'Nurhan ÖZTÜRK']
Yayın Yılı: 29 Haziran 2022
Dergi ismi: Fen Bilimleri Öğretimi Dergisi
Yayın sayfa url: https://dergipark.org.tr/tr/pub/fbod/issue/70450/1086081
Yayın pdf linki: https://dergipark.org.tr/tr/download/article-file/2302887
