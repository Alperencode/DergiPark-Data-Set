Makale Başlığı: Kent Meydanının Mekânsal Özellikleri ve İyileştirilmesi: Isparta Kent Meydanı Üzerine Bir İnceleme
Özet: Günümüz şehirlerinde kavşak veya geçiş noktaları olarak görülen kent meydanları, kent kültürünü oluşturan önemli kamusal alanlardır. Isparta kent meydanı, yoğun trafik akışının olduğu bir geçiş meydanıdır. Meydanın yakın çevresinde, meydan ile etkileşimsiz tarihi yapılar ve kültürel semboller bulunmaktadır. Zaman içerisinde araç trafiğin yoğunlaşması ile yayalaşma azalmış ve meydan çevresindeki tarihi yapılar görünürlüğünü kaybetmiştir.   Isparta Kent meydanının mevcut mekânsal özelliklerini geliştirmek bu çalışmanın esas hedefidir. Tarihi çevresi göz önünde bulundurularak öngörülen yayalaştırma alternatifleri ve bütünleşik bir meydan tasarımı çalışmanın diğer amaçlarıdır. Bu kapsamda çalışma alanına ait plan ve raporlar, hâlihazır haritalar Isparta Belediyesi’nden temin edilmiştir. Alanda fotoğraf çekimleri ve meydan hareketliliği ile ilgili yerinde gözlemler yapılmış ve elde edilen bilgiler ile alana yönelik mekânsal analiz, yayalaştırma ve kent meydanı tasarımı için haritalar geliştirilmiştir. Haritalar Autocad, Photoshop ve Lumian bilgisayar programları aracılığıyla hazırlanmıştır.  Geliştirilen mekânsal çözümlerin, demografik ve kültürel açıdan benzerlik gösteren şehirlerdeki meydan tasarım fikirlerine yol göstermesi hedeflenmektedir. 
Yazar isimleri: ['Şehriban ERASLAN', 'Ayşe ÇAVDARLI']
Yayın Yılı: 31 Ağustos 2022
Dergi ismi: Mimarlık ve Yaşam
Yayın sayfa url: https://dergipark.org.tr/tr/pub/my/issue/72227/1081950
Yayın pdf linki: https://dergipark.org.tr/tr/download/article-file/2286184
