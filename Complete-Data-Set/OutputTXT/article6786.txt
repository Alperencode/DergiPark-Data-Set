Makale Başlığı: Öğrencilerin Öğrenme Çıktılarından Memnuniyeti Anketinin Türkçe Geçerlik ve Güvenirlik Çalışması
Özet: Amaç: Bu araştırma, Öğrencilerin Öğrenme Çıktılarından Memnuniyeti Anketi’nin Türkçe formunun geçerlik ve güvenirliğini gerçekleştirmek amacıyla yapılmıştır.Gereç ve Yöntem: Metodolojik tipteki bu araştırmanın örneklemini bir devlet üniversitesinin Hemşirelik Fakültesi’nde eğitim gören 141 hemşirelik öğrencisi oluşturdu. Verilerin toplanmasında “Öğrenci Bilgi Formu” ve “Öğrencilerin Öğrenme Çıktılarından Memnuniyeti Anketi” kullanıldı. Ölçeğin, geçerlik ve güvenirliği için dil geçerliği, kapsam geçerliği, yapı geçerliği, faktör ve güvenirlik analizleri yapılmıştır.Bulgular: Çeviri-geri çeviri tekniği kullanılarak yapılan dil geçerliğinin ardından kapsam geçerliği yapıldı ve kapsam geçerlik indeksi puanı 1.0 olarak belirlendi. Ölçeğin açımlayıcı faktör analizinde üç faktörün toplam varyansın %64,56’sını açıkladığı bulundu. Güvenirlik analizlerinde ölçeğin tamamına yönelik Cronbach alfa katsayısının 0.947, öğretim alt boyutu için 0.867, değerlendirme alt boyutu için 0.823, genel beceriler ve öğrenme deneyimleri alt boyutu için 0.925 olduğu bulundu. Zamana karşı güvenirliği test etmek için yapılan analizde iki ölçüm arasında pozitif yönde bir ilişki olduğu belirlendi (r= 0.634, p<0.001).Sonuç: Araştırma sonucunda, ölçeğin orijinal ölçekle benzer yapıda olduğu ve ölçeğin Türkçe formunun hemşirelik öğrencilerinin mesleki eğitim ve öğretimden memnuniyetlerini değerlendirmede geçerli ve güvenilir bir ölçüm aracı olduğu belirlendi.
Yazar isimleri: ['Aylin BİLGİN', 'Leyla ÖZDEMİR', 'Fatma USLU ŞAHAN', 'Ayşe ARIKAN DÖNMEZ']
Yayın Yılı: 31 Ağustos 2022
Dergi ismi: Hacettepe Üniversitesi Hemşirelik Fakültesi Dergisi
Yayın sayfa url: https://dergipark.org.tr/tr/pub/hunhemsire/issue/72312/1167269
Yayın pdf linki: https://dergipark.org.tr/tr/download/article-file/2617054
