Makale Başlığı: Latin Amerika’da İnsan Haklarının Tarihsel Gelişimi ve Birleşmiş Milletler’le Etkileşimi
Özet: Bu çalışmada, Latin Amerika’da insan haklarının gelişimi tarihsel bir perspektifle ele alınmakta ve Birleşmiş Milletler’in bölgedeki faaliyetlerinin etkisi analiz edilmektedir. Çalışma, insan haklarının Latin Amerika’daki gelişiminin ve uygulamaların tarihsel süreçteki birçok ihlalin sonucunda şekillendiğini ve ironik biçimde, dünyaya belli açılardan örnek teşkil ettiğini ve farklı bölgelerdeki vakalara normatif anlamda katkıda bulunduğunu savunmaktadır. Çalışmada, insan hakları bağlamında Latin Amerika’da gözlemlenen önemli ilerlemelere rağmen demokratik konsolidasyonun sağlanamadığı ve sosyo-ekonomik eşitsizliğin demokratikleşme yolunda önemli bir engel teşkil ettiği savunulmaktadır. Ayrıca, BM’nin, Latin Amerika’da insan haklarının korunmasına ve geliştirilmesine yönelik katkıları spesifik örnekler üzerinden gösterilmekte ve değerlendirilmektedir. Nihayetinde, BM’nin ve diğer uluslararası insan hakları örgütlerinin Latin Amerika’da insan haklarının gelişimine katkıda bulunduğu ve karşılıklı etkileşim içinde, uluslararası insan hakları normlarına bu bölgeden tarih boyunca yapılmış olan katkıların potansiyel olarak artacağı sonucuna varılmaktadır.
Yazar isimleri: ['Onur AĞKAYA']
Yayın Yılı: 15 Eylül 2022
Dergi ismi: UPA Strategic Affairs
Yayın sayfa url: https://dergipark.org.tr/tr/pub/upa/issue/72602/1176056
Yayın pdf linki: https://dergipark.org.tr/tr/download/article-file/2653764
