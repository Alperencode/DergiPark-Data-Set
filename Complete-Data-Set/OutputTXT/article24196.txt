Makale Başlığı: Diz Osteoartritli Hastalarda 3-Boyutlu Yürüme Analizi ile Gözlemsel Yürüme Analizi Sonuçlarının Karşılaştırılması
Özet: Amaç: Bu çalışmanın amacı, diz osteoartriti (OA) olan bireylerde, farklı klinik deneyimlere sahip fizyoterapistler tarafından yapılan gözlemsel yürüme analizinin (GYA), klinik kullanımda geçerlik, gözlemci içi ve gözlemciler arası güvenilirlik düzeylerinin araştırılmasıdır. Gereç ve Yöntemler: Çalışmaya, yaşları 46-81 arasında değişen, klinik ve radyografik incelemeler sonucunda bilateral diz OA'sı tanısı konulan 22 kadın 11 erkek, toplam 33 birey ve bu bireylerin yürüyüşünü gözlemsel olarak değerlendiren 4 fizyoterapist dahil edildi. Fizyoterapistler mesleki deneyimlerine göre 10 yıl üstü ve altı olmak üzere 2 gruba ayrıldı. Bireyler 3-Boyutlu Yürüme Analizi ile değerlendirilirken eş zamanlı olarak video kaydına alındı. Elde edilen video kayıtları klinik deneyimlerine göre 2 farklı gruba ayrılmış fizyoterapistler tarafından en az 6 hafta aralıklar ile iki kez gözlemsel olarak değerlendirildi. GYA 11 kinematik 5 zaman mesafe parametresinden oluşan bir form aracılığıyla yapıldı.  Bulgular: Topuk vuruşu fazında ayak bileği dorsifleksiyonu ve orta duruş fazında pelvis rotasyonu parametreleri en düşük geçerlik (r:0,06, p>0,05), gözlemciler arası (ICC:-0,12-0,06) ve gözlemci içi uyumun (ICC:0,30-0,45) kaydedildiği parametrelerdi. En yüksek gözlemci içi ve gözlemciler arası uyum zaman mesafe parametrelerinden adım genişliği, çift adım uzunluğu, tempo ve yürüme hızı parametrelerinde tespit edildi (ICC:0,61-0,80). En yüksek geçerlik duruş fazında pelvik tilt parametresinde bulunurken (r:0,74-0,78, p˂0,001), duruş fazı dışında zaman mesafe parametrelerinde orta düzey veya kuvvetli uyum (r:0,52-0,69, p˂0,05) olduğu bulundu. Sonuç: Bu çalışmanın sonucunda GYA ile değerlendirilen zaman mesafe parametrelerinin orta veya kuvvetli geçerlik ve güvenilirliğe, değerlendirilen kinematik parametrelerin birçoğunun ise düşük veya orta derecede geçerlik ve gözlemciler arası güvenilirliğe, orta veya kuvvetli gözlemci içi güvenilirliğe sahip olduğu bulundu. DOI: 10.3944/AOTT.2015.14.0158This abstract belongs to the un-edited version of the article and is only for informative purposes. Published version may differ from the current version.
Yazar isimleri: ['Serkan TAS', 'Bayram KAYMAK', 'Zafer ERDEN']
Yayın Yılı: 3 Haziran 2016
Dergi ismi: Acta Orthopaedica et Traumatologica Turcica
Yayın sayfa url: https://dergipark.org.tr/tr/pub/aott/issue/18258/192490
Yayın pdf linki: https://dergipark.org.tr/tr/user/project/new
