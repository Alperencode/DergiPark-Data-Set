Makale Başlığı: TRAVMATİK YAS YAŞAYAN ÜNİVERSİTE ÖĞRENCİLERİNİN SAVUNMA DÜZENEKLERİ, PSİKOLOJİK BELİRTİLERİ VE MMPI KLİNİK ALT BOYUTLARININ ÇEŞİTLİ DEĞİŞKENLER AÇISINDAN İNCELENMESİ
Özet: Bu çalışmanın amacı travmatik yas yaşayan üniversite öğrencilerinin travmatik yas şiddeti, savunma düzenekleri, psikolojik belirtileri, MMPI klinik alt boyutlarının çeşitli değişkenler açısından incelemektir. Cinsiyet, yaşanılan yer, algılanan ekonomik düzey, anne-babanın sağ olup olmama, kaybedilenin kim olduğu, kaybedilenin ölüm nedeni, kayıptan sonra hayatı sonlandırma düşüncesi, kaybedilenin medeni durumu ve kayıptan sonra profesyonel yardım alıp almama değişkenler olarak çalışmaya dâhil edildi. Araştırma grubu travmatik yası olan 15 üniversite öğrencisinden oluşmaktadır. Veri toplama yöntemi olarak, amaçlı örnekleme yöntemlerinden kriter örneklem yöntemi kullanıldı. Verilerin analizinde ise betimsel analizler kullanılmıştır. Verilen analizinde betimsel istatistik, değişkenler arasındaki ilişkiyi incelemek için Spearman korelasyon analizi tekniğinden yararlanılmıştır. Araştırmanın sonuçlarına göre, kızların erkeklere göre MMPI’ın ML alt skalası, Hs boyutu ve D boyutu puanlarının daha yüksek olduğu tespit edilmiştir. Büyük kentte yaşayanların köyde yaşayanlara göre ek skala puanlarının daha yüksek olurken, gelirini üst ve orta-alt olarak algılayanların gelirini orta olarak algılayanlara göre Nevrotik Savunma boyutu puanları daha yüksek olduğu görülmektedir. Annesi sağ olmayanların, Travmatik Yas Ölçeği puanlarında anlamlı bir farklılık tespit edilmiştir. Diğer yandan babanın sağ olup olmama durumları karşılaştırıldığında; Kişilerarası duyarlılık, paranoid düşünceler ve genel semptom indeksi belirtilerinde anlamlı bir farklılık olduğu, babası sağ olanların olmayanlara göre Immature Savunmayı ve Mature Savunmayı daha fazla kullandıkları, babası sağ olan ve olmayanların; MMPI’ın MA boyutu değerlerinde anlamlı bir fark olduğu saptanmıştır. Kardeşini kaybedenlerin babasını ve annesine kaybedenlere göre Immature Savunma boyutu puanları daha yüksek, yakını hastalıktan ölenlerin yakını trafik kazasından ve intihar nedeniyle ölenlere göre Mf boyutu değerleri daha yüksek bulunmuştur. Kayıptan sonra hayatını sonlandırmayı düşünenlerin düşünmeyenlere göre Minnesota Çok Yönlü Kişilik Envanterinin alt boyutu olan MF alt skalası ve PA boyutu puanları ve kayıptan sonra profesyonel yardım alanların almayanlara göre anksiyete puanları daha yüksek bulunmuştur. Diğer yandan kaybedilen kişi evli olan ve bekâr olanların; MMPI’ın Sİ boyutu değerlerinde anlamlı bir fark olduğu saptanmıştır.
Yazar isimleri: ['Mahsum AVCI']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1123860
Yayın pdf linki: https://dergipark.org.tr/tr/download/article-file/2457774
