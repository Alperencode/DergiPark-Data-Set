Makale Başlığı: Kariyer Yönetimine Biçilen Değer: Üniversitelerin Kariyer Merkezleri Üzerine Bir İnceleme
Özet: Türkiye’de üniversitelerin kariyer merkezleri, son yıllarda Cumhurbaşkanlığı İnsan Kaynakları Ofisinin de etkisi ile önemli gelişim sürecine girmiştir. Çalışmanın yapılmasındaki amaç, üniversitelerdeki kariyer merkezlerinin etkinliğinin ne düzeyde olduğunu ortaya koymak, mevcut sorunları irdelemek ve verimliliğin artması için çözüm yolları aramaktır. Bu çalışma vasıtasıyla, yaşanan gelişimin etkinlik ve verimliliği kariyer merkezleri çalışanları bakışıyla değerlendirilmiştir. Çalışmada öncelikle kariyer yönetimi, kariyer planlaması, kariyer geliştirme kavramları ve Türkiye’deki üniversitelerin kariyer merkezlerinin mevcut durumları, çalışan profilleri ve yapılan faaliyetler nezdinde incelenmiştir. Nitel araştırma yöntemi ile yapılan çalışmada Batı Akdeniz’deki vakıf ve devlet üniversitesi olmak üzere toplam 8 üniversite evren ve çalışanları örneklem olarak seçilmiş, veriler yarı yapılandırılmış görüşme formu aracılığıyla toplanmıştır. Sonuç olarak uzun vadede üniversite kariyer merkezlerinin öneminin daha da artacağı ve ülkemizde kariyer yönetimi konusuna katkı sunabilecekleri sonucuna ulaşılmıştır. Buna karşın mevcut personel yapısı, teknik altyapı gibi kariyer merkezlerinin kısa vadede beklenilen atılımları yapabilmelerinin önünde önemli engeller olduğu sonucuna ulaşılmıştır. 
Yazar isimleri: ['Arzu ÖZKANAN', 'Osman Kürşat ACAR', 'Müzeyyen Bilge ÇIRAGÖZ']
Yayın Yılı: 30 Haziran 2022
Dergi ismi: Bilecik Şeyh Edebali Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/bseusbed/issue/68660/987983
Yayın pdf linki: https://dergipark.org.tr/tr/download/article-file/1945478
