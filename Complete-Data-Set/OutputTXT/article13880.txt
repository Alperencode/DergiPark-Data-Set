Makale Başlığı: Ön Lisans ve Lisans Düzeyinde Halkla İlişkiler Öğrenimi Gören Öğrencilerin Mesleki Kaygı Düzeylerinin İncelenmesi
Özet: Üniversite öğrenimi, kişilerin gelecekte yapacakları mesleğin temel belirleyicileri arasında yer alır. Bu süreç içerisinde kişi geleceğine ve mesleğine yönelik olarak çeşitli kaygılar duyabilmektedir. Bu kaygıların hissedilme dereceleri sosyal hayatını ve öğrenim hayatını belli aşamalarda olumsuz bir şekilde etkileyerek umutsuzluğa neden olmaktadır. Bu kaygılar içerisinde özellikle mezun olduktan sonra iş bulamama ve iş bulduğunda mesleki yeterlilik noktasındaki kaygılar önemli bir yer tutar. Ülkemizde özellikle gençler ve üniversite mezunları arasında işsizliğin yaygın olması bu kaygı ve umutsuzluk düzeylerinin daha da artmasına neden olabilmektedir.Konunun yukarıda ifade edilen öneminden dolayı, ön lisans ve lisans düzeyinde halkla ilişkiler öğrenimi gören öğrencilerin mesleki kaygı düzeylerini bazı değişkenlere göre incelenmesi amacı taşıyan bir araştırma yapılmıştır. Bu araştırma betimsel araştırma türünde ve ilişkisel tarama yöntemi ile gerçekleştirilmiştir. Bu yöntem içerisinde birincil verileri elde etme aracı olarak anket tekniği kullanılmıştır. Anketler anketörler aracılığıyla yüz yüze uygulanmıştır. Araştırmanın evrenini Selçuk Üniversitesinde 2021-2022 eğitim- öğretim yılında ön lisans ve lisans düzeyinde halkla ilişkiler öğrenim gören öğrenciler oluşturmaktadır. Bu evren içerisinden araştırmacıların zaman ve maliyet kısıtları dikkate alınarak tesadüfi olmayan örnekleme yöntemlerinden kolayda örnekleme yöntemi kullanılmış ve 300 örnek belirlenmiştir. Verilerin analizinde SPSS 21 istatistik paket programı kullanılmıştır. Cevaplayanların frekans dağılımları, demografik özellikleri incelenmiş, güvenilirlik testleri ve regresyon analizleri yapılmıştır.
Yazar isimleri: ['Mehmet Erhan SUMMAK']
Yayın Yılı: 30 Kasım 2022
Dergi ismi: Selçuk Üniversitesi Sosyal Bilimler Meslek Yüksekokulu Dergisi
Yayın sayfa url: https://dergipark.org.tr/tr/pub/selcuksbmyd/issue/73640/1184643
Yayın pdf linki: https://dergipark.org.tr/tr/download/article-file/2690039
