Makale Başlığı: 2005 Sosyal Bilgiler Dersi Öğretim Programı ile 2018 Sosyal Bilgiler Dersi Öğretim Programında Yer Alan Tarih Disipliniyle İlgili Kazanımların Karşılaştırılması
Özet: Bu çalışma, 2005 ve 2018 Sosyal Bilgiler Dersi Öğretim Programlarında yer alan kazanımların farklılık ve benzerliğini belirlemek ve öğretim programlarının içerdiği kavramları incelemek amacıyla yapılmıştır. Çalışma nitel bir araştırma olup, doküman incelemesi yöntemi kullanılmıştır. Verilerin analizinde ise betimsel analize yer verilmiştir. Bulgular ise şu yöndedir; 2005 Sosyal Bilgiler Dersi Öğretim Programı`nda bulunan öğretim alanlarının her birinde ünitelere yer verilmişken 2018 Sosyal Bilgiler Dersi Öğretim Programı`nda ise ünite anlayışının terk edildiği yerine tematik bir yaklaşım çerçevesinde doğrudan öğrenme alanlarına ve kazanımlara yer verildiği görülmüştür. Çalışmanın ana konusunu oluşturan tarih disiplini ile ilgili kazanımlar incelendiğinde ise farklı sınıflar düzeyinde benzerlikler ve değişikliklere rastlanmıştır. 2005 programında bulunan Atatürkçülük konuları, ilişkilendirmeler ve etkinlikler 2018 programından çıkarılmıştır. Bunun yerine Anadolu ve Mezopotamya uygarlıkları ile ilgili kazanımlara yer verildiği görülmüştür. Benzerlik noktasında ise 2005 programında “Kültürümüzün sözlü ve yazılı öğelerinden yola çıkarak, doğal afetlerin toplum hayatı üzerine etkilerini örneklendirir.” kazanımına yer verilmişken, 2018 programında “Doğal afetlerin toplum hayatı üzerine etkilerini örneklerle açıklar.” şeklinde yer almıştır. Farklı sınıf düzeylerinde tarih disiplini ile ilgili kazanım sayılarında azalma ya da artış gözlenebilmektedir. 2018 programı bazı düzeylerde 2005 programına göre daha fazla kazanım içermekte ancak içerik farklılaşmaktadır.
Yazar isimleri: ['Murat BOZ']
Yayın Yılı: 29 Temmuz 2022
Dergi ismi: Akdeniz Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/akuned/issue/71400/988333
Yayın pdf linki: https://dergipark.org.tr/tr/download/article-file/1946845
