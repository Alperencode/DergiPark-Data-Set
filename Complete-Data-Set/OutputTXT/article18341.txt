Makale Başlığı: ÖĞRETMEN ADAYLARININ UZAKTAN EĞİTİM YOLUYLA VERİLEN YABANCI DİL OLARAK İNGİLİZCE DERSİNE İLİŞKİN GÖRÜŞLERİ
Özet: Yabancı dil olarak İngilizce dersinin uzaktan ve geleneksel yüz yüze eğitim yoluyla verilmesinin artılarının ve eksilerinin farkında olunması yabancı dil öğretme ve öğrenme sürecinin verimliliğini artırmaya katkıda bulunabilir. Bu çalışmanın amacı, öğretmen adaylarının geleneksel yüz yüze eğitime kıyasla uzaktan eğitim yoluyla verilen yabancı dil olarak İngilizce derslerine ilişkin görüşlerini incelemektir. Yabancı dil olarak İngilizce derslerinin sadece uzaktan eğitimle değil, yüz yüze eğitimle de verilmesinin artılarını ve eksilerini ortaya çıkarmak ve bu sorunlara ilişkin önerilerde bulunmak amaçlanmıştır. Ayrıca, öğretmen adaylarının İngilizceyi yabancı dil olarak öğrenmeye yönelik tutumları ve İngilizceyi uzaktan eğitimle yüz yüze eğitime kıyasla öğrenmenin notlarına etkisi araştırılmaya çalışılmıştır. Mevcut çalışmada hem nitel hem de nicel araştırma yöntemleri kullanılmıştır. Araştırmanın nicel kısmına farklı branşlardan 91 öğretmen adayı, nitel kısmına ise 91 öğretmen adayının 14'ü katılmıştır. Bulgular, öğretmen adaylarının yabancı dil olarak İngilizce dersinin geleneksel yüz yüze eğitime kıyasla uzaktan eğitimle öğrenmeye ilişkin görüşlerinin güçlü ve zayıf yönleri dikkate alınarak tespit edilmesinin önemini vurgulamakta ve öğrenme sürecindeki etkililikleriyle ilgili sonuçlar sunmaktadır. Ayrıca, Türk eğitim sisteminin en önemli önceliklerden biri olarak görülen yabancı dil olarak İngilizce öğrenme sürecinin etkililiğini arttırmak için birtakım çıkarımlarda bulunulmuştur.
Yazar isimleri: ['Fatma Şeyma DOĞAN', 'Seyit Ahmet ÇAPAN']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1165543
Yayın pdf linki: https://dergipark.org.tr/tr/download/article-file/2610265
