Makale Başlığı: Muğla İdadi Mektebi Binasının İnşaatı
Özet: Ortaöğretim düzeyinde modern anlayışla eğitim vermek ve sivil yüksekokullara öğrenci hazırlamak amacıyla 1869 Maarif-i Umumiye Nizamnamesiyle kurulan mülki idadilerden biri de 1892 yılında Muğla’da açılmıştır. Eski bir binada eğitime başlayan idadi mektebinin fiziki koşullar nedeniyle öğrenci kapasitesinin düşük ve güvenlik riski oluşturması yeni bir bina inşasını gerekli kılmıştır. Fransız okulları normlarından esinlenilmekle birlikte yerel koşullara da uyumlaştırılmış neo-klasik tarz bir plan ve proje ile 1902 yılında temeli atılan okulun inşaatı, ek ödenekle birlikte 109725 kuruş sarf edilerek 1909 yılında tamamlanmıştır. İnşaat için keşif defteri ve münakasa pusulası hazırlanmış, eksiltme ihalesi ilanına ilgi gösteren olmadığı için bina emanet usulüyle yaptırılmıştır. İnşaat malzemeleri yerel kaynaklardan sağlanan iki katlı kâgir bina, 5 derslik, yemekhane, personel odaları ve diğer birimlerden oluşmaktadır.
Yazar isimleri: ['Mehmet TEMEL']
Yayın Yılı: 6 Temmuz 2022
Dergi ismi: Asia Minor Studies
Yayın sayfa url: https://dergipark.org.tr/tr/pub/asm/issue/71187/1077556
Yayın pdf linki: https://dergipark.org.tr/tr/download/article-file/2269364
