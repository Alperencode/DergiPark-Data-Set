Makale Başlığı: Belediyelerde Dijital Süreklilik Uygulamaları: İstanbul’daki Belediyeler Üzerine Bir İnceleme
Özet: Bilgi teknolojilerinden gelişimiyle birlikte üretilen uygulamalar, kurumsal bilgi ve belgelere zaman ve mekandan bağımsız erişim imkanı sağlamıştır. Ancak, gerekli politikalar çerçevesinde yürütülmeyen bu değişim, dijital sürekliliği tehdit etmektedir. Bu çalışma, dijital sürekliliğin belediyelerde ne ölçüde benimsendiğini ve uygulandığını incelemekte ve belediyelerin dijital süreklilik konusunda karşılaşabilecekleri riskleri belirlemeyi amaçlamaktadır. Bu çerçevede, dijital süreklilik uygulamaları konusunda belediyelerin farkındalığını araştırılacaktır. Araştırma İstanbul’daki belediyelerle sınırlandırılmıştır. Dijital süreklilik, kurumun faaliyetleri çerçevesinde ihtiyaç duyulduğu sürece dijital bilgiye erişme ve kullanma yeteneğiyle/kapasitesiyle ilgilidir. Bu noktada, kurumların faaliyetleri sırasında ürettikleri dijital belgelerin güvenilir ve öznitelikleri korunmuş halde erişilebilir olması gereklidir. Dijital süreklilik, sadece teknolojiyle değil, kurumun dijital ortamda üretilen belgelerinin yönetimi ile doğru politika ve uygulamaları sağlamasıyla ilgilidir. Bu sayede dijital bilgiler zaman içinde kullanılabilir. Belediyelerde gerçekleştirilen anket çalışmasıyla, belediyelerin dijital süreklilik uygulamalarından ne ölçüde haberdar oldukları ve kurumlarını bu süreçlere ne ölçüde dâhil ettikleri incelenmiştir. Çalışmanın sonucunda, dijital süreklilik farkındalığı olmasına rağmen, bu konudaki uygulamaların bazı alanlarda hala eksik olduğu sonucuna varılmıştır.
Yazar isimleri: ['Lale ÖZDEMİR ŞAHİN', 'Varol SAYDAM']
Yayın Yılı: 30 Haziran 2022
Dergi ismi: Bilgi Yönetimi
Yayın sayfa url: https://dergipark.org.tr/tr/pub/by/issue/69559/932771
Yayın pdf linki: https://dergipark.org.tr/tr/download/article-file/1751247
