Makale Başlığı: İŞ YERİNDE MİZAH: ÖNCÜLLER VE SONUÇLAR
Özet: Amaç-  Son üç senedir bireyler kendilerini olumsuz hissettirecek birçok olayla karşılaşmaktadır. Pandemi, ekonomik krizler ve savaşlar bireylerin günlük hayatlarını etkilediği gibi iş hayatlarını da etkilemektedir. Buna ek olarak, çalışanlar yüksek baskı altında çalıştığını belirtmekte ve çoğu zaman kendisini mutsuz hissetmektedir. Yapılan araştırmalar pozitif duygu ve durumların çalışanların performans, örgütsel vatandaşlık davranışı gibi olumlu çıktıları olduğunu göstermektedir. Bu bağlamda çalışanların pozitif duygu ve durumlarını arttıracak etmenlere ihtiyacı vardır. Mizah her ne kadar doğası gereği ciddi sayılan işyerleri için alışılmadık bir kavram olsa da son dönemlerde gerek yöneticiler gerekse akademisyenlerin ilgisini çeken bir kavram olmuştur. Bu araştırmanın amacı iş yerinde mizahın öncüllerini ve sonuçlarını incelemektir. Yöntem- Bu çalışmada nicel ve nitel yöntemler birlikte kullanılacaktır. İlk olarak nitel bir araştırma yapılacak ve çalışanlara işyerinde mizahtan ne anladıkları sorulacaktır. Ardından içerik analizi yapılacak ve ortak temalar ortaya konucaktır. İkinci aşamada literatürde var olan ölçekler ile anket çalışması yapılacaktır. Bulgular-Araştımada ilk olarak  beyaz yakalı ve 5 yıl iş deneyimi olan kişilere iş yerinde mizah kavramını tanımlamaları istenmiş, ardından mizahı geliştirmek için önerilerinin ne olduğu sorulmuş ve son olarak mizah duygusunu hissettikleri günlerde pozitif olarak hangi çıktılara sahip oldukları sorulmuştur..Sonuç- Bu çalışmanın sonucunda, Türkiye bağlamında iş yerinde mizah konusu incelenmiştir. Araştırmanın nitel kısmının ardından nicel kısmı olan ikinci çalışmaya geçilecektir. Mizah kavramı Türk çalışanları tarafından tanımlandıktan sonar, uluslararası literatür ışığında önerilen araştırma modeli test edilecektir. Araştırma modelinde mizah duygusunun öncülü olarak iş tasarımı, çıktısı olarak yaratıcılık ve bilgi paylaşımı önerilmiştir. Araştırma modelini test etmek için anket yöntemi kullanılacaktır. Yapısal eşitlik modellemesi kullanılarak araştırma modeli test edilecektir.
Yazar isimleri: []
Yayın Yılı: 30 Temmuz 2022
Dergi ismi: PressAcademia Procedia
Yayın sayfa url: https://dergipark.org.tr/tr/pub/pap/issue/71641/1153283
Yayın pdf linki: https://dergipark.org.tr/tr/download/article-file/2572873
