Makale Başlığı: Yenidoğanlarda Persistan Pulmoner Hipertansiyon Risk Faktörleri, Klinik ve Prognozun Belirlenmesi
Özet: Amaç: Yenidoğanın persistan pulmoner hipertansiyonu (PPHN) geçiş döneminde pulmoner vasküler direncin yüksek kalması sonucu gelişen önemli morbidite ve mortalite ile sonlanabilen ciddi bir klinik durumdur. Bu çalışmada PPHN tanısıyla izlenen yenidoğan bebeklerde risk faktörlerinin belirlenmesi, klinik prognozun, mortalite ve morbiditelerin değerlendirilmesi amaçlanmıştır. Gereç ve Yöntem: Retrospektif gözlemsel bu çalışmada Ocak 2017-Ocak 2019 tarihileri arasında Yenidoğan Yoğun Bakım Ünitesinde (YYBÜ) PPHN tanısıyla izlenen bebeklerin verileri hastane kayıtlarından incelenmiş, PPHN etiyolojisi, bebeklerin klinik bulguları, morbiditeler ve mortalite değerlendirilmiştir. Bulgular: İki senelik çalışma periyodunda toplam 29.650 bebek dünyaya geldi, bebeklerin 920’si YYBÜ’de yatırıldı ve 50 bebekte PPHN saptandı. PPHN gelişen olguların %66’sı prematüre ve %52’si kız idi. PPHN gelişimi ile ilişkilendirilen en sık etiyolojik faktör term bebeklerde konjenital pnömoni (%65) iken, preterm bebeklerde respiratuar distres sendromu (%100) idi. Her iki grupta da en sık ikinci etiyolojik faktör perinatal asfiksi idi. Patent duktus arteriyozus, intraventriküler kanama, nekrotizan enterokolit ve bronkopulmoner displazi gibi morbiditeler PPHN gelişen preterm bebeklerde daha sık görülürken, mortalite oranı da preterm grupta daha yüksek bulundu. Tartışma: Persistan pulmoner hipertansiyon, uygun kardiyorespiratuvar destek ve güncel tedavilere rağmen yüksek neonatal mortaliteye sahip ciddi bir durumdur. Pulmoner hipertansiyon gelişimi ve mortalite üzerine etkili risk faktörlerinin belirlenmesi ile mortalite ve ilişkili morbiditelerin azaltılabileceği düşünülmektedir.
Yazar isimleri: ['Beril YAŞA', 'Emre DİNCER', 'Seda YILMAZ SEMERCİ', 'Şeyma MEMUR', 'Özge SAĞLAM', 'İlker GÖNEN', 'Halime Sema CAN BÜKER', 'Kazım ÖZTARHAN', 'Merih ÇETİNKAYA']
Yayın Yılı: 9 Eylül 2022
Dergi ismi: Çocuk Dergisi
Yayın sayfa url: https://dergipark.org.tr/tr/pub/jchild/issue/72791/1113770
Yayın pdf linki: https://dergipark.org.tr/tr/download/article-file/2416029
