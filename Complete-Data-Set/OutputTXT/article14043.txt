Makale Başlığı: Düzenli Egzersizin Adölesan Dönemi Çocuklarda Gelişim Özelliklerine Etkisinin İncelenmesi
Özet: Bu çalışmada, düzenli yapılan egzersizlerin adölesan dönemi çocukların hem fiziksel gelişim özelliklerine hem de mental iyi oluş düzeylerine olan etkisinin incelenmesi amaçlanmıştır.Çalışmaya düzenli olarak sportif faaliyetlere katılan 22 adölesan dönemi çocuk çalışma grubu olarak ve herhangi bir sportif faaliyete katılmayan 22 adölesan dönemi çocuk kontrol grubu olarak katılmıştır. Çalışmaya katılan gönüllülere boy uzunluğu, vücut ağırlığı, esneklik, dikey sıçrama, el kavrama kuvveti, 10m-20m-30m sürat koşu testleri ve Warwick-Edinburgh Mental iyi Oluş Ölçeği uygulanmıştır.Aktif olarak düzenli spor yapan çocukların, aktif olarak spor yapmayan çocuklara oranla dikey sıçrama (p<0,05), el kavrama kuvveti (p<0,05), esneklik (p<0,05), mental iyi oluş düzeyleri (p<0,05) anlamlı olarak daha yüksek, 10m, 20m, 30m sürat koşu test sonuçları ise anlamlı olarak daha düşük olduğu gözlenmiştir (p<0,05).Sonuç olarak, düzenli olarak spor yapan adölesan dönemi çocukların, düzenli olarak spor yapmayan çocuklara oranla gerek fiziksel özellikleri gerekse de mental iyi oluş seviyeleri bakımından daha yüksek skorlara sahip oldukları tespit edilmiştir. Çocukların gelişiminde önemli bir yere sahip olan adölesan dönemde, düzenli egzersiz uygulamalarına katılım sağlamanın çocukların fiziksel ve mental yönden gelişimlerine oldukça önemli katkılar sağlayacağı düşünülmektedir.
Yazar isimleri: ['Burak KALINCA', 'Metin POLAT']
Yayın Yılı: 28 Ekim 2022
Dergi ismi: Sivas Cumhuriyet Üniversitesi Spor Bilimleri Dergisi
Yayın sayfa url: http://cuspor.cumhuriyet.edu.tr/tr/pub/issue/73251/1160785
Yayın pdf linki: https://dergipark.org.tr/tr/download/article-file/2591431
