Makale Başlığı: TMS/TFRS Kapsamında Kripto Paraların Muhasebeleştirilmesi
Özet: Küreselleşmenin etkisiyle birlikte teknolojide önemli değişim ve gelişimler meydana gelmiştir. Özellikle son yıllarda internet teknolojisinde meydana gelen gelişmeler sonucu gerek ekonomik hayat gerekse de sosyal hayat önemli ölçüde etkilenmiştir. Değişen insan ihtiyaçları ve internet teknolojilerinin sağladığı imkanlar klasik değişim araçları ve transfer yöntemlerinin değişmesine neden olmuştur. Bu doğrultuda ortaya çıkan gelişmelerden bir tanesi Blokzincir olarak tercüme ettiğimiz «Blockchain» teknolojisidir. Blokchain teknolojisi yöntemiyle insanlar merkezi bir otoriteye gerek duymaksızın varlıklarını ve varlık transferlerini hızlı, güvenilir ve şeffaf bir biçimde gerçekleştirebilmektedir.  Bu teknolojinin kullanılmasıyla birlikte hayatımıza giren alternatif değişim araçlarından biride kripto para birimidir. Kripto paraların kullanımındaki en önemli avantaj transferlerin elektronik ortamda gerçekleşmesi nedeniyle işlem maliyetlerinin minimum düzeyde olması, işlemlerin hızlı ve güvenilir bir biçimde gerçekleşmesidir. Bu nedenlerden dolayı günümüz dünyasında kripto paraya olan ilgi gün geçtikçe artmakla beraber kripto paranın kullanımı da yaygınlaşmıştır. Kripto para kullanımın yaygınlaşmasıyla birlikte kripto paraların nasıl muhasebeleştireceği konusu da gündeme gelmiştir. Muhasebe standartları açısından da kripto paralar için herhangi bir düzenleme bulunmamaktadır. Bununla birlikte yapılan çalışmalarda kripto paraların ne tür bir varlık olarak sınıflandırılması gerektiği üzerinde durulmuştur. Yapılan bu çalışmada ilk olarak kripto paralar ile bu paraların ortaya çıkmasına neden olan blokcahin sistemine değinilmiş. Akabinde TMS/TFRS kapsamında kripto paraların ne tür bir varlık olduğu ve muhasebeleştirilmesi örnek olaylarla irdelenmiştir. Çalışma sonucunda spekülatif amaçlı alım-satım yapan işletmeler için kripto paraların “108 Diğer Hazır Değerler” Hesabında, kripto para işletmeciliği yapan işletmeler içinse kazım sonucunda elde edilen kripto paraların “157 Diğer Stoklar” Hesabında izlenmesinin uygun olacağı düşünülmektedir.
Yazar isimleri: ['Alirıza AĞ', 'Ünal GÜLHAN']
Yayın Yılı: 31 Temmuz 2022
Dergi ismi: Artvin Çoruh Üniversitesi Uluslararası Sosyal Bilimler Dergisi
Yayın sayfa url: https://dergipark.org.tr/tr/pub/acusbd/issue/71483/1078963
Yayın pdf linki: https://dergipark.org.tr/tr/download/article-file/2274575
