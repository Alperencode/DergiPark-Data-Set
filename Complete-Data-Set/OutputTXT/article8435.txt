Makale Başlığı: Hemoroidlerin Cerrahi Tedavisinde Ferguson Hemoroidektomi
Özet: Amaç: Prolabe hemoroidal hastalık nedeniyle ameliyat edilen hastalarımızın ameliyatında geleneksel Ferguson yaklaşımının sonucunu değerlendirmek amaçlanmıştır.Yöntem: Mart 2007-Ocak 2017 tarihleri arasında Ferguson tekniği ile tedavi edilen 769 hasta çalışmaya dahil edildi. Hastaların tıbbi dosyaları değerlendirilerek başvuru şikayetleri, anorektal komorbiditeler, ameliyat bulguları ve postoperatif erken ve geç komplikasyon verileri kaydedildi.Bulgular: Hastaların% 65'i erkekti ve ortalama yaş 39 (18-81) idi. Şikayet süreleri bir hafta ile 5 yıl arasında değişiyordu. Şikayetler sık görülenden az görülene doğru sırasıyla ele gelen pake, kanama ve ağrı idi. Paker'l2r, hastaların %69'unda klasik konumdaydı (saat 3,5,7,11). Vakaların çoğu (% 65) 4. derece hemoroiddi. Hastaların%19'unda anorektal komorbidite olarak anal fissür vardı. Tüm hastalar litotomi pozisyonunda spinal anestezi altında ameliyat edildi. Ferguson tekniği için ameliyat süresi ortalama 20 dakika ve ameliyat sonrası hastanede kalış süresi ortalama bir gündü. Postoperatif dönemde 55 hastada erken komplikasyonlar gelişti. Bunlar 25 hastada (%3-25) şiddetli karın ağrısı, 3 hastada (% 0.4) kanama ve 28 hastada (% 3.60) idrar retansiyonu idi. Yedi hastada geç komplikasyonlar gelişti. 1 hastada anal stenoz, 3 hastada anal fissür ve 2 hastada apse ile fistül gelişti. Hiçbir hastada inkontinans ve nüks görülmedi.Sonuç: Ferguson tekniği halen hemoroid cerrahisinde kullanılmaktadır. Çalışmamızın sonuçları, güvenilir bir tercih yöntemi olarak Ferguson hemoroidektomisini desteklemektedir.
Yazar isimleri: ['Fatih ÇİFTCİ', 'Turgut ANUK']
Yayın Yılı: 29 Ağustos 2022
Dergi ismi: İstanbul Gelişim Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/igusabder/issue/72351/800766
Yayın pdf linki: https://dergipark.org.tr/tr/download/article-file/1312229
