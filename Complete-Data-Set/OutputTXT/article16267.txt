Makale Başlığı: Türkiye’nin Somali Politikasının İncelenmesi
Özet: Türkiye, 2000 sonrası dış politikasında, başından beri istediği değişimleri meydana getirebilecek hareket sahasını kazanmış ve kullanmaya başlamıştır. 1998 Afrika Eylem Planı'yla başlayan Afrika'yla ilişkilerin geliştirilmesi süreci Türk dış politikasında yaşanan değişimlerin bir uzantısı olarak 2005'in Afrika Yılı ilan edilmesiyle derinleştirilmiş ve 2008 yılından itibaren Afrika'yla ilişkiler ciddi bir seviyeye ulaşmıştır. 2011 yılında bahsedilen doğrultuda, 1991'den sonra devlet otoritesinin tesis edilemediği ve 21. Yüzyılın ilk kıtlığını yaşayan Somali, Türk dış politikasının hareket sahalarından biri haline getirilmiştir. İnsani diplomasi odağında başlayan Türkiye-Somali ilişkileri, yumuşak güç araçlarının kamu diplomasisi yoluyla tatbik edildiği ve devlet inşa sürecine dâhil olunan bir boyuta ulaşmıştır. Çalışmada, Türkiye'nin 2011'den günümüze kadar Somali'de yürüttüğü faaliyetler değerlendirilerek Türkiye’nin Somali Politikası incelenmiştir. Türkiye'nin Somali'de yürüttüğü faaliyetler, Türkiye Yardım Modeli olarak kavramsallaştırılarak Türkiye'nin insani açıdan Somali'deki en başarılı aktör olduğu görülmüştür. Aynı zamanda Türkiye'nin Somali'de barışa ulaşılması ve devlet otoritesinin egemen kılınması adına Somalililer nezdinde sahip olduğu olumlu görüntüsünün kendisine Somali'de başka bir aktörün sahip olmadığı bir hareket sahası sunduğu görülmüş ve yapılması iktiza edenin faaliyetlerin derinleştirilerek sürdürülmesi olduğu bulgusuna ulaşılmıştır.
Yazar isimleri: ['Mustafa ŞAHİN']
Yayın Yılı: 29 Haziran 2022
Dergi ismi: Türkiye Ortadoğu Çalışmaları Dergisi
Yayın sayfa url: https://dergipark.org.tr/tr/pub/tocd/issue/70800/863114
Yayın pdf linki: https://dergipark.org.tr/tr/download/article-file/1516073
