Makale Başlığı: Okul Dışı Öğrenme Ortamı Olarak Doğa Eğitiminin Çevre Bilgisi ve Tutum Üzerine Etkisi
Özet: Doğa eğitimlerin temel amacı öğrencilerin sürdürülebilir bir gelecek ve yaşanabilir bir çevre için doğayı tanımalarına ve anlamalarına yardımcı olacak, bireyleri doğayla bütünleştirecek bir eğitim vererek yaşadığı dünyanın önemini kavratmaktır. Bu açıdan ekoloji temelli doğa eğitimleri uygulanması ve sonuçlarının değerlendirilmesi oldukça önemlidir. Bu çalışmanın amacı, doğa temelli eğitimin, ilköğretim 7. ve 8. sınıf öğrencilerinin çevresel tutum ve akademik başarıları üzerindeki etkilerini araştırmaktır. Bu bağlamda çalışmada tek grup öntest-sontest deney tasarımı kullanılmıştır. Çalışma grubu tabakalı örneklem yöntemi ile belirlenmiştir. Bu kapsamda dezavantaj durumlarına göre 2015-2016 eğitim-öğretim yılında Kastamonu ilinde bulunan yedinci ve sekizinci sınıf düzeyinde öğrenim gören 47 yedinci ve sekizinci sınıf öğrencisi seçilmiş ve öğrenciler çalışmaya katılmaya gönüllü olmuştur. Veri toplama aracı olarak çevresel bilgi testi ve çevreye yönelik tutum ölçeği kullanılmıştır. Veriler bağımlı örnekler için t-testi ile analiz edilmiştir. Öğrencilerin eğitim sonucunda bilgi düzeylerinde önemli derecede bir artış olduğu ve tutumlarında da olumlu yönde değişim gerçekleştiği tespit edilmiştir. Bu bulgulara göre doğa eğitiminin amacına hizmet ettiği ve yaygınlaştırılması gerektiği sonucuna ulaşılmıştır.
Yazar isimleri: ['Fatma BAKAR', 'Çağrı AVAN', 'Bahattin AYDINLI', 'Fatih ŞEKER', 'Burhan TURGUT']
Yayın Yılı: 30 Eylül 2021
Dergi ismi: Akademia Doğa ve İnsan Bilimleri Dergisi
Yayın sayfa url: https://dergipark.org.tr/tr/pub/adibd/issue/60270/829158
Yayın pdf linki: https://dergipark.org.tr/tr/download/article-file/1408119
