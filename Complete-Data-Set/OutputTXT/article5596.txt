Makale Başlığı: Temporomandibular Rahatsızlıkların Tedavisinde Botulinum Toksin Kullanımı
Özet: Temporomandibular rahatsızlıklar (TMR), temporomandibular eklemler, çiğneme kasları ve tüm ilişkili dokuları kapsayan bir grup rahatsızlık olarak tanımlanmıştır. TMR’si olan hastalarda eklem ve çiğneme kaslarında hassasiyet ve ağrı, ağız açmada kısıtlılık, eklem sesleri gibi semptomlar görülür. TMR tedavisi genellikle multidisipliner yaklaşım gerektirir. Tedavide öncelik geri dönüşümsüz etkileri olmayan konservatif tedavi seçenekleri olmalıdır. Günümüzde bu tedavi seçeneklerinden biri olan Botulinum toksin (BoNT) uygulanması diş hekimliğinin birçok alanıyla birlikte çeşitli TMR'lerin tedavisinde de kullanılmaktadır. BoNT, nöromusküler kavşakta asetilkolin salınımını inhibe eden ve hedef kasta kontraksiyonu engelleyen bir nörotoksindir. TMR tedavisinde BoNT, çeşitli temporomandibular hastalık ve semptomlara yol açan kas gerginliğini azaltmak amacıyla uygulanmaktadır. Bu derlemede, BoNT’in TMR tedavisindeki yeri, uygulama tekniği ve semptomlar üzerindeki etkisi literatürdeki çalışmalar ışığında değerlendirilmektedir.
Yazar isimleri: ['Hatice Banu UYSAL ÖZEL', 'Yılmaz Umut ASLAN', 'Erkan SANCAKLI']
Yayın Yılı: 22 Haziran 2022
Dergi ismi: European Journal of Research in Dentistry
Yayın sayfa url: https://dergipark.org.tr/tr/pub/erd/issue/70464/1098285
Yayın pdf linki: https://dergipark.org.tr/tr/download/article-file/2352401
