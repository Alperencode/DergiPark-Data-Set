Makale Başlığı: Etrüskler’in Kökeni, Kimliği ve Roma Medeniyetine Katkıları
Özet: Etrüskler adıyla anılan kavim, aslında Anadolu’lu Troyalılar ile Türk kökenli İskitler’in (Sakalar) İtalya’da karışıp kaynaşmasıyla oluşan ve İtalya’daki mevcut köy kültürünü şehir kültürüne dönüştüren önemli bir halk grubudur.      Grekler onları Tyrsenler veya Tyrhenler adıyla anarken, Romalılar bu kavme Tuscalar ya da Etrusclar demiştir. Oysaki Etrüskler, kendilerine Rasenna diyorlardı.     İnsanlık tarihinde Doğu ve Batı dünyalarının ilk büyük mücadelesi olarak kabul edilen Troya Savaşları’nda Doğu Bloku’nun temsilcisi olarak ortaya çıkan Troyalılar, on yıllık bir mücadelenin sonunda Batı’yı temsil eden Akalar’a yenilmişlerdi. Bir süre sonra Ege Göçleri’ne (Deniz Kavimleri Göçü) katılmak zorunda kalan Troyalılar, birdenbire kendilerini Mısır kapılarında bulmuşlardı. Ege Göçleri’nin hem birinci hem de ikinci aşamasına katılan Troyalılar, Mısır firavunlarına karşı verdikleri mücadeleyi ne yazık ki, kaybetmişlerdi. Çanakkale yöresindeki anavatanlarına dönmek zorunda kalan Troyalılar, yurtlarının yaşanmaz bir duruma geldiğini görerek, biraz daha güneydeki İzmir yöresine yerleşmişlerdi. Ancak Yunanistan’dan bu bölgeye göç eden Akalı göçmenler yüzünden, MÖ 10. yüzyıl başlarında Anadolu’yu tamamen terk ederek, deniz yoluyla İtalya’nın Toskana bölgesine göç etmişlerdi.     Bu hadiseden yaklaşık iki asır sonra, Kafkaslar üzerinden Anadolu’ya giren iki Türk kavmi ile karşılaşıyoruz. Bunlar, İskit ve Kimmer kavimleridir. Anadolu’ya yaklaşık 80 yıl hükmeden Kimmerler, Orta Anadolu’daki Frig Devleti’ni de ortadan kaldırmışlardı.     Kimmerler’in peşinden Anadolu topraklarına giren İskitler, Herodotos’a göre, 28 yıl Doğu Anadolu’ya hükmettikten sonra Kimmerler’in boşalttığı Güney Rusya topraklarını istila ederek, burada Büyük İskit İmparatorluğu’nu kurmuşlardı. Ancak İskitler’in bir kısmı geri dönmeyip batı istikametindeki yürüyüşlerine devam ederek, Batı Anadolu kıyılarına ulaşmış ve buradan gemilerle İtalya’ya göç etmişlerdi. İşte İskitler’in (Sakalar) bu grubu ile daha önceden İtalya’ya göç etmiş olan Troyalılar karışıp kaynaşarak İtalya’da Türklük özelliklerinin ağır bastığı yeni bir topluluğun oluşumuna zemin hazırlamışlardır ki, bu kavim yukarıda bahsi geçen Etrüskler ya da Tursakalar adıyla anılan kavimdir.     Biz bu çalışmamızda, Etrüskler’in Roma medeniyetinin oluşumunda ne gibi roller üstlendiğini yazılı ve arkeolojik kaynakların ışığında gözler önüne sermeye çalıştık.
Yazar isimleri: ['Ekrem MEMİŞ']
Yayın Yılı: 26 Temmuz 2022
Dergi ismi: Kafkas Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/kausbed/issue/71439/1080533
Yayın pdf linki: https://dergipark.org.tr/tr/download/article-file/2280707
