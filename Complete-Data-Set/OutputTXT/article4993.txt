Makale Başlığı: “YAPICI OLMAYAN UYUŞMAZLIK” DİYALOĞUNUN ACIMASIZ TANRI (2011) FİLMİ ÜZERİNDEN İNCELENMESİ*
Özet: Bu çalışmada, öncelikle “uyuşma/ma” ve “yapıcı olma/ma” bileşenleri üzerinden inşa edilen dörtlü bir diyalog modeli kurulmuştur. Bunlar, (a) yapıcı olan uyum, (b) yapıcı olan uyuşmazlık, (c) yapıcı olmayan uyum ve (d) yapıcı olmayan uyuşmazlıktır. Örneğini teşkil etmesi nedeniyle Acımasız Tanrı (2011) filmi incelenerek “yapıcı olmayan uyuşmazlık” diyaloğu betimlenmiştir. Bu doğrultuda, nitel araştırma yöntemlerinden doküman incelemesi kullanılmıştır. Yapıcı olmayan uyuşmazlığın (1) içeriği, (2) yönü ve (3) süreci hakkında bilgi edinebilmek amacıyla içerik analizi yöntemi kullanılmıştır. (1) İçeriğin incelenmesinde, tartışmanın öğeleri olan (a) tartışma konusu, (b) sav, (c) tanıtlama, (d) karşı-sav ve (c) sonuç ortaya konmuştur. (2) Yönün incelenmesinde, bireylerin niyetleri, bakış açıları ve kişilik özellikleri gün yüzüne çıkarılmıştır. (3) Sürecin incelenmesinde ise bireylerin ürettikleri sav, karşı-sav ve tanıtlamalar mercek alına alınmıştır. Üçlü analiz sonucunda, dörtlü diyalog modelinde ilk olarak, içerik, yön ve süreç bakımından farklılıkları ele alınmıştır. Ardından, içerik, dörtlü yapının oluşmasında etkisiz eleman olarak tanımlanmıştır. Yön öğesi, kendilik ve başkalık, baskı ve direnç, özgüven, iyilik, uyum ve menfaat ve esneklik; süreç öğesi ise, akıl yürütmede kabul ve itiraz, aktif ve pasif rol alma, kendiyle hesaplaşma, bilgi arayışında olma, evrensel entelektüel standartları uygulama özellikleri ile açıklanmıştır. Böylece, bir alt model olan yapıcı olmayan uyuşmazlık diyalog bu özellikler yardımıyla ortaya çıkarılmıştır.
Yazar isimleri: ['Burcu Seher ÇALIKOĞLU']
Yayın Yılı: 8 Ekim 2022
Dergi ismi: Elektronik Sosyal Bilimler Dergisi
Yayın sayfa url: https://dergipark.org.tr/tr/pub/esosder/issue/70796/1087655
Yayın pdf linki: https://dergipark.org.tr/tr/download/article-file/2308915
