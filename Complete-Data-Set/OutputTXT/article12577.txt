Makale Başlığı: Modifiye Davydov Tekniği Kullanılarak Laparoskopik Neovajina Oluşturulması
Özet: Meyer Rokitamsky Kuster Hauser sendromlu 21 yaşındaki bir kadın amenore ve koitus sırasında vajinal penetrasyon sağlayamama şikayetleri ile başvurdu. Manyetik rezonans incelemede normal görünen overlerin yanında bilaterak rudimenter uterin kalıntılar ve uterus yokluğu tespit edildi. Laparoskopik olarak vajinal yolla yukarı itilmiş olan pelvik peritona ve vezikorektal boşluktaki vajinal apekse 3 cm'lik bir insizyon yapılarak kör vajinaya 2 parmak genişliğinde bir açıklık oluşturuldu. Ön ve arka viseral periton kenarları vajinal grasper yardımı ile yeni oluşturulmuş vajinal açıklıktan aşağı doğru çekilerek vajinal epitelyal sınıra dikildi. Purse string sütür tekniği ile sütüre edilerek yeni oluşturulmuş olan neovajinal açıklık kapatıldı. Hastanın postoperatif dönemi sorunsuz geçti. Hasta 3 ay boyunca geceleri vajinal silikon dilatatör kullandı ve takiben cinsel aktivitede bulunmasına izin verildi. Modifiye Davydov prosedürü diğer cerrahi yöntemlerle karşılaştırıldığında; düşük komplikasyon oranları ve düşük vajinal stenoz oranlarının yanında daha iyi kozmetik sonuçlar ve daha yüksek seksüel tatmin oranları olan etkili bir cerrahi işlemdir. 
Yazar isimleri: ['Serkan KAHYAOĞLU', 'Eda ÜREYEN ÖZDEMİR']
Yayın Yılı: 10 Aralık 2022
Dergi ismi: Online Türk Sağlık Bilimleri Dergisi
Yayın sayfa url: https://dergipark.org.tr/tr/pub/otjhs/issue/73567/1169138
Yayın pdf linki: https://dergipark.org.tr/tr/download/article-file/2624874
