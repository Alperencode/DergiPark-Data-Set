Makale Başlığı: Somalili Öğrencilerin Girişimcilik Niyetlerinin Belirleyicileri: Mogadişu'daki Üniversite Öğrencilerinin Örnek Olay İncelemesi
Özet: Bu araştırma, özellikle yerel üniversitelerden mezun olacak durumdaki Somalili genç öğrencilerin girişimcilik niyetlerini etkileyen faktörleri ortaya koymayı hedeflemektedir. Araştırmanın teorik çerçevesini, Planlı Davranış Teorisi oluşturmaktadır. Somali ülkesine ilişkin girişimcilik alanındaki literatür boşluğunu dolduracak şekilde, girişimcilik niyeti kavramına açıklık getirerek, bu çalışmanın alan yazına katkı sunması beklenmektedir.Bu çalışmada nicel araştırma yöntemi, araştırma yaklaşımı olarak benimsenmiştir. Veriler, Mogadişu şehrinde yer alan 11 üniversitenin öğrencilerine anket dağıtılarak elde edilmiştir. Cevaplanan anket formlarından analize uygun olan 380 formun üzerinden analiz yapılmıştır.Hipotez testleri sonucunda, kişisel tutumun ve algılanan kontrol davranışının girişimcilik niyetinde önemli bir role sahip olduğu görülmüştür. Bunun yanı sıra öznel normların, girişimcilik niyeti üzerinde anlamlı bir etkisinin olmadığı görülmüştür.
Yazar isimleri: ['Liban Daud ALİN', 'Esra DİL']
Yayın Yılı: 1 Haziran 2022
Dergi ismi: Eskişehir Osmangazi Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/ogusbd/issue/68691/1092867
Yayın pdf linki: https://dergipark.org.tr/tr/download/article-file/2330497
