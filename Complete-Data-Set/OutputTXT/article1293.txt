Makale Başlığı: SÜRDÜRÜLEBİLİR ÜRETİM VE TÜKETİM ANLAYIŞINA YÖNELİK BİR BİBLİYOMETRİK ANALİZ
Özet: Bu çalışmanın amacı işletme yönetimi bilim dalı altında sürdürülebilir üretim ve tüketim kavramlarını birlikte inceleyen çalışmalar ile ilgili bir yazın taraması ve içerik analizi gerçekleştirmektir. Bu şekilde yazındaki boşlukları ortaya koymak ve sürdürülebilir üretim ve tüketim alanındaki gelecek çalışmalar için öneriler sunmak hedeflenmiştir. Araştırmada yöntem olarak nitel araştırma yöntemi tercih edilmiş ve sırasıyla içerik ve bibliyometrik analizler uygulanmıştır. Çalışma taraması Web of Science veri tabanında 2015 yılı sonrası yayınlanan çalışmalar ile sınırlandırılmıştır. Konu ile ilgili anahtar kelimeler ile sonuçlanan çıktıları ortaya koymak için açık kaynaklı bir arama sonuçları kümeleme motoru olan Carrot2 yazılımı, bibliyometrik  analiz için Citespace yazılımı ile “referans” odaklı ağ analizi, Vosviewer programı ile ise eş-bulunma analizi gerçekleştirilmiştir. Analiz sonuçlarına göre, döngüsel ekonomi, tüketim ve satın alma, temiz enerji, temiz ve yeşil üretim, sürdürülebilir tüketim gibi konular ve kümeler dikkat çekmektedir. Sürdürülebilir üretim ve tüketim kavramları yoğunlukla ayrı ayrı üzerinde durulan konular olsa da bütüncül olarak ele alındığı çalışmalar henüz sınırlıdır.
Yazar isimleri: ['Yesim OZEN', 'Volkan YAVAŞ']
Yayın Yılı: 30 Eylül 2022
Dergi ismi: Anadolu Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/anadoluibfd/issue/72765/1117296
Yayın pdf linki: https://dergipark.org.tr/tr/download/article-file/2430440
