Makale Başlığı: SINIF ÖĞRETMENLERİNİN MESLEKİ ÇALIŞMALARININ MESLEKİ YETERLİLİK ÖLÇÜTLERİ YÖNÜNDEN İNCELENMESİ
Özet: Bu çalışmada, Temel eğitim kademesindeki sınıf öğretmenlerinin mesleki çalışmalarındaki, mesleki yeterlikleri ile bazı değişkenler arasında anlamlı bir farkın olup olmadığı incelenmiştir. Ayrıca sınıf öğretmenlerinin mesleki gelişmelerine yönelik düşünceleri de araştırılmıştır. Sınıf öğretmenlerinin görüşlerini almak için betimsel yöntem kullanılmıştır. Veri toplama aracı olarak “Öğretmen Yeterlikleri Ölçeği” kullanılmıştır. Çalışmaya, 332 sınıf öğretmeni katılmıştır. Elde edilen bulgulara göre, sınıf öğretmenlerinin mesleki yeterliklerinin cinsiyet, yaş, eğitim durumu, sınıf düzeyi, okuttukları sınıflardaki öğrenci sayısı, mesleki kıdem, hizmet içi eğitime katılım süresi, mesleki gelişim için ayrılan kişisel zaman değişkenleri arasında anlamlı bir fark bulunmamıştır. Diğer taraftan öğretmenlerin mesleki yeterliklerin ile ilgili yardım ve desteği daha çok deneyimli meslektaşlarından aldıkları anlaşılmaktadır. Deneyimsel öğrenmenin, öğretmenler için mesleki yeterliklerini geliştirmelerinde etkili olduğu görülmektedir. Günümüz pandemi sürecinde çevrim içi (senkron ve asenkron) öğrenme-öğretme sistemlerinin sınıf öğretmenleri tarafından kullanılmasının öneminin daha da anlamlı olduğu bilinmektedir. Öğretmen yeterliklerinde uzaktan eğitimin etkisinin öne çıkması, mesleki gelişim sürecinin yaşam boyu bir ihtiyaç olduğunu göstermiştir. Sınıf öğretmenlerinin mesleki gelişimlerini verimli kılacak, bölgesel  ve  yerel koşullar dikkate alınarak hazırlanan  programlara ihtiyaç duydukları söylenebilir.  Öğretmenlerin teknoloji kullanımı, mesleki yeniliklerin tanıtımı, eğitim ve öğretimde meydana gelen değişimleri, programsal değişimlerin tanıtılmasına yönelik çalışmaları içeren çok yönlü faaliyetler yüz yüze veya çevrim içi (canlı) olarak uygulamalı küçük grup çalışmaları şeklinde planlanmalıdır
Yazar isimleri: ['İbrahim TUTAL', 'Sabahattin DENİZ']
Yayın Yılı: 30 Haziran 2022
Dergi ismi: Mustafa Kemal Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/mkuefder/issue/70958/1094971
Yayın pdf linki: https://dergipark.org.tr/tr/download/article-file/2338891
