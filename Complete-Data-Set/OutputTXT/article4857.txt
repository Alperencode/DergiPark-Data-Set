Makale Başlığı: İşletmelerin E-Ticaret Uygulamalarına Yönelik İnternet Kullanımlarının Bazı Değişkenler Açısından İncelenmesi
Özet: Teknolojik gelişmelerin neticesinde küreselleşen ekonomide, dış ticaret faaliyetleri hem ülkeler hem de firmalar için büyük önem taşımaktadır. İnternette ve teknolojide yaşanan bu gelişmelere firmaların da uyum sağlaması gerekmektedir. Günümüz iş ortamında, dış ticarette başarılı olmak isteyen firmaların dış ticaret faaliyetlerinde internetten en etkili şekilde yararlanmaları gerektiği yadsınamaz bir gerçektir. Araştırmanın temel amacı, firmaların e-ticaret uygulamalarına yönelik olarak yurt içi kurumsal operasyonlarında ve dış ticaret faaliyetlerinde internet kullanımlarını ölçmek ve bunların bazı tanımlayıcı özellikler itibariyle farklılaşıp farklılaşmadığını ortaya koymaktır. Bu amaç doğrultusunda gerçekleştirilen araştırmada, şirketlerin yurt içi ticari faaliyetlerinde ve dış ticaret faaliyetlerinde interneti ne ölçüde kullandıkları, firmaların hangi sektörde ve kaç yıl boyunca faaliyet gösterdiği, en fazla hangi ülke gruplarıyla ihracat ve ithalat yaptığı; internet kullanımının bu gibi faktörler itibariyle değişip değişmediği belirlenmeye çalışılmıştır. Araştırma sonuçlarına göre, firmaların yurt içi kurumsal internet kullanımları ve dış ticarette internet kullanımları düzeylerinin yüksek olduğu gözlemlenmektedir. Bununla birlikte firmaların tanımlayıcı özelliklerine göre internet kullanımlarının farklılaştığı tespit edilmiştir. Özellikle 11-15 yıl süredir faaliyet gösteren firmaların interneti kullanma ve internetten etkin yararlanma seviyelerinin daha düşük olduğu belirlenmiştir.
Yazar isimleri: ['Gökçe KALALI', 'Ceren AYDEMİR']
Yayın Yılı: 24 Haziran 2022
Dergi ismi: Ekonomi İşletme Siyaset ve Uluslararası İlişkiler Dergisi
Yayın sayfa url: https://dergipark.org.tr/tr/pub/kkujebpir/issue/70509/908190
Yayın pdf linki: https://dergipark.org.tr/tr/download/article-file/1679032
