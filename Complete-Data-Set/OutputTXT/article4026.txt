Makale Başlığı: 18. YÜZYIL İTİBARIYLA AVRUPA’DA YAHUDİ KİMLİĞİNİN OLUŞUM SÜRECİ
Özet: 18. yüzyıl itibarıyla Avrupa’da meydana gelen Aydınlanma Hareketi ve devamında sosyal, ekonomik ve politik gelişmeler, Avrupa toplumlarının olduğu gibi Yahudi toplumunun da bir dönüşüme uğramasına neden olmuştur. Avrupa devletlerinin yeni üretim şekline uygun olarak siyasi ve ekonomik anlamda merkezileşmeyi tercih etmesi, toplum yapısında bireylerin vatandaşlık bağı ile bağlanmak istendiği bir düzeni beraberinde getirmiştir. Cemaat toplum yapısıyla ayrıksı bir konumda bulunan Yahudi toplumunun yeni düzene uyum sağlaması adına birçok Avrupa ülkesinde emansipasyon süreci başlatılmıştır. Emansipasyon sürecine yönelik olarak Yahudi toplumu içerisinde farklı refleksler gelişmiştir. Söz konusu refleksleri bulundukları ülke ulusuna asimile olmaktan Yahudi kimliğini milliyetçi bir bilinçle sahiplenmeye varana dek geniş bir spektrumda incelemek mümkündür. Yahudilerin emansipasyon sürecine yönelik refleksleri arasında en dikkat çekici olanı Yahudiliğin öz kaynaklarına ulaşmak amacıyla kültürel çalışmalarla destekledikleri Yahudi kimliğini ön plana çıkarmaları olmuştur. Tarihi süreçte söz konusu refleksi iki dönem dahilinde incelemek mümkündür: İlk dönem kültürel uyanış, ikinci dönem ise siyasal milliyetçiliğe geçiştir. Bu çalışma, Yahudi milliyetçi bilincinin ortaya çıkış sebeplerine ilişkindir. Bu bağlamda teorik çalışma yöntemi, tarihsel-kronolojik okuma, metin analizi ve yorum bilimsel çıkarsama yöntemleri izlenerek gerçekleştirilen bu çalışmada emansipasyon sürecinin Yahudi milliyetçi bilincinin oluşması üzerindeki etkileri, oluşan farklı milliyetçilik düzeyleri ve grupları bu çalışmada esas olarak üzerinde durulacak konular arasındadır.
Yazar isimleri: ['Murat KARATAY']
Yayın Yılı: 26 Ekim 2022
Dergi ismi: Dicle Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/diclesosbed/issue/73179/1145393
Yayın pdf linki: https://dergipark.org.tr/tr/download/article-file/2544792
