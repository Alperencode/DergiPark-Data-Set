Makale Başlığı: FİNANSAL GELİŞME İÇİN BİR KAMU POLİTİKASI OLARAK BİTCOİN: EL SALVADOR ÖRNEĞİ
Özet: Hızla küreselleşen ve dijitalleşen dünyamızda, multimedya, haberleşme, bilgisayar sistemleri vb. birçok alanda veri transferi kolaylıkla yapılabilmektedir. Blokzincir veri tabanı ise, bu verilerin haricinde değer atfettiğimiz dijital para gibi varlıkları da transfer etmemizi sağlayan bir teknolojidir. Merkeziyetçiliği ortadan kaldıran, güvenilirliği ve şeffaflığı tüm kullanıcılar arasında dağıtan bu teknoloji, Bitcoin ve Ethereum gibi sanal paraların altındaki teknoloji olarak da bilinmektedir. Bitcoin’i yasal para birimi olarak kabul eden ilk ülke El-Salvador olmuştur. Bu durumun El-Salvador ekonomisinde ve finansal hizmetlerin toplumun tüm üyelerine yayılması konusunda nasıl bir etki göstereceği merak edilen en temel hususlardan birisidir. Bu çalışmada Bitcoin’i yasal para olarak kabul etme sürecinin El-Salvador ekonomisinde ve halkın finansal hizmetlere olan erişim yüzdesinde nasıl bir etki oluşturduğu incelenmiştir. Her ne kadar konu ile ilgili ampirik bir değerlendirme yapmak için büyük bir geçmişi olmasa da, toplumun büyük kesiminin devletin resmi mobil aplikasyonu vasıtasıyla Bitcoin kullanmaya başladığı görülmektedir. Daha önce herhangi bir banka hesabı dahi olmayan vatandaşların dahi bu yöntemle finansal hizmetlere erişim sağlayabildiği görülmektedir. Ayrıca, sağladığı vergisel avantajlar sebebiyle ülkeye gelen yatırımların da hızla artması ülke ekonomisi için büyük bir katma değer olmuştur.
Yazar isimleri: ['Mehmet Oğuz TAÇYILDIZ', 'Recep YORULMAZ']
Yayın Yılı: 27 Temmuz 2022
Dergi ismi: İşletme Ekonomi ve Yönetim Araştırmaları Dergisi
Yayın sayfa url: https://dergipark.org.tr/tr/pub/baybem/issue/71263/1121884
Yayın pdf linki: https://dergipark.org.tr/tr/download/article-file/2449505
