Makale Başlığı: Doğumda Doğum Topu Kullanımı
Özet: Doğum eylemi kadın hayatının unutulmaz anlarından biridir. Doğal bir süreç olan doğum eylemine gereksiz tıbbi müdahalelerde bulunulması ve kadınlarda doğum ağrısı yaşama kaygısı bu süreci olumsuz etkileyebilir. Bu sebeplerle Türkiye’de kadınların sezaryen tercihi çok yüksektir. Sezaryen oranlarını düşürmek için kullanılan yöntemlerden biri de doğum topuyla egzersizdir. Bu amaçla, hem gebelerin doğum ağrısını azaltmak ve pelvik tabanını genişletmek hem de normal doğumu teşvik etmek için doğum topu kullanımı yaygınlaşmaktadır. Ucuz ve kullanımı kolay olan, farmakolojik ve invaziv olmayan bir müdahale aracı olması sebebiyle doğum topu diğer yöntemlere göre tercih edilebilirdir. Literatürde doğum topuyla yapılan egzersiz sayesinde doğum eyleminin birinci ve ikinci evrelerinin süresinin kısaldığı, doğum ağrısının azaldığı, top kullanımının anne ve/veya fetüs üzerinde zararlı bir etkiye sahip olmadığı gösterilmiştir. Bu derleme doğum topu kullanımı hakkında kadınlara doğum eylemi sırasında bakım veren sağlık profesyonellerini bilgilendirmek ve doğum topu kullanımının etkilerini incelemek amacıyla yapılmıştır.
Yazar isimleri: ['Ayşe ÇATALOLUK', 'Fatma SAYİNER']
Yayın Yılı: 30 Kasım 2022
Dergi ismi: Kadın Sağlığı Hemşireliği Dergisi
Yayın sayfa url: https://dergipark.org.tr/tr/pub/kashed/issue/73625/993672
Yayın pdf linki: https://dergipark.org.tr/tr/download/article-file/1967560
