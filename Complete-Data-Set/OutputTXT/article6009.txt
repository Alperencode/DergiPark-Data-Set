Makale Başlığı: GEBELİĞİN KADIN CİNSEL FONKSİYONU ÜZERİNE ETKİLERİ
Özet: Amaç: Çalışmada gebeliğin kadın cinsel fonksiyonuna etkisinin belirlenmesi amaçlanmıştır. Yöntem: Çalışma tanımlayıcı olarak yapılmıştır. Veriler araştırmacılar tarafından toplanmıştır. Araştırmanın uygulaması Türkiye’de bir üniversite hastanesinin gebe polikliniğinde gerçekleştirilmiştir. Örneklem, power analizine göre içleme kriterlerine uyan 179 kadından oluşturulmuştur. Araştırmanın uygulamasına başlamadan önce etik kurul izni ve uygulamanın yapılacağı kurumdan yazılı izin alınmıştır. Bulgular: Çalışmamızda gebelerin yaklaşık yarısının cinsel sağlık konusunda bilgi sahibi olduğu belirlenmiştir ve bilgi sahibi olan kadınlar bilgiyi en çok sağlık personelinden (%60,2) almıştır. Gebelerin %58.7’si gebeliklerinin cinsel yaşamlarının olumsuz etkilendiğini, etkileyen faktörler arasında ilk üç sırada düşük yapma korkusunun (%59.1), beden imajında değişimin (%36.2) ve hormonal değişimin (%30.5) olduğu belirlenmiştir. Cinsel istek düzeyi, cinsel ilişki sıklığı, memnuniyet, ağrı, uyarılma düzeyi, orgazm ve kayganlaşma gibi alanların gebelik öncesi döneme göre olumsuz etkilendiği ve gebelik ilerledikçe genellikle olumsuzluğun arttığı belirlenmiştir (P<0,05). Sonuç: Kadınların önemli bir kısmının, sağlığın önemli belirleyicilerinden biri olan cinsel sağlık bilgisine sahip olmadığı; sağlık personelinin diğer kaynaklara yakın bir oranda önemli bir bilgi kaynağı olduğu; cinselliğin tüm alt boyutlarının gebelik sırasında gebelik öncesi döneme göre olumsuz etkilendiği; ve gebelik ilerledikçe olumsuzluğun arttığı saptanmıştır.
Yazar isimleri: ['Ayten ŞENTÜRK ERENEL', 'Sıdıka PELİT AKSU', 'Gülten KOÇ']
Yayın Yılı: 17 Ağustos 2022
Dergi ismi: Gazi Sağlık Bilimleri Dergisi
Yayın sayfa url: https://dergipark.org.tr/tr/pub/gsbdergi/issue/72094/988131
Yayın pdf linki: https://dergipark.org.tr/tr/download/article-file/1946030
