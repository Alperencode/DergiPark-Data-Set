Makale Başlığı: Silah Ruhsatı Almak için Başvuranlarda Bireysel Silahlanma Nedenleri ile Bağlanma Stilleri ve Bilinçli Farkındalık Arasındaki İlişki
Özet: Giriş: Bireysel silahlanmanın azaltılmasında silahlanma nedenleri ve ruhsal patolojilerin ilişkileri önemlidir. Çalışmamızda silah ruhsatı için başvuran kişilerin silah ruhsatı alma nedenleriyle bağlanma stilleri ve bilinçli farkındalıklarının ilişkisi araştırılmıştırYöntem: Çalışmaya silah ruhsatı başvurusunda bulunan ve silah ruhsatı almaya uygun olan 207 kişi dahil edilmiştir. Kişilere rutin klinik incelemelerin yanı sıra sosyodemografik veri formu, bilinçli farkındalık ölçeği ve yakın ilişkilerde yaşantılar envanteri II uygulanmıştır.Bulgular: Katılımcıların 50’si (%24,2) silah ruhsatını kişisel hobi için, 55’i (%26,6) meslek gereği, 77’si (%37,2) bireysel güvenliğini sağlamak amaçlı almak istediğini belirtirken, 25’i (%12,1) silah aileden kaldığı için silah ruhsatı almak istemektedir. Bilinçli farkındalık ölçeğinde gruplar arasında orta büyüklükte (etki büyüklüğü=0,49) anlamlı farklılık saptanırken (p=0,018), yakın ilişkilerde yaşantılar envanterinin kaçıngan alt boyutu, kaygılı alt boyutu ve toplam puanında gruplar arasında anlamlı farklılık saptanmamıştır (kaçıngan p=0,348; kaygılı p=0,29; toplam p=0,788).  Bireysel güvenlik amaçlı silah ruhsatı başvurusunda bulunan kişilerde bilinçli farkındalık düzeyleri anlamlı şekilde düşük bulunmuştur (p=0,011; p=0,019; p=0,029)Sonuç: Bireysel silahlanmanın azaltılması için silahlanma nedenlerinin araştırılması önemlidir. Çalışmamızda silah ruhsatı başvurularında güvenlik amacıyla başvuran kişilerde bilinçli farkındalık daha düşük bulunmuştur. Silahlanma nedeni olabilecek ruhsal patolojilerin klinisyenler tarafından iyi bilinmesi gerekmektedir.
Yazar isimleri: ['Meltem PUŞUROĞLU', 'Mehmet BALTACIOĞLU', 'Cicek HOCAOGLU']
Yayın Yılı: 14 Aralık 2022
Dergi ismi: Adli Tıp Dergisi
Yayın sayfa url: http://www.adlitipdergisi.com/tr/pub/issue/73759/1152344
Yayın pdf linki: https://dergipark.org.tr/tr/download/article-file/2569750
