Makale Başlığı: Su Hizmetlerinde Yaşanan Dönüşüm: Suyun Özelleştirilmesi ve Ülke Uygulamaları ile Kazanılan Deneyimler
Özet: Su   ve   su   hizmetlerinde   yaşanan   dönüşüm   son   otuz   yıl   içerisinde   uluslararası  düzeyde  dünyanın  gündemine  girmiş  olan  konulardan  bir  tanesidir.  Uluslararası  kuruluşların  tavsiyeleri  devletlerin  su  politikalarını  etkilemekle    birlikte,    kamu-özel    iş    birliği    şeklinde    gerçekleştirilen    özelleştirmeler, uluslararası kuruluşların neoliberal politikaları temelinde, küresel su şirketlerine yeni pazarlar açma fikri çerçevesinde gelişmektedir. Tarama ve değerlendirme yöntemi izlenen bu çalışmada su hizmetlerinin özelleştirilmesinin    altında    yatan    nedenler    ve    farklı    ülke    örnekleri    çerçevesinde  özelleştirme  uygulamalarının  incelenmesi  amaçlanmıştır.  Sonuç   olarak,   uluslararası   örgütler   tarafından   özelleştirmelerin   kredi   şartı olarak sunulduğu ülkeler (Hindistan, Arjantin, Bolivya ve Türkiye) bir yana, herhangi bir zorlama olmaksızın özelleştirmelerin gerçekleştirildiği Fransa   ve   İngiltere   gibi   gelişmiş   ülkelerde   dahi   diğer   ülkeler   için   örnek  teşkil  edecek  bir  başarı  söz  konusu  değildir.  Öte  yandan  birçok  gelişmiş  ve  gelişmekte  olan  ülke  şehirlerinde  su  hizmetlerinin  yeniden  belediyeleştirmeler    ile    tekrar    kamu    otoritesine    geçmiştir.    Kısacası    özelleştirmelerin   tecrübe   edildiği   şehirlere   bakıldığında   finansman,   yatırım ve etkinlik bakımından başarısızlıkla sonuçlandığı görülmektedir. Bu  özelleştirmeler,  su  yönetimine  alternatif  bir  çözüm  olamadıkları  gibi  ülkelere ek maddi külfetler de yüklemiştir.
Yazar isimleri: ['Mikail PEHLİVAN', 'Nazan SUSAM']
Yayın Yılı: 15 Haziran 2022
Dergi ismi: Journal of Economy Culture and Society
Yayın sayfa url: https://dergipark.org.tr/tr/pub/jecs/issue/70297/943895
Yayın pdf linki: https://dergipark.org.tr/tr/download/article-file/1791812
