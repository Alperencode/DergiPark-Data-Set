Makale Başlığı: İkili karşılaştırmada tutarsızlık yöntemleri için  rassal indekslerin ve tutarlılık oranlarının geliştirilmesi
Özet: Analitik Hiyerarşik Prosesi (AHP) başta olmak üzere karar verme yöntemlerinde başvurulan ikili karşılaştırma değerlendirmelerinin tutarlılığını belirlemede tutarlılık indekslerine başvurulur. Tutarlılık oranları, tutarlılık indeksleri için eşik değerleri tanımlayarak ikili karşılaştırma değerlendirmelerinin tutarlılığına karar vermede önemli bir araç olarak kullanılır. Literatür taraması ile tanımlanan 14 tutarlılık hesaplama yönteminden yalnız Saaty’nin tutarlılık oranı (CR) ve Crawford ve Williams’ın geometrik tutarlılık oranı (GCR) için eşik değeri 0,1 olarak tanımlanır. Bu çalışmada 14 farklı tutarlılık yöntemi için rassal indeksler hesaplanır ve bu rassal indekslere dayanarak CR ve GCR dışındaki yöntemler için tutarlılık oranları tanımlanır. Saaty’nin CR değerlerine benzetilen tutarlılık oranları için eşik değeri 0,1 olarak belirlenir. Önerinin kontrolü için Golden –Wang ve Takedo tutarlılık yöntemleri için sırası ile GWCR v e MCCR tutarlılık oranları hesaplama formülleri tanımlanır. GWCR ve MCCR tutarlılık oranlarının CR ile uyumlulukları ölçülür ve sonuçlar CR/GCR uyum oranı ile karşılaştırıldı. Karşılaştırmalar Golden –Wang ve Takedo tutarlılık yöntemleri için önerilen tutarlılık oranları eşitliklerinin uygun olduğunu ve rassal indekslere dayalı tutarlılık oranı türetmenin uygun bir yöntem olacağını gösterir.
Yazar isimleri: ['Veysel ÇOBAN']
Yayın Yılı: 7 Ekim 2022
Dergi ismi: Gazi Üniversitesi Mühendislik Mimarlık Fakültesi Dergisi
Yayın sayfa url: https://dergipark.org.tr/tr/pub/gazimmfd/issue/72928/903495
Yayın pdf linki: https://dergipark.org.tr/tr/download/article-file/1663141
