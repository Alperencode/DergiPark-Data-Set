Makale Başlığı: Osmanlı ve Avusturya-Macaristan İmparatorluğu İlişkilerinde Bazı Dâhilî Meseleler [1908-1914]
Özet: Avusturya-Macaristan İmparatorluğu; I. Dünya Savaşı’ndan hemen önceki yıllarda (1908-1914) izlediği dış politikayla Osmanlı İmparatorluğu’nun sonunu getirecek olayların vuku bulmasında doğrudan ve dolaylı rol oynarken, çeşitli düzeylerdeki temsilcileri de Osmanlı hükûmetini dâhilî meselelerle uğraşmak zorunda bırakmıştır. Bu çalışmada söz konusu dönemde Avusturya-Macaristan İmparatorluğu temsilcilerinin müdahil oldukları hangi dâhilî meseleler yaşandığına, bunlara karşı nasıl tedbirler alındığına ve engellemek için neler yapıldığına ilişkin örnekler sunulmuştur. Doküman incelemesine dayanan bu tarihsel araştırmanın ana kaynaklarını Osmanlı arşiv belgeleri oluşturmaktadır. Bununla birlikte arşiv belgelerine konu olan Avusturya gazetelerinin erişilebilen nüshalarına (Das Vaterland, Kikeriki, München Allgemeine Zeitung, Neues Wiener Journal, Neues Wiener Tagblatt, Reichspost, Wiener Montags Journal) da çalışmada yer verilmiştir. Bu yönüyle çalışma 1908-1914 yılları arasında Osmanlı topraklarında yaşanan ve Osmanlı arşiv evrakına yansıyan Avusturya kaynaklı dâhilî meselelere ışık tutması bakımından önem arz etmektedir.
Yazar isimleri: ['Senem GÖNENÇ']
Yayın Yılı: 15 Ekim 2022
Dergi ismi: Osmanlı Medeniyeti Araştırmaları Dergisi
Yayın sayfa url: https://dergipark.org.tr/tr/pub/osmed/issue/69786/1163594
Yayın pdf linki: https://dergipark.org.tr/tr/download/article-file/2602748
