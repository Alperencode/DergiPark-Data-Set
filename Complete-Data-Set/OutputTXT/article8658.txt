Makale Başlığı: ÇATIŞMA YÖNETİM STİLLERİNİN ÖNCÜLLERİNE YÖNELİK BİR ARAŞTIRMA: BİLİNÇLİ FARKINDALIK VE DUYGUSAL ZEKANIN ROLÜ
Özet: Amaç: Bilinçli farkındalık dikkatle ve olumlu bir tutumla ana odaklanmak olarak tanımlanmaktadır. Bilinçli farkındalık Budizm kökenli bir kavram olup Kabat-Zinn (2005) tarafından bilim dünyasına kazandırılmış ve psikoloji, işletme, sağlık bilimleri, rehberlik ve psikolojik danışmanlık gibi farklı alanlarda etkileri incelenmiştir. Bilinçli farkındalığın bireylerin tutum ve davranışlarında olumlu etkileri olduğu çok sayıda araştırma tarafından tespit edilmiştir. Bilinçli farkındalığın yeterince ilişkilendirilmediği bir konu da çatışma yönetimidir. Bu araştırmada bilinçli farkındalığın işbirlikçi çatışma yönetimi stillerine olan etkisinde duygusal zekânın aracı rolü incelenecektir.Yöntem: Araştırmada kolayda örneklem yöntemi ile kamu ve özel sektörde çalışan 193 beyaz yaka personelden veri toplanmıştır. Bulgular: Bilinçli farkındalık ile problem çözücü ve uzlaşmacı çatışma yönetim stilleri arasında anlamlı ilişkiler olduğu bulunmuştur. SPSS Process Macro eklentisi ile yapılan ara değişken analizi sonucunda duygusal zekanın aracı rolü olmadığı anlaşılmıştır. Sonuç: Bilinçli farkındalığın işbirlikçi çatışma stillerini yordadığı görülmüştür. Araştırmanın teorik katkıları tartışılmış ve uygulamacılara öneriler verilmiştir. 
Yazar isimleri: ['Yaprak KALAFATOĞLU']
Yayın Yılı: 31 Ağustos 2022
Dergi ismi: İşletme Bilimi Dergisi
Yayın sayfa url: https://dergipark.org.tr/tr/pub/jobs/issue/72429/1156730
Yayın pdf linki: https://dergipark.org.tr/tr/download/article-file/2579420
