Makale Başlığı: Üreme Tedavisinde Anne-Bebek Bağlanması: Kavram Analizi
Özet: Bu çalışmada üreme tedavisinde anne-bebek bağlanması kavramının analizi yapılarak, tedavide kilit role sahip olan infertilite hemşirelerine ve anne-bebek bağının devam etmesini sağlayan kadın sağlığı ve hastalıkları, pediatri hemşireleri için yol gösterici olması amaçlanmaktadır. Literatür incelemesi; Clinical Key Elsevier, Science Direct, Taylor&Francis Online, Ulakbim, Pubmed, Dergipark, Yöktez veri tabanlarında “Anne-bebek, bağlanma, kavram analizi, bonding, attachment, neonatal bonding, concept analysis” anahtar kelimeleri ile yapılan taramalar sonucunda kavram analizi için uygun ve ulaşılabilen 14 Türkçe, 3 İngilizce makale, 1  kitap, Türk Dil Kurumu Sözlüğü, Chambridge İngilizce Sözlük ve Psikoloji Sözlüğü ele alınmıştır. Walker and Avant’ın kavram analizi yöntemine uygun olarak yapılan analizin ilk adımında kavram “üreme tedavisinde anne-bebek bağlanması” olarak seçilmiş, ikinci adımda analizin amacına yer verilmiştir. Üçüncü adımda kavramının sözlük tanımı ve diğer kullanım alanları belirlenerek tanımlar belirtilmiştir. Dördüncü adımda kavramın tanımlayıcı özellikleri; ilişki, yakınlık ve bağlılık olarak belirlenmiştir. Beşinci ve altıncı adımda kavram tanımlayıcı özellikler doğrultusunda model, sınırda ve karşıt vakalarda açıklanmıştır. Yedinci adımda kavramın ortaya çıkmasını sağlayan hazırlayıcı faktörler ve sonuçlar anne-bebek açısından ele alınmıştır. Son adımda ise kavramın değerlendirilmesi için ölçekler sunulmuştur. Üreme tedavisinde anne-bebek bağlanması kavramının kavram analizi yöntemiyle ayrıntılı bir şekilde incelenmesinin, bağlanma kavramının netleştirilmesine ve hemşirelerin, üreme tedavisinde, annelerin bebekleriyle güvenli bir bağlanma yaşamasına katkı sağlayacağı düşünülmektedir.
Yazar isimleri: ['Begüm KIRIK ARIK', 'Hediye ARSLAN']
Yayın Yılı: 31 Ağustos 2022
Dergi ismi: Ege Üniversitesi Hemşirelik Fakültesi Dergisi
Yayın sayfa url: https://dergipark.org.tr/tr/pub/egehemsire/issue/72428/946408
Yayın pdf linki: https://dergipark.org.tr/tr/download/article-file/1800877
