Makale Başlığı: ALZHEIMER’A GİDEN YOL: UZUN VEDA
Özet: Dünyada ve ülkemizde yaşlanma oranının gittikçe artacağı öngörülmektedir. Ortalama yaşam süresinin uzamasıyla birlikte demans ve Alzheimer hastalığı da gittikçe yaygınlaşmaktadır. Alzheimer tanısı alan bireylerde klinik olarak evrelerin incelenmesiyle çeşitli bulgular ortaya koyulmuşsa da hastalığın psikososyal boyutu yeni çalışmaların yapılması gereken bir boyuttur. Bu açıdan Alzheimer hastalığına ilişkin ele alınan Uzun Veda kitabı gerek hastalığın doğası gerek tanı alan bireyin psikolojik, sosyal ve tinsel yönü gerekse hastaya bakım veren bireyler açısından önemli bir kaynaktır. Bu nedenle kitabın çeşitli yönleriyle incelenmesi önemlidir. Bu çalışmada Uzun Veda kitabı metin analizi yöntemiyle analiz edilmiş, Alzheimer hastalığının psikososyal görünümleri incelenmiş ve değerlendirilmiştir. Kitap hem tanı alan kişileri ve yakınlarını hem de bu konuda çalışan meslek elemanları için bir kaynak olması, Alzheimer alanındaki literatüre ve tıbbi sosyal hizmet alanına katkı sunması bakımından önemlidir.
Yazar isimleri: ['Fatmanur ALSANCAK']
Yayın Yılı: 30 Eylül 2022
Dergi ismi: Sosyal Sağlık Dergisi
Yayın sayfa url: https://dergipark.org.tr/tr/pub/sosyalsaglik/issue/72868/1127778
Yayın pdf linki: https://dergipark.org.tr/tr/download/article-file/2473991
