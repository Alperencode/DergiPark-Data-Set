Makale Başlığı: Hemşire ve Ebelerin COVID-19 Pandemi Süreç Deneyimleri: Türkiye Örneği
Özet: Amaç: Bu araştırma hemşire ve ebelerin pandemi dönemindeki deneyimlerini ve sorunlarla baş etme yöntemlerini belirlemek amacıyla yapılmıştır.Tasarım: Bu araştırma karma yöntemli bir çalışmadır. Nisan-Ekim 2020 tarihleri arasında COVID-19 pandemi sürecinde görev yapan 224 hemşire ve ebe ile yapılmıştır. Araştırmanın verileri çevrimiçi yöntemle toplanmıştır. Yöntemler: Veri analizinde kapalı uçlu sorulardan elde edilen basit yüzdeleri vermek için SPSS (Windows 15.0) yazılımı kullanıldı. Açık uçlu sorular tematik analiz yöntemi ile analiz edilmiştir.Bulgular: Katılımcıların çoğunluğunu (%97.3) kadın, %73.7'sini hemşireler oluşturmuştur. Katılımcıların %43,06'sının pandemi birimlerinde çalıştığı tespit edildi. En sık karşılaşılan sorunun %52,3 ile koruyucu ekipman temini olduğu belirlendi. Sorunlarla baş etmede en sık başvurulan yöntem eksik malzeme ve ekipmanla çalışmaktı (%46). Açık uçlu sorulardan elde edilen temalar sağlık kurumu yönetimi sorunları, duygusal deneyimler ve beklentiler ve öneriler olarak belirlenmiştir.Sonuç: Bu çalışmada COVID-19 pandemi sürecinden en çok etkilenen sağlık personeli olan hemşire ve ebelerin yaşadıkları sorunlar, duygusal sorunları, beklentileri ve çözüm önerileri sıralanmıştır. Hemşire ve ebelere göre sağlık kuruluşları/hastane ve hemşirelik hizmetleri yönetiminden destek alınması, yeterli kişisel koruyucu donanımın sağlanması ve çalışma saatlerinin, iş yükünün ve çalışma koşullarının iyileştirilmesi çalışan ve hasta güvenliği için önem arz etmektedir.
Yazar isimleri: ['Nevin HOTUN ŞAHİN', 'Özlem ÇİFTÇİ', 'Merve TUNCER', 'Merve KANIĞ', 'Yeliz DOĞAN MERİH', 'Mukaddes TURAN MİRAL']
Yayın Yılı: 30 Kasım 2022
Dergi ismi: Kadın Sağlığı Hemşireliği Dergisi
Yayın sayfa url: https://dergipark.org.tr/tr/pub/kashed/issue/73625/1202075
Yayın pdf linki: https://dergipark.org.tr/tr/download/article-file/2762395
