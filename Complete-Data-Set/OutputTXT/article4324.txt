Makale Başlığı: AĞIT VE ŞİFA: WALLACE SHAWN’UN THE DESIGNATED MOURNER OYUNUNDA RİTUEL
Özet: Wallace Shawn’un The Designated Mourner adlı oyunu Jack, karısı Judy ve kayınpederi Howard arasındaki ilişkiyi merkeze alır. Bir anı oyunu yapısı içerisinde, Jack sadece kişisel hayatında Judy ve Howard ile problemlerini değil aynı zamanda kamusal hayatta totaliter ideolojiden kaynaklanan politik huzursuzluğu da hatırlamaktadır. İsimlendirilmeyen bir toplumda geçen bu oyun, şiddet ve otoriterizmi devlet politikalarını eleştirenlerin cezalandırıldığı, sessizleştirildiği ve engellendiği hapsedilme ve infaz uygulamaları ile beraber sergiler. Üst-sınıf elit bireyleri temsil eden Judy, Howard ve monologlarda bahsedilen arkadaşları bu faşist totaliter devlet tarafından kurban edilmiştir. Judy, Howard ve diğer elitler infaz edildiği için, Jack ölenlerin arkasından yas tutan tek hayatta kalan kişidir. The Designated Mourner oyununda ritüel en güçlü ve etkileyici yapılardan biridir çünkü oyun çok özel küçük bir dünya yok olduğu için acı çeken Jack’in kendini “the designated mourner” (belirlenmiş ağıtçı) olarak tanıtmasıyla başlar ve biter. Bu çalışma, Jack’in bu isimsiz faşist toplumdaki sarsıcı deneyimlerine odaklanarak, ritüellerin bireylerin krizleri atlatmalarını sağlayan modeller olarak kullanımlarını inceler.
Yazar isimleri: ['Evrim ERSÖZ KOÇ']
Yayın Yılı: 24 Ekim 2022
Dergi ismi: Dokuz Eylül Üniversitesi Edebiyat Fakültesi Dergisi
Yayın sayfa url: https://dergipark.org.tr/tr/pub/deuefad/issue/73145/1179322
Yayın pdf linki: https://dergipark.org.tr/tr/download/article-file/2667592
