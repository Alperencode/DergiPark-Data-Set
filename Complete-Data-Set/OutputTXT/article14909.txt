Makale Başlığı: ABD’nin Dış Politikasinda Dini Diskur ve Lobilerin Rolü
Özet: ABD dış politikası detaylı analiz ve çalışmalara konu olsa da, dış politikada din faktörünün rolü üzerine sistemli çalışmalar bilimsel tatmin açısından henüz arzu edilen bir düzeyde değildir. Bu çalışmanın amacı da, literatürdeki bu yöndeki boşluğu doldurmaya yönelik bir katkı sunabilmek, dolayısıyla Amerikan dış politikasında dinin rolü ve etkisi üzerine analitik bir tartışma ortaya koyabilmektir. Metodolojik açıdan çalışma, ABD başkanları ve ilgili politikacılarının söylemlerinin analizi ile diğer ikincil verilere dayanmaktadır. Çalışmaya, ABD’de din-siyaset etkileşiminin tarihsel arka planının irdelenmesiyle başlanmaktadır. Ardından, ABD siyasetinde Hristiyan sağ olarak tanımlanabilen Evanjelist doktrine, bu doktrin taraftarlarının nasıl bir ortamda ortaya çıktıklarına ve nasıl bir etki ortaya koyduklarına yer verilmektedir. Bu çerçevede ABD’deki Hristiyan sağ ile İsrail’deki sağcı Likud Partisi’nin yakınlaşması da ele alınmaktadır. Çalışma, Amerikan dış politikasının şekillenmesinde dinin yadsınamayacak bir rolünün olduğu, sonucuna ulaşmaktadır.
Yazar isimleri: ['Muzaffer Ercan YILMAZ', 'Kafiye BEKFELAVİ']
Yayın Yılı: 19 Ağustos 2022
Dergi ismi: TESAM Akademi Dergisi
Yayın sayfa url: https://dergipark.org.tr/tr/pub/tesamakademi/issue/72221/757988
Yayın pdf linki: https://dergipark.org.tr/tr/download/article-file/1169159
