Makale Başlığı: Yerel Ürünlerin Müze Aracılığıyla Turizme Kazandırılması: Siirt Arıcılık Müze Önerisi
Özet: Arı müzeleri ve bal evleri; yapıldığı yerin kültürünü yansıtan obje ve uygulamaları ihtiva eden kültür varlıkları olmalarının yanında hobi arıcılık uygulamaları gibi rekreasyon faaliyetlerin yapılabildiği yerlerdir. Bu anlamda modern müzecilikte diğer gastronomi müzeleri gibi arıcılık müzeleri turist ve öğrenci ziyaretleri için popüler konseptlerdir. Ayrıca gastronomi müzelerinin yerel ürün ve mutfakların tanıtılmasına, mahsul ve mamullerin markalaşmalarına, turizm faaliyetleriyle bütünleştirilerek yeni gelir kapılarının oluşmalarına imkân sağladıkları belirlenmiştir. Çin’den sonra dünyanın en önemli bal üreticisi olan ülkemizin bal üretiminin %2,3’ünü tek başına Siirt karşılamaktadır. Dünyanın önemli arıcılık yörelerinden biri olmasına rağmen Siirt’in ekonomik gelir bakımından kazancı diğer yörelerin kazanç oranlarına göre oldukça azdır. Bu durumun sebepleri; mahsulün işlenmeksizin hammadde olarak satılması, yetersiz tanıtım, markalaşma eksikliği ve başka faaliyetlerle bütünleştirilememesi gibi etmenler sıralanabilir. Bu çalışmadaki amaç; önemli bir potansiyel ihtiva etmesine rağmen arıcılıktan yeteri kadar ekonomik kazanç elde edilmemesinin önündeki engel olan tanıtım, markalaşma ve farklı aktivitelerle bütünleşmeni sağlayarak bal ve arıcılık temalı gastronomi müzesi önerisini bilimsel çerçevede ele almaktır. Çalışmada; müze önerisinin öneminin belirlenmesinin yanında içeriği ile ilgili önerilerde bulunulmuştur. Müze içerik önerisi dünyadaki benzer örneklere bakılarak yörenin spesifik niteliklerini yansıtacak şekilde sunulmuştur.
Yazar isimleri: ['Abdullah BAYCAR']
Yayın Yılı: 29 Temmuz 2022
Dergi ismi: GSI Journals Serie A: Advancements in Tourism Recreation and Sports Sciences
Yayın sayfa url: https://dergipark.org.tr/tr/pub/atrss/issue/69024/1089927
Yayın pdf linki: https://dergipark.org.tr/tr/download/article-file/2318268
