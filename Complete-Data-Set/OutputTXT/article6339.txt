Makale Başlığı: TÜRKİYE  CUMHURİYETİ  DEVLET  SALNAMESİNDE EDİRNE (1925, 1926,1927, 1928 ve 1929 TARİHLİ SALNAMELER)
Özet: Farsça yıllık demek olan “Salnameler”, Osmanlı Devleti’nde şehirlerin bir yıllık verilerini istatiksel bir şekilde içeren belgelerdir. Kent tarihi araştırmaları açısından Osmanlı Devleti’nden kalan kaynaklar arasında önemli bir yer tutan salnameler, idari ve mülki yapılanma hakkında istatiksel bilgiler içeren yayınlar olarak karşımıza çıkmaktadır. Osmanlı Devleti’nin salname geleneğinin devamı Türkiye Cumhuriyeti’nin ilk yıllarında da devam etmiş, 1929 yılında “Devlet Yıllığı” adını almıştır. Vilayet Salnameleri, ilgili vilayetin idari bölünüşü, mülki amirleri, yerel tarihi ve coğrafyası, tarım ve hayvancılık faaliyetleri, ticari hayatı, nüfusu ve eğitim gibi birçok konu hakkında önemli istatistiki bilgiler içermektedir. Salnamelerin kentlerle ilgili bu kadar kapsayıcı ve detaylı bilgiler içermesi nedeniyle erken cumhuriyet dönemi incelemeleri için önemli kaynaklardır. Hem erken cumhuriyet döneminin değişim ve dönüşüm süreci hem de kent tarihi çalışmaları için önemli ana kaynak eserlerdir. Bu çalışmada daha önce incelenmemiş olan Devlet Salnamelerinde yer alan bilgiler doğrultusunda Edirne Vilayetinin 1925-1928’deki durumu ele alınacaktır. Bu amaçla 1925-1926-1927-1928 ve 1929 yıllarındaki salnameleri incelenip Edirne Vilayetinin idari taksimatı, hayvanatı ve hayvanlardan elde edilen mahsulatı, ormanlar, madenler, fabrikalar, bankalar, yollar, nüfus miktarı, okullar, dernekler, hastaneler, gazeteler, Edirne Vilayeti ve Kazalarındaki memuriyetler ve memurların isimleri açıklanacaktır. Böylece hem Edirne Vilayetinin yerel tarihi ve kültürü ortaya konmaya çalışılacak hem de erken cumhuriyet dönemindeki değişim ve dönüşümler mikro alanda incelenmeye çalışılacaktır.
Yazar isimleri: ['Fatma ÇALİK ORHUN']
Yayın Yılı: 20 Temmuz 2022
Dergi ismi: Genel Türk Tarihi Araştırmaları Dergisi
Yayın sayfa url: https://dergipark.org.tr/tr/pub/gttad/issue/71320/1030489
Yayın pdf linki: https://dergipark.org.tr/tr/download/article-file/2107494
