Makale Başlığı: Tiroidde Nadiren İzlenen Bir Malignite: Böbreğin Berrak Renal Hücreli Karsinom Metastazı
Özet: Amaç: Malignitelerde tiroid bezine metastaz nadir olup, tiroid nodülleri içinde sıklığı % 1’den azdır. Diğer kanserlerde olduğu gibi, böbreğin berrak renal hücreli karsinomu (BRHK) da tiroid bezine metastaz yapabilir. BRHK’nın tiroid bezine metastazı, genellikle BRHK tanısı konduktan yıllar sonra meydana gelebilir. Olgu: Altmışaltı yaşında erkek 2009 senesinde BRHK sol nefrektomi yapılmış. Takiplerinde 2011 yılında boyunda kitle saptanması nedeni ile  total tiroidektomi yapılmış. Adjuvan tedavi olarak iki sene interferon (IFN) uygulanmış. Remisyona giren hastanın Nisan 2019 senesinde yapılan pozitron emisyon tomografide (PET) sol akciğer medio-bazalde standartlaştırılmış alım değeri (standardized uptake value-SUV) 2.05 olan 13 mm’lik nodül saptanmış ve wedge rezeksiyon ile kitle alınmış. Patolojik incelemede BBHK metastazı saptanmış. Sunitinib tedavisi başlanan hastada grade 3 ishal gelişmesi nedeniyle tedavi değişikliği yapılarak nivolumab tedavisine geçilmiş. Tam yanıt elde edilen hasta halen poliklinik takipleri altındadır. Sonuç: BRHK'nın tiroid bezine metastazı nadir karşılaşılan bir durum olup, sıklıkla nefrektomiden sonra ağrısız, hızlı büyüyen servikal kitle şeklinde karşımıza gelir. Günümüzde BRHK tedavisinde sunitinib, pazopanib, sorafenib gibi tirozin kinaz inhibitörleri, everolimus ve temsirolimus gibi M-TOR inhibitörleri ve ipilimumab, pembrolizumab ve benzeri immun check-point inhibitörleri kullanılmaktadır. Bizim vakamızda olduğu gibi, BBHK tanısı konduktan çok uzun zaman sonra da metastaz görülebileceği için bu hastaların düzenli takip edilmesi gerekmektedir.
Yazar isimleri: ['Oguz DİKBAS', 'Aslıhan ALPASLAN', 'Neslihan ÖZYURT', 'Süleyman BAYLAN', 'Gülname FINDIK GÜVENDİ']
Yayın Yılı: 1 Ekim 2022
Dergi ismi: Doğu Karadeniz Sağlık Bilimleri Dergisi
Yayın sayfa url: https://dergipark.org.tr/tr/pub/ebshealth/issue/72764/1164366
Yayın pdf linki: https://dergipark.org.tr/tr/download/article-file/2605609
