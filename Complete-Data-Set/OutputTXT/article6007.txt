Makale Başlığı: SAĞLIK BİLİMLERİ FAKÜLTESİ ÖĞRENCİLERİNİN ZAYIFLAMA DİYETLERİ, ORTOREKSİYA NERVOZA VE YAŞAM KALİTESİ İLİŞKİSİNİN DEĞERLENDİRİLMESİ
Özet: ÖzGiriş ve Amaç: Bu çalışma Osmaniye Korkut Ata Üniversitesi, Sağlık Bilimleri Fakültesi öğrencilerinde diyet yapma durumu, Ortoreksiya Nevroza (ON) ve yaşam kalitesi ilişkisini değerlendirmek amacıyla yapılmıştır. Gereç ve Yöntem: Kesitsel tanımlayıcı tipteki araştırmaya, Mart 2021 tarihinde Osmaniye Korkut Ata Üniversitesi Sağlık Bilimleri Fakültesi’nde öğrenim gören 235 gönüllü öğrenci katılmıştır. Veriler,  Sosyodemografik Bilgi Formu, Ortoreksiya Nevroza Değerlendirme Ölçeği (ORTO-15) ve Yaşam Kalitesi Ölçeği (SF-36) ile toplanmıştır. İstatistiksel analizlerde Ki-Kare testi ve Independent Sample T-Testi kullanılmıştır ve anlamlılık değeri p<0.05 olarak kabul edilmiştir.Bulgular: Öğrencilerin %81.3’ünün ON eğilimi gösterdiği saptanmış olup erkek öğrencilerin %96.9’ u ortorektik eğilim gösterirken kızların %78.8’i ortorektik eğilim göstermektedir. Cinsiyet değişkeni ile ORTO-15 puanları arasında istatiksel olarak anlamlı bir ilişki tespit edilmiştir (p<0.05). Öğrencilerin diyeti nasıl uyguladıkları ile ORTO-15 puanı arasında anlamlı bir ilişki bulunmuştur (p<0.05). ON eğilimi olan ve olmayan öğrencilerde SF-36 ölçeği alt başlıkları puanları incelenmiş ve istatiksel olarak anlamlı bir ilişki bulunmamıştır (p>0.05).Sonuç: Araştırmamızda Ortoreksiya eğilimi gösteren öğrencilerin oranı yüksek (%81.3) bulunmuş olup kendi başına diyet yapan öğrenciler daha yüksek ortoreksiya eğilimi göstermiştir.
Yazar isimleri: ['Ebrunur YILMAZ', 'Özlem VAROL AVCILAR', 'Fatma Bengü KUYULU BOZDOĞAN', 'Aybala TAZEOĞLU', 'Fatmanur GÖFER', 'Ayşegül BİLGİÇ']
Yayın Yılı: 17 Ağustos 2022
Dergi ismi: Gazi Sağlık Bilimleri Dergisi
Yayın sayfa url: https://dergipark.org.tr/tr/pub/gsbdergi/issue/72094/1014883
Yayın pdf linki: https://dergipark.org.tr/tr/download/article-file/2046947
