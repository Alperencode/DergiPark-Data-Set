Makale Başlığı: Doğaya Yönelik Olarak Gelişen Arazi Sanatının Sanatçılar Üzerindeki Etkisi
Özet: Geçmişte doğa ile barışık yaşamayı öğrenen insanoğlu, günümüzde şehirleşmeyle birlikte doğadan uzaklaşmıştır. Bugün yaşadığımız dünyada, nüfusun hızlı artışı yanında sanayileşme ve modernleşme de doğanın kutsal sayıldığı ve korunduğu bu sürece büyük zararlar vermektedir. Bunun sonucu olarak yaşanılan bu olumsuz gelişmeler, insanoğlunun doğaya olan bakış açısını da değişime uğratmıştır. Doğa aslında ilkel toplumlardan bugüne kadar sanatın daima temel kaynağını teşkil etmiştir. Sanatçılarda toplumlardaki gelişim süreçlerine bağlı olarak doğaya olan bakışlarına farklılıklar kazandırmışlardır. Modern çağ öncesindeki dönemlerde doğanın güzelliği ile ilgilenen pek çok sanatçı, günümüzde ise doğanın sömürülmesine dikkat çekmeye çalışmaktadırlar. Bu sanatçılar, eserleriyle yaşadıkları toplumlarda bir bilinç kazandırma rolünü de üstlenmişlerdir. Dolayısıyla teknolojik gelişmelerin sebep olduğu pek çok organik yıkımın hızlandığı günümüzde doğanın önemine vurgu yapan sanatsal hareketlerde de artışlar söz konusu olmaktadır. Bu çalışmada doğanın sanat ile olan ilişkisi ve sanatçıların doğa duyarlılığı için ürettikleri eserler incelenirken nitel araştırma yöntemlerinden olan eser analizi ve literatür taraması yöntemlerinden faydalanılmaya çalışılmıştır. Amaç ise sanatçıların doğayı konu aldığı çalışmalar ele alınarak, kaybedilen değer ve bilincin hatırlatılması olmuştur.
Yazar isimleri: ['Gonca YAYAN', 'Dajana Sevil HACISÜLEYMANOĞLU']
Yayın Yılı: 2 Ağustos 2022
Dergi ismi: IBAD Sosyal Bilimler Dergisi
Yayın sayfa url: https://dergipark.org.tr/tr/pub/ibad/issue/64491/1036649
Yayın pdf linki: https://dergipark.org.tr/tr/download/article-file/2132528
