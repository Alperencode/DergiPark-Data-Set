Makale Başlığı: Demokrasinin Türküsünü Söylemek: Demokratik Değerler Bağlamında Neşet Ertaş Türkülerinin Söylemsel Analizi
Özet: Bu çalışmanın konusunu Neşet Ertaş’ın müzikal söyleminin demokratik değerler ekseninde incelenmesi oluşturmaktadır. Araştırmada demokratik değerler çerçevesinde Neşet Ertaş’ın türkülerinin söylem analizi yapılmaktadır. İnceleme üç bölümden oluşmaktadır. Birinci bölümde demokrasi ve demokratik değer kavramları işlenmektedir. Ana ve alt demokratik değerler anlatıldıktan sonra çalışmanın ikinci bölümünde müzikal değerlerin demokratik değerlere yaptığı olumlu ya da olumsuz etkilere değinilmektedir. Bu bağlamda bir sanatçının müzikal söyleminde işlediği konulara bağlı olarak müziğin demokratik ya da anti demokratik değerleri beslediği örneklerle açıklanmaktadır. Üçüncü ve son bölümde Neşet Ertaş’ın müzikal söylemi, insan merkezcilik, hoşgörü, çoğulculuk, ayrımcılık, ötekileştirme ve şiddet gibi demokratik ve anti demokratik değerler ekseninde mercek altına alınmaktadır. Neşet Ertaş’ın müzikal söyleminde demokratik bir değer olarak insan merkezcilik, hoşgörü ve uzlaşı unsurları hakimdir. Bunun karşıtında Neşet Ertaş’ın müzikal söyleminde ayrımcılık, ötekileştirme ve şiddet gibi anti demokratik değerlere hiç rastlanılmamaktadır. Çalışmanın amacı, Neşet Ertaş’ın müzikal söylemindeki demokratik değerlerin tasnif edilmesidir. Neşet Ertaş’ın müzikal söylemindeki demokratik değerleri soruşturduğu için bu çalışma, literatüre özel bir katkı sunmaktadır. Demokrasi teorisi içinde Neşet Ertaş’ın müzikal söylemini konumlandırma çabasında olması nedeniyle çalışmanın başlı başına bir önem ihtiva ettiği söylenebilir. Çalışmada nitel teori merkezinde söylem analizi tekniği kullanılmıştır. Çalışmanın birinci ve ikinci bölümlerinde nitel teori ekseninde bir inceleme yürütülmüştür. Çalışmanın son bölümünde ise Neşet Ertaş türküleri merkezinde söylem analizi tekniğinden faydalanılmıştır.
Yazar isimleri: ['Yusuf ÇİFCİ']
Yayın Yılı: 16 Ekim 2022
Dergi ismi: Cumhuriyet Üniversitesi İktisadi ve İdari Bilimler Dergisi
Yayın sayfa url: http://esjournal.cumhuriyet.edu.tr/tr/pub/issue/71333/1141858
Yayın pdf linki: https://dergipark.org.tr/tr/download/article-file/2530685
