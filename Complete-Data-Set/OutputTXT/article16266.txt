Makale Başlığı: Rusya’nın Ortadoğu’ya Dönüşünün Askeri Boyutu
Özet: Sovyetler Birliği Soğuk Savaş döneminde Ortadoğu’da önemli bir nüfuz alanı oluşturmayı başarmış, ancak Sovyetler Birliği’nin dağılmasıyla birlikte 1990’larda Rusya hızla Ortadoğu’daki nüfuzunu kaybetmeye başlamıştır. Rusya’nın bölgede tekrar önemli bir aktöre dönüşme süreci ise 2010’larda gerçekleşmiştir. Moskova’nın Suriye’deki iç savaşa yönelik politikası Rusya’nın hem Suriye’deki nüfuzunu artırmış hem de Ortadoğu’daki gelişmelere daha aktif müdahil olmasını sağlamıştır. Rusya’nın son yıllarda Ortadoğu’da artan nüfuzu Sovyetler Birliği döneminde de olduğu gibi büyük oranda askeri araçlar ile sağlanmıştır. Bu çalışmada Rusya’nın Ortadoğu’daki nüfuzunun en önemli göstergesi olan bölgedeki askeri varlığı incelenmiştir. Ayrıca Ortadoğu’ya dönüş sürecinin başarısını değerlendirmek amacıyla Rusya’nın bölgedeki askeri nüfuzu Sovyetler Birliği’nin Soğuk Savaş döneminde sahip olduğu nüfuz ile karşılaştırılmıştır. Rusya, Sovyetler Birliği’nin Soğuk Savaş döneminde Ortadoğu’da sahip olduğu askeri nüfuza benzer bir nüfuz alanını 2010’larda büyük oranda kurmayı başarmıştır.
Yazar isimleri: ['Melih YILDIZ']
Yayın Yılı: 29 Haziran 2022
Dergi ismi: Türkiye Ortadoğu Çalışmaları Dergisi
Yayın sayfa url: https://dergipark.org.tr/tr/pub/tocd/issue/70800/1049301
Yayın pdf linki: https://dergipark.org.tr/tr/download/article-file/2161324
