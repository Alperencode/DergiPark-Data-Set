Makale Başlığı: "Otoriter Neoliberalizmin Cinsiyeti": AKP Dönemi Toplumsal Cinsiyet Politikaları
Özet: Adalet ve Kalkınma Partisi (AKP) dönemindeki toplumsal cinsiyet politikalarının ve kadınlara yönelik söylemlerin bugüne uzanan süreçte 2011 sonrası kırılma yaşadığına dair kabul literatür içerisinde hakimdir. Bu bağlamda 2011 sonrası yoğunlaşan otoriterleşme pratikleri üzerinden toplumsal cinsiyet politikalarındaki kırılmayı açıklayan yaklaşımlara karşı bu çalışma AKP döneminde toplumsal cinsiyet politikalarının ve kadınlara yönelik söylemlerin yaşadığı farklılaşmanın bir süreklilik taşıdığını savunacaktır. Bu sürekliliğin ‘‘otoriter neoliberalizmin cinsiyeti’’ olarak okunacağı bu çalışmada AKP’nin bugüne uzanan süreçte patriarkayı güçlendirecek ve derinleştirecek adımlar atmasının, neoliberal hegemonya inşa süreci ile paralel bir gelişim gösterdiği savunularak yaşanan farklılaşmanın anlamlandırılması amaçlanmaktadır. Dolayısıyla toplumsal cinsiyet politikalarının görece istikrarlı bir neoliberal hegemonyanın gelişiminden bu hegemonyanın krize girdiği ve bu doğrultuda otoriterleşmenin yoğunlaştığı süreçte vurgulanan dönüşüme dayanarak şekillendiği savunulacaktır. Bu bağlamda toplumsal cinsiyet politikaların ve kadınlara yönelik söylemlerin birikim rejiminin sürekliliğinde ve neoliberal hegemonya inşasında önemli rol oynayan neoliberal popülist politikaların yeniden üretilmesindeki katkısı ele alınacaktır.
Yazar isimleri: []
Yayın Yılı: 15 Kasım 2022
Dergi ismi: Eğitim Bilim Toplum
Yayın sayfa url: https://dergipark.org.tr/tr/pub/ebt/issue/73431/1205282
Yayın pdf linki: https://dergipark.org.tr/tr/download/article-file/2774826
