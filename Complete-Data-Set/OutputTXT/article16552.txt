Makale Başlığı: ÖZEL GEREKSİNİMLİ ÇOCUKLAR İLE NORMAL GELİŞİM GÖSTEREN  1 ÇOCUKLARIN EBEVEYNLERİNİN PSİKOLOJİK DAYANIKLILIK, YILMAZLIK VE YAŞAM DOYUMLARININ İNCELENMESİ
Özet: Bu araştırmanın amacı özel gereksinimli çocuklar ile normal gelişim gösteren çocukların ebeveynlerinin psikolojik dayanıklılık, yılmazlık ve yaşam doyumlarının karşılaştırılması ve bu degişkenler arasındaki ilişkilerin incelenmesidir. Araştırmaya özel gereksinimli çocuğa sahip 198 ve normal gelişim gösteren çocuğa sahip 205 ebeveyn olmak üzere toplam 403 ebeveyn katılmıştır. Araştırmada veri toplama aracı olarak, kişisel bilgi formu, Yetişkinler için Psikolojik Dayanıklılık Ölçeği, Aile Yılmazlık Ölçeği ve Yaşam Doyumu Ölçeği kullanılmıştır. Araştırma sonucunda, normal gelişim gösteren çocuğa sahip  ebeveynlerin psikolojik dayanıklılık ve yılmazlık düzeyinin özel gereksinimli çocuğa sahip ebeveynlerin psikolojik dayanıklılık ve yılmazlık düzeyinden anlamlı bir şekilde yüksek olduğu belirlenmiştir. Benzer şekilde, normal gelişim gösteren çocuğa sahip ebeveynlerin yaşam doyumunun özel gereksinimli çocuğa sahip ebeveynlerin yaşam doyumundan anlamlı bir şekilde yüksek olduğu tespit edilmiştir. Buna ek olarak, psikolojik dayanıklılık ve yılmazlık arasındaki ilişkinin özel gereksinimli çocuğa sahip ebeveynlerde normal gelişim gösteren çocuğa sahip ebeveynlere göre daha güçlü olduğu sonucuna varılmıştır. Ayrıca, özel gereksinimli çocuğa sahip ebeveynlerden psikolojik dayanıklılığı yüksek olanların yaşam doyumunun da yüksek olduğu fakat normal gelişim gösteren çocuğa sahip ebeveynlerde bu şekilde bir ilişkinin olmadığı belirlenmiştir. Son olarak, hem özel gereksinimli çocuğa sahip ebeveynlerdehem de normal gelişim gösteren çocuğa sahip ebeveynlerde yılmazlık ve yaşam doyumu arasındaanlamlı bir ilişki bulunduğu fakat özel gereksinimli çocuğa sahip ailelerde bu ilişkinin daha güçlüolduğu sonucuna ulaşılmıştır.
Yazar isimleri: ['Aysu Emre İNAL']
Yayın Yılı: 6 Nisan 2022
Dergi ismi: Uluslararası Akademik Yönetim Bilimleri Dergisi
Yayın sayfa url: https://dergipark.org.tr/tr/pub/yonbil/issue/69337/1088348
Yayın pdf linki: https://dergipark.org.tr/tr/download/article-file/2311682
