Makale Başlığı: ORLANDO’NUN HEMŞİRELİKTE ETKİLEŞİM KURAMI’NIN UYGULAMADA KULLANIMINA BİR ÖRNEK: OLGU SUNUMU
Özet: Giriş: Kuram, olayları tanımlamak, açıklamak, öngörmek ve kontrol etmek amacıyla, kavramlar arasındaki özel ilişkileri planlayarak, onlara sistematik bir görünüm kazandırır. Ida Jean Orlando'nun Etkileşim Kuramı, hemşirelerin hastada ortaya çıkan sağlık sorunlarına adaptasyonunu sağlamada etkili bir hemşirelik bakım planı oluşturmasını sağlayan bir hemşirelik kuramıdır. Olgu Sunumu: Bu olgu sunumunda, kadın hastalıkları ve doğum servisinde Total Abdominal Histerektomi + Sağ Unilateral Salpingooferektomi + Burch ameliyatı olan hastanın Orlando’nun Hemşirelik Etkileşim Kuramı’na göre ameliyat öncesi ve sonrası sözel ve sözel olmayan davranışları değerlendirilerek gereksinimlerine yönelik amaçlı hemşirelik bakımı sunulmuştur. Tartışma: Elde edilen veriler ve hastanın sözel ve sözel olmayan davranışları doğrultusunda hastanın gereksinimleri belirlenmiştir. Belirlenen gereksinimler doğrultusunda uygulanan amaçlı hemşirelik süreci ile hastanın yaşadığı biyopsikososyal sorunlar azaltılmaya çalışılmıştır. Gereksinimleri karşılandıkça hasta kendini daha iyi ifade etmeye başlamış, davranışları olumlu yönde değişmiş ve ameliyat sonrası sürece uyumu artmıştır.
Yazar isimleri: ['Burcu ÇAKI', 'Zeynep GÜNGÖRMÜŞ']
Yayın Yılı: 3 Aralık 2022
Dergi ismi: YOBÜ Sağlık Bilimleri Fakültesi Dergisi
Yayın sayfa url: https://dergipark.org.tr/tr/pub/yobusbf/issue/73664/1132198
Yayın pdf linki: https://dergipark.org.tr/tr/download/article-file/2492530
