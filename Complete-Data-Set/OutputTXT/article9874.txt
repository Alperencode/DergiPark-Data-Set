Makale Başlığı: HİTİTLERDE BİR RİSK YÖNETİMİ OLARAK TAHIL DEPOLAMA
Özet: İnsanlık tarihindeki önemli aşamalar arasında yer alan yerleşik hayata geçişin doğal sonucu olarak insanoğlu doğada yabani şekilde yetişen bitki ve ağaçların kontrol altına alarak tarım üretimine başlamıştır. Bu devrimin sonucunda binlerce yıl avcı ve toplayıcı olarak yaşayan insan toprağa yerleşerek tarım ürünleri üretmeye başlamıştır. Üretim faaliyetleri ile insanoğlu birinci dereceden ihtiyacı olan beslenme sorununa çözüm bulmuştur. Üretim faaliyetlerinin zaman içerisinde düzenli bir hal alması ve çeşitlenmesi sonucunda insanoğlu günlük tüketiminden fazla ürün elde etmeye başlamış bunun sonucu olarak da elde edilen artı ürünün korunması ve depolanması sorunu ortaya çıkmıştır. İlk dönemlerden itibaren üretim yapan insanlar tohumluk, kuraklık ve kıtlık zamanlarında, değiş-tokuş aracı olarak kullanmak için artı ürünün korunması ve saklanması amacıyla yer altı siloları/ambarları ya da depo odaları yapmışlardır. Anadolu coğrafyasında ki değişik kültürleri ilk defa bir çatı altında toplayan devlet olarak tarihe geçen Hitit Devleti’nin ekonomisi tarım üretimine dayanmaktaydı.  Hitit Devleti elde edilen artı ürünlerin depolanması ve saklanması için Anadolu’nun çeşitli bölgelerinde kurulan şehirlerde silo ve ambarlar inşa ettirmiştir.  Bu makale Orta Anadolu’da yer alan bazı Hitit şehirlerinde inşa edilen silolar, ambarlar ve depoların yapım teknikleri, kapasiteleri ve depolanan ürünler hakkında değerlendirmeler içerecektir.
Yazar isimleri: ['Şükrü ÜNAR']
Yayın Yılı: 31 Aralık 2021
Dergi ismi: Kafdağı
Yayın sayfa url: https://dergipark.org.tr/tr/pub/kafdagi/issue/67839/1028963
Yayın pdf linki: https://dergipark.org.tr/tr/download/article-file/2101750
