Makale Başlığı: TARIM VE KIRSAL KALKINMAYI DESTEKLEME KURUMUNUN (TKDK) GERÇEKLEŞTİRDİĞİ PROJELER (2011-2022) ÜZERİNE BİR DEĞERLENDİRME: ŞANLIURFA İLİ ÖRNEĞİ
Özet: Türkiye’de Cumhuriyetin kuruluşundan bu yana kırsal alanların kalkındırılmasına yönelik birçok uygulama hayata geçirilmiştir. Bu uygulamaları; örnek köy, toplum kalkınması, merkez köy, tarım kentleri, köykent vb. şeklinde sıralamak mümkündür. Zaman içerisinde, benzer uygulamaların hayata geçirilmesi için Türkiye’de bazı kurumlar kurulmuştur. Bunlardan birisi de Türkiye’nin 2000’li yılların ortalarına doğru Avrupa Birliği’ne uyum süreci çerçevesinde kırsal kalkınmanın gerçekleştirilmesinde doğrudan katkı sunan Tarım ve Kırsal Kalkınmayı Destekleme Kurumudur (TKDK). Kurum, Türkiye’de 2007 yılında 5648 sayılı kanun ile kurulmuş ve faaliyetlerine başlamıştır. Şanlıurfa ilinde ise 2011 yılından itibaren kırsal kalkınmaya yönelik çalışmalarını (projeleri) hayata geçirmiştir. İl genelinde 2011-2022 yılları arasında TKDK tarafından gerçekleştirilen proje sayısı 556’dır.  Çalışma alanı içerisinde proje sayısının en fazla olduğu sektörün, 288 proje ile hayvancılık sektörü olduğu görülmektedir. Bunu sırasıyla; tarım (162), sanayi (85), turizm (10), gıda (8) ve hizmet (3) sektörleri takip etmektedir. Projelerin sektörel dağılımlarının ayrı ayrı işlendiği bu çalışmanın amacı, Şanlıurfa ilinde TKDK’nin hayata geçirdiği projelerin mekânsal dağılışlarının belirlenmesinin yanında, bu projelerin kırsal kalkınmaya etkileri irdelenmiştir.
Yazar isimleri: ['Mehmet BOZKOYUN']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1119891
Yayın pdf linki: https://dergipark.org.tr/tr/download/article-file/2441473
