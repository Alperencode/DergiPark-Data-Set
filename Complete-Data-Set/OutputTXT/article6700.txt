Makale Başlığı: MİLLETLERARASI USÛL HUKUKU ÇERÇEVESİNDE ACENTENİN YABANCI MÜVEKKİLİNİ DAVADA TEMSİL YETKİSİ
Özet: Acente, müvekkili nam ve hesabına sürekli olarak sözleşmeler akdeden ya da bu sözleşmelere aracılık hizmeti sunan bağımsız tacir yardımcısıdır. Süreklilik ve meslek edinme gayesi sebebiyle acente ile temsil ettiği müvekkil arasında özel bir ticarî ilişki doğmaktadır. TTK madde 105/II’de düzenlenen davada temsil yetkisi bu özel ilişkinin bir sonucudur. İlgili hüküm uyarınca, aracılıkta bulunduğu veya yaptığı sözleşmelerden doğacak uyuşmazlıklardan dolayı acente, müvekkili adına dava açabileceği gibi, kendisine karşı da aynı sıfatla dava açılabilir. Ayrıca yabancı tacirler adına acentelik yapanlar hakkındaki sözleşmelerde yer alan bu kurala aykırı şartların geçersiz olacağı hükme bağlanmaktadır. TTK madde 105/III ile de acentelerin ad ve hesabına hareket ettikleri kişilere karşı Türkiye’de açılacak olan davalar sonucunda alınan kararların acentelere karşı uygulanamayacağı düzenlenmektedir. Müvekkilin yabancı olması hâlinde acentenin davada temsil yetkisi ile ilgili bazı hususların değerlendirilmesi çalışmamızın konusunu oluşturmaktadır.
Yazar isimleri: ['Zeynep ÖZGENÇ']
Yayın Yılı: 30 Haziran 2022
Dergi ismi: Hacettepe Hukuk Fakültesi Dergisi
Yayın sayfa url: https://dergipark.org.tr/tr/pub/hacettepehdf/issue/71020/1022574
Yayın pdf linki: https://dergipark.org.tr/tr/download/article-file/2077425
