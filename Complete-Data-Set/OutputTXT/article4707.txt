Makale Başlığı: DİZİ/FİLM İNCELEMELERİNE GELEN YORUMLARIN İZLEYİCİLERİN KANAATLERİNİ BELİRLEMEDEKİ ROLÜ
Özet: Günümüzde bireyler YouTube platformunda hesap açarak gelir elde edebilmekte veya yalnızca yüklenen videoları izleyebilmektedir. Kullanıcılar izlediği videolar aracılığıyla, kanalın sahibine gelir elde etme fırsatı sunarken yorumlarıyla da hem kanal sahibini hem de diğer kullanıcıları etkileyebilmektedirler. Diğer sosyal medya platformlarında olduğu gibi YouTube’da da belirli bir kitleye ulaşan kişiler influencer olmaktadır. Influencerlar kişileri etkileme gücüne sahip bireylerdir. Bir YouTube influencerı olan Murat Soner, kanalında dizi/film incelemeleri yapmaktadır. Araştırmanın amacı, Murat Soner’in videolarına gelen yorumların yönünü tespit etmektir. Buradan yola çıkarak, yorumların izleyici kanaatlerini belirlemede rolü olup olmayacağı öngörülecektir. Bunun için Murat Soner YouTube kanalının en popüler beş videosu alınmış ve her videodan 5000 yorum içerik analizi yöntemiyle analiz edilmiştir. Sonuç olarak, genel anlamda videolara nötr yorumların geldiği bunu sırasıyla pozitif ve negatif yorumların takip ettiği görülmüştür. Ayrıca yorumların, Murat Soner’in videodaki dizi ile ilgili genel tutumu ile örtüştüğü sonucuna varılmıştır. Araştırma sonuçları ve literatürdeki veriler ışığında yorumların, izleyicilerin kanaatlerini belirlemede rolü olduğu söylenebilir.
Yazar isimleri: ['Furkan ÖZCAN', 'Ayda SABUNCUOĞLU İNANÇ']
Yayın Yılı: 31 Ekim 2022
Dergi ismi: Ege Üniversitesi İletişim Fakültesi Medya ve İletişim Araştırmaları Hakemli E-Dergisi
Yayın sayfa url: https://dergipark.org.tr/tr/pub/egemiadergisi/issue/73206/1166314
Yayın pdf linki: https://dergipark.org.tr/tr/download/article-file/2613325
