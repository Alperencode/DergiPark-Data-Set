Makale Başlığı: Sekizinci Sınıf Öğrencilerinin Fen Başarısı Üzerinde Etkili Olan Değişkenlerin Ordinal Lojistik Regresyon Yöntemiyle İncelenmesi
Özet: Bu çalışmanın amacı, Ordinal Lojistik Regresyon yöntemi kullanılarak sekizinci sınıf öğrencilerinin fen başarısını etkileyen faktörleri araştırmaktır. Bu çalışmada, ABİDE 2016 uygulamasına katılan 2202’si (%52.1) erkek ve 2022’si (%47.9) kız olmak üzere, toplam 4224 öğrenciden toplanan bilgiler kullanılmıştır. ABİDE 2016 uygulamasına giren öğrencilerin Fen Bilimleri dersinden almış oldukları puanlar belirlenmiş eşik değerlere göre kategorik hale dönüştürülmüştür.Analizde; kategorik hale getirilen fen başarı puanı yordanan değişken; fen başarısını etkilediği düşünülen 15 adet değişken ise yordayıcı değişken olarak kullanılmıştır. Daha sonra elde edilen veriler Ordinal Lojistik Regresyon yöntemi ile incelenmiştir. İnceleme sonucu fen başarısını etkileyen faktörler sırasıyla; akran zorbalığı, öz yeterlilik algısı, derse verilen değer, aile ilgisi, aile baskısı, baba eğitim durumu, anne eğitim durumu, aylık gelir, bilgisayar ya da tablet sahibi olma durumu, kendisine ait odaya sahip olma durumu, öğrencinin eğitimdeki hedefi ve fen destekleme kurslarına katılma durumu olarak belirlenmiştir. Elde edilen sonuçların literatür ile büyük oranda benzerlik gösterdiği görülmüştür. Bu da OLR yönteminin eğitim verileri üzerinde tahmin yeteneğinin yüksek olduğuna işaret etmektedir. Bu tür çalışmaları yansız-sapmasız ele alacağı düşünülmektedir
Yazar isimleri: ['Özlem BEZEK GÜRE', 'Hikmet ŞEVGİN', 'Murat KAYRİ']
Yayın Yılı: 30 Ağustos 2022
Dergi ismi: Anemon Muş Alparslan Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/anemon/issue/72306/1052062
Yayın pdf linki: https://dergipark.org.tr/tr/download/article-file/2169866
