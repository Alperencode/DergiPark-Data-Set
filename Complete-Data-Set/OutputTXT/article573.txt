Makale Başlığı: Öğretmen Adaylarının Dijital Bağımlılık Düzeylerinin İncelenmesi
Özet: Dijital bağımlılığın bireyler üzerindeki olumsuz etkilerini araştıran çalışmalar son yıllarda önemli bir artış göstermiştir. Ancak alanyazında, gelecek nesillerin yetiştirilmesinde önemli rol oynayacak olan öğretmen adaylarına ilişkin sınırlı sayıda çalışma bulunmaktadır. Bu çalışmada, öğretmen adaylarının dijital bağımlılık düzeyleri bazı değişkenler açısından incelenmiştir. Araştırma, kesitsel tarama modelinde desenlenmiştir. Katılımcıların belirlenmesinde elverişli örnekleme yöntemi tercih edilmiştir. Araştırmanın katılımcılarını farklı üniversitelerin çeşitli bölümlerinde öğrenim gören 308 öğretmen adayı oluşturmaktadır. Araştırmada veri toplama aracı olarak "Kişisel Bilgi Formu" ve "Dijital Bağımlılık Ölçeği" kullanılmıştır. Verilerin analizinde ANOVA, Mann-Whitney U testi, Kruskal Wallis H ve Post HOC (LSD) testleri kullanılmıştır. Araştırmada öğretmen adaylarının dijital bağımlılık düzeylerinin; cinsiyet, yaş, sınıf ve internet kullanma becerilerine göre istatistiksel olarak anlamlı bir farklılık göstermediği, ancak öğrenim gördükleri bölüm, günlük internet kullanma süresi ve günlük sosyal ağları kullanma süresine göre istatistiksel olarak anlamlı bir farklılık olduğu sonucuna ulaşılmıştır.
Yazar isimleri: ['Rabia SARICA', 'Özkan ÖZBAY']
Yayın Yılı: 30 Kasım 2022
Dergi ismi: Ahi Evran Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/aeusbed/issue/73599/1108384
Yayın pdf linki: https://dergipark.org.tr/tr/download/article-file/2394340
