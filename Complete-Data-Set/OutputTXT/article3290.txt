Makale Başlığı: Arykanda’dan Bir Masa Amphora Tipi (AF1) Üzerine Düşünceler
Özet: Doğu Lykia’da Arykandos vadisi üzerinde yer alan Arykanda’da son yıllarda yapılan kazı ve araştırmalar sonucunda, kentin güneydoğu alt yamaçlarında Geç Antik Çağ’a tarihlendirilen ve içerisinde Hamam, Peristil Ev ve ilişkili mekânların yer aldığı geniş bir kompleksten müteşekkil bir mahalle ortaya çıkarılmıştır. Mahallede tespit edilen tarihlenebilir depozitlerde, Geç Antik Çağ’a ait diğer arkeolojik materyallerle beraber, farklı nitelik ve amaçlarla kullanılmış kaliteli ve kaba seramikler ele geçmiştir. Bu seramikler arasında Arykanda Form 1 (AF1) olarak adlandırılan bir masa amphorası formu morfolojik ve hamur özellikleri bakımlarından özgün bir nitelik taşımaktadır. Arykanda depozit verilerinden hareketle, formun MS V. yüzyıl boyunca yoğun olarak kullanıldığı anlaşılmıştır. Analojik araştırmalar ve gözlemler Doğu Lykia atölyelerinde üretilmiş olması muhtemel formun Lykia’da diğer kentlere de dağıtıldığını ortaya koymuştur. Kıbrıs’ta tespit edilen benzer örnekler AF1’lerin yerel bir ürünü Lykia dışına da taşıdığına işaret etmektedir. Bu çalışmada AF1’lerin yapısal özellikleri, tarihlendirmeleri, üretim ve dağılımlarına yönelik bazı düşünce ve değerlendirmeler yer almaktadır.
Yazar isimleri: ['Asil YAMAN']
Yayın Yılı: 26 Haziran 2022
Dergi ismi: Cedrus
Yayın sayfa url: https://dergipark.org.tr/tr/pub/cedrus/issue/70538/1073548
Yayın pdf linki: https://dergipark.org.tr/tr/download/article-file/2253373
