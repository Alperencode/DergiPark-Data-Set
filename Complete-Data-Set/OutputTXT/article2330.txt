Makale Başlığı: Zenginleştirilmiş Erişte Üretiminde Yeni Yaklaşımlar
Özet: Erişte ülkemizde sevilerek tüketilen geleneksel gıdalardan biri olup, sert veya yumuşak buğday ununun kullanıldığı, makarna veya noodle benzeri bir üründür. Bölgelere göre farklı formülasyonlarla üretilse de geleneksel olarak erişte, un, su, tuz ve bazı bölgelerde de yumurta ile hazırlanan hamurun açılarak inceltilmesi, kesilmesi ve kurutulması ile üretilmektedir. Bazı besinsel bileşenler tahıl ürünlerinde düşük miktarda bulunmakta, bazıları da işleme sırasında kayba uğramaktadır. Özellikle buğdayda una öğütme sırasında protein, diyet lifi ve vitaminler gibi temel besin bileşenlerinde kayıplar meydana gelmektedir. Hem kayba uğrayan bileşenlerin yerine konması hem de sağlık üzerine olumlu etkileri bulunan bileşenlerce zenginleştirmek için ürünlere çeşitli yollarla besin maddeleri ilave edilmektedir. Üretiminde kullanılan hammaddelere göre farklı özelliklerde erişteler elde edilmektedir. Kolay hazırlanması, maliyetinin düşük ve raf ömrünün uzun olması, duyusal özellikleri, çeşitliliği ve besleyiciliği nedeniyle erişte popüler bir üründür. Bu nedenle erişte, zenginleştirme için uygun bir gıda olarak düşünülmektedir. Erişte ile ilgili de hem besin değerini hem de tekstürel ve duyusal özelliklerini geliştirmek için çok sayıda çalışma yapılmıştır. Bu derlemede erişte üretiminde kullanılan hammaddelerin kalite üzerine etkileri ve zenginleştirilmiş erişte üretimi ile ilgili bilgi verilmiştir.
Yazar isimleri: ['Şule KESKİN']
Yayın Yılı: 28 Haziran 2022
Dergi ismi: Bahri Dağdaş Bitkisel Araştırma Dergisi
Yayın sayfa url: https://dergipark.org.tr/tr/pub/bdbad/issue/70631/1089487
Yayın pdf linki: https://dergipark.org.tr/tr/download/article-file/2316499
