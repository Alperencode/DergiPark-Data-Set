Makale Başlığı: ALGILANAN STRES DÜZEYİ VE RUMİNASYON ARASINDAKİ İLİŞKİNİN İNCELENMESİ
Özet: Algılanan stres düzeyi ve ruminasyon uzun yıllardır, alanında uzman kişiler tarafından çalışılmış iki konudur. Fakat daha önce bu iki değişkenin birbiri ile olan ilişkisinin incelendiği bir çalışma gerçekleştirilmemiştir. Ruminasyonun daha çok depresyon ile ilişkisi incelenmiş olup bu iki değişkenin arasındaki ilişkiyi inceleyen birçok çalışma meydana getirilmiştir. Algılanan stres düzeyi ile ilgili çalışmalar incelendiğinde ise algılanan stresin daha çok kaygı ve depresyon ile ilişkisinin incelendiği çalışmalara ulaşılmıştır. Algılanan stres seviyesi ve ruminasyon değişkenlerinin bir arada bulunduğu çalışmalarda, algılanan stres düzeyi ve ruminasyon arasında pozitif korelasyon bulunduğu sonucuna varılmıştır. Gerçekleştirilmiş farklı çalışmalar incelendiğinde ise bireylerin, algıladıkları stres seviyesinin ruminatif düşünmenin olumlu ve olumsuz etkileri üzerinde önemli ölçüde etkilerinin bulunduğu sonucuna varılmaktadır. Bu çalışmada, stres, ruminasyon ve algılanan stres kavramları açıklanmış, algılanan stres düzeyi bireylerin yaşadıkları ruminasyon ile ilişkili midir sorusuna verilecek yanıtlar doğrultusunda iki değişken arasında ilişki bulunup bulunmadığı açıklığa kavuşacaktır.
Yazar isimleri: ['Rabia İslim DALBAŞI', 'Cebrail KISA']
Yayın Yılı: 15 Haziran 2022
Dergi ismi: Aydın İnsan ve Toplum Dergisi
Yayın sayfa url: https://dergipark.org.tr/tr/pub/aitdergi/issue/71503/1057201
Yayın pdf linki: https://dergipark.org.tr/tr/download/article-file/2189603
