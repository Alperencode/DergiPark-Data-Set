Makale Başlığı: İbn Haldun'a Göre Toplumların Karakteristik Özellikleri
Özet: İbn Haldun (1332-1406) XIV. yüzyılda yaşamış Tunus'lu Tarih ve Toplum bilimcisidir. Sosyoloji literatürüne Mukaddime eseriyle asabiyet, bedevi, hadari ve umran kavramlarını kazandıran bilim insanıdır. O, tarih, siyaset, felsefe ve toplumbilim fikirleriyle akademik sahalara katkı sunan kişiliğe sahiptir. Bu denli akademik çalışmaları olan İbn Haldun’un çalışmaları titizlikle incelenmelidir. Fakat bugüne kadar İbn Haldun araştırmalarının zayıf kaldığı görülmektedir, bu zayıflığı kısmen de olsa gidermek amaçlı bu çalışmamızda ise İbn Haldun’un farklı toplumların karakterleriyle ilgili görüşleri ele alınacaktır. Bunun için araştırmamızın ana kaynağını İbn Haldun’un Mukaddime eseri oluşturacaktır. İbn Haldun’un eserinde toplumların karakteristik (çalışkan, savaşçı, devletçi v.s.) özelliklerini ortaya çıkarmaya çalışılacaktır. Onun yaklaşımıyla Araplar, Berberiler, Türkler, Farslar, Kürtler ve Slavları birbirinden farklı kılan özellikler tanımlanacaktır. Tespit edilen özelliklerin söz konusu toplumlar açısından günümüzde muhafaza edilip edilmediğine dikkat çekilecektir. Bu konuyla ilgili olarak da böylece okuyucu İbn Haldun’un güncelliği hakkında fikir edinecektir. Konuyla ilgili özelde yapılan nadir çalışmalardan da faydalanılarak toplumların kimlik muhafazasına ilişkin alışverişinde bulunulmaya çalışılacaktır.
Yazar isimleri: ['Burhan BAŞ']
Yayın Yılı: 15 Aralık 2022
Dergi ismi: İdrak Dini Araştırmalar Dergisi
Yayın sayfa url: https://dergipark.org.tr/tr/pub/idrak/issue/73882/1182648
Yayın pdf linki: https://dergipark.org.tr/tr/download/article-file/2681608
