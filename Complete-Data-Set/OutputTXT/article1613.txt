Makale Başlığı: ‘Çocuk Teslimi ve Çocukla Kişisel İlişki Kurulmasına İlişkin Mahkeme Kararlarının Yerine Getirilmesi: Karşılaştırmalı Hukuk ve 7343 Sayılı Kanun'un Getirdiği Değişiklikler Çerçevesinde Değerlendirmeler'
Özet: Çocuk teslimi ve çocukla kişisel ilişki kurulmasına dair mahkeme kararlarının yerine getirilmesi, Türk yasa koyucusunun getirmiş olduğu yeni değişiklikler nedeniyle oldukça güncel bir konudur. Çocuk teslimi ve çocukla kişisel ilişki kurulmasına ilişkin mahkeme kararlarının yerine getirilmesine ilişkin sistem 7343 sayılı Kanunla değişmiştir. İcra İflas Kanunu hükümleri çerçevesindeki, uzun zamandır yoğun eleştirilere uğrayan uygulama sona ermiş; Çocuk Koruma Kanunu’na ve Türk Medeni Kanunu’na eklenen yeni hükümler uyarınca çocuğun üstün yararını daha iyi gözetmesi hedeflenen yeni bir sistem geliştirilmiştir. Çalışmamızda mevzuat değişikliğine duyulan ihtiyacın gerekçesi ve yeni sistemin ortaya çıkış süreci ele alınmıştır. Türk hukukunda geliştirilen sisteme ışık tutması amacıyla, yabancı hukuklarda konunun yasal düzenlemeler ve uygulama bağlamında nasıl ele alındığına; ülkeden ülkeye çeşitlilik arz etmekle birlikte, öngörülen tedbir ve yaptırım mekanizmalarına yer verilmiştir. Son olarak 7343 sayılı Kanunun getirdiği değişiklikler ele alınmıştır. Yeni sistemin genel itibarıyla olumlu yönleri olmakla birlikte, sistemin çocuğun üstün yararının korunmasında ne derece etkin olabileceğinin ancak gelişen uygulamayla sağlıklı değerlendirilebileceği düşünülmektedir.
Yazar isimleri: ['Levent BÖRÜ', 'Şafak PARLAK BÖRÜ']
Yayın Yılı: 20 Ekim 2022
Dergi ismi: Ankara Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/auhfd/issue/73068/1178066
Yayın pdf linki: https://dergipark.org.tr/tr/download/article-file/2662305
