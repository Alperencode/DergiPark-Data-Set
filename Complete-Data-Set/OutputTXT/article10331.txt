Makale Başlığı: Türk Dizilerinin Tarih Kurgusu: “Muhteşem Yüzyıl”, “Payitaht Abdülhamid”, “Kuruluş Osman”
Özet: Bu çalışma, Türk dizilerindeki tarih anlatısını ele alan ve bu doğrultuda farklı televizyon kanallarında yayınlanan üç dönem dizisine odaklanan bir temsil araştırmasıdır. Örnek olarak alınan Muhteşem Yüzyıl, Payitaht Abdülhamid, Kuruluş Osman dizilerinde büyütülen hikâye gerek tarihsel gerçekliğin bütünü gerekse de hükümdarların konumu açısından mukayeseli olarak incelenmiş ve en nihayetinde ortaya çıkan televizyon gerçekliğinin içerimlerine ulaşılmıştır. Osmanlı İmparatorluğunun kuruluş, yükseliş ve düşüş dönemlerini ele alan bu üç televizyon dizisinin anlatısına genel olarak bakıldığında, sahici tarihsel gerçeklerden farklı bir güzergâhı takip ettiği görülmektedir. Dizilerin yayınlandığı kanallarının kurumsal niteliği ve yayın politikaları, televizyon kanallarının ilişkili olduğu izleyici kitlesinin kültürel özellikleri, medyanın ekonomi-politiğine de bükülecek biçimde daha fazla reyting/reklam için izleyiciyi gıdıklayan ve çoğunluk izleyicinin kültürel kodları ile onun tarih sahnesindeki tekabülünü yücelten bir medya söylemi, kendi geçmişiyle medya üzerinden melankolik bir ilişki kuran ve bu vasıtayla mevcut gündelik hayatın yükünü telafi eden izleyici profili, en nihayetinde ülkedeki politik iklim, tarihsel gerçeklik ile televizyon gerçekliği arasındaki bu mesafenin temel motivasyonları olarak okunabilir.
Yazar isimleri: ['Fatma MURAT', 'Gökhan GÖKGÖZ']
Yayın Yılı: 28 Haziran 2022
Dergi ismi: Kastamonu İletişim Araştırmaları Dergisi
Yayın sayfa url: https://dergipark.org.tr/tr/pub/kiad/issue/70627/1097737
Yayın pdf linki: https://dergipark.org.tr/tr/download/article-file/2349946
