Makale Başlığı: ULUSLARARASI ÖĞRENCİLERİN TÜRKÇE AKADEMİK YAZMA İHTİYAÇLARINA İLİŞKİN UZMAN GÖRÜŞLERİ
Özet: Son yıllarda yükseköğrenim için Türkiye’ye gelen uluslararası öğrencilerin sayısı artmakta ve bu öğrencilerin ihtiyaçlarına yönelik yapılan çalışmalar da hız kazanmaktadır. Üniversite düzeyinde öğrenim gören bu öğrencilerin akademik eğitim süreçleri takip edilmeli ve sorunları ve ihtiyaçlarına yönelik paydaşların görüşleri alınarak daha derinlemesine araştırmalar yapılmalıdır. Bu araştırmanın amacı, uluslararası öğrencilerin üniversite eğitimleri süresince Türkçeyi akademik amaçlar için kullanırken akademik yazma özelinde yaşadıkları sorunları ve ihtiyaçlarını, akademik yazma öğretimine ilişkin öğretim durumlarını uzmanların görüşleri doğrultusunda derinlemesine inceleyerek durum tespiti yapmak ve elde edilen veriler doğrultusunda alana ilişkin önerilerde bulunmaktadır. Durum çalışması olarak gerçekleştirilen bu çalışmada, Yabancı Dil Olarak Türkçe alanında uzman 6 kişiden yarı yapılandırılmış görüşmeler yardımıyla veri toplanmıştır. Araştırma verilerinin analizi için nitel analiz yöntemlerinden betimsel analiz ve içerik analizi teknikleri kullanılmıştır. Elde edilen bulgular, alan yazından hareketle yorumlanmış ve alana ilişkin önerilerde bulunulmuştur.
Yazar isimleri: ['Eser KOCAMAN GÜRATA']
Yayın Yılı: 15 Haziran 2022
Dergi ismi: Hacettepe Üniversitesi Türkiyat Araştırmaları (HÜTAD)
Yayın sayfa url: https://dergipark.org.tr/tr/pub/turkiyat/issue/70330/1037439
Yayın pdf linki: https://dergipark.org.tr/tr/download/article-file/2135544
