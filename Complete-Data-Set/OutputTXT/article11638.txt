Makale Başlığı: Kutsallık ve Heretiklik Arasında Bağımsız Mistik Kadınlar: Beguineler
Özet: Kadınların Hıristiyanlık içerisindeki konumları geçmişten beri tartışmalı olmuştur. Erken dönemde kadınların dinî hayatta etkin olduklarına ilişkin çok sayıda örnek olmasına rağmen daha sonraki süreçte kilise hiyerarşisinden dışlandıkları bilinmektedir. Fakat kurumsal Hıristiyanlığın aksine, kadınlar mistik Hıristiyanlıkta daha öne çıkmışlar, vizyonları ve sıra dışı tecrübeleriyle topluma tesir etmişlerdir. Orta Çağ’da dikkat çeken mistik kadın hareketlerinden biri de Kiliseden bağımsız laik mistik kadınlardan oluşan Beguinelerdir. 12. yüzyılda Aşağı Ülkeler olarak bilinen bugünkü Belçika, Hollanda, Lüksemburg ile Almanya’nın doğusu ve Fransa’nın kuzeyindeki bölgelerde ortaya çıkmışlardır. Bir taraftan mistik kadınlar olarak toplumda saygı görmüş, diğer taraftan bağımsız laik mistikler oldukları için kilise otoritesince dikkatlice takip edilmişlerdir. Makalede Beguinelerin ortaya çıkmasındaki tarihsel koşullar ve sosyal dinamikler ele alınmaktadır. Ayrıca onların yaşam tarzları, diğer mistik gruplardan farkları ve Kilise tarafından nasıl karşılandıkları değerlendirilmiştir. Makale Hıristiyan mistik geleneği ile beraber Kilise, mistikler ve kadınlar arasındaki ilişkileri ele almaktadır, bu bakımdan çalışmanın farklı alanlardaki araştırmacılara katkı sağlaması hedeflenmektedir.
Yazar isimleri: ['Halil TEMİZTÜRK']
Yayın Yılı: 15 Eylül 2022
Dergi ismi: Mevzu – Sosyal Bilimler Dergisi
Yayın sayfa url: https://dergipark.org.tr/tr/pub/mevzu/issue/72575/1118404
Yayın pdf linki: https://dergipark.org.tr/tr/download/article-file/2435399
