Makale Başlığı: Yapay Zekâ Tabanlı Sistemlerin Kişisel Veri Mahremiyeti Üzerine Etkisi: Sohbet Robotları Üzerine İnceleme
Özet: Günümüz gelişen teknolojisiyle birlikte yapay zekâ kullanımı artmıştır. Bu durumun çoğunlukla faydaları üzerine konuşulsa da kişisel veri mahremiyetine ve güvenliğine olumsuz etkisi göz ardı edilmemelidir. Çünkü yapay zekâ için ham madde olan veriler, kişilerin mahremiyet haklarına aykırı durumlara neden olabilmektedir. Bu doğrultuda ilgili çalışmada; genel olarak yapay zekânın kişisel veri mahremiyeti açısından oluşturduğu risklere, bu risklerin giderilmesi için önerilen bazı yöntemlere ve bu yöntemlerden biri olan federe öğrenme metodu ile ilgili detaylara yer verilmiştir. Ayrıca günümüzde çeşitli sektörlere ait uygulamalarda sıklıkla kullanılan yapay zekâ ürünü, sohbet robotları (chatbot) ile ilgili bir inceleme ve anket çalışması yapılmıştır. Bu anlamda; sohbet robotlarının kullanımı ve yapısının kişisel veri güvenliğine uygunluğu ile ilgili detaylara ve önerilere yer verilirken anket çalışmasında ise kişilere yöneltilen dört adet soru ile kişilerin, sohbet robotu kullanma boyutunu ve sohbet robotu kullanımının kişisel verilere etkisine yönelik farkındalığını ölçmek amaçlanmıştır. Anket sonuçları, sohbet robotlarının en fazla bankacılık işlemleri için kullanıldığını ve bireylerin %62,1’inin ise bu servislerin kişisel verileri kaydedip işleyebileceğini bilmediğini göstermiştir.
Yazar isimleri: ['Fatma BAŞKAYA', 'Hacer KARACAN']
Yayın Yılı: 31 Ekim 2022
Dergi ismi: Bilişim Teknolojileri Dergisi
Yayın sayfa url: https://dergipark.org.tr/tr/pub/gazibtd/issue/73288/1053803
Yayın pdf linki: https://dergipark.org.tr/tr/download/article-file/2176470
