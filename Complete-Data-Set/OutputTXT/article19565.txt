Makale Başlığı: Antik Yunan’da Seyirci – Performans İlişkisi
Özet: Antik Yunan’da dramatik performansların yaratım sürecinin en büyük motivasyonu seyircidir. Klasik ve Helenistik dönemde seyirci fenomeni, modern seyirci algısından oldukça farklıdır. Tarih boyunca nüfusuna oranla muhtemelen en çok tiyatro seyircisine sahip olan bu kültür ile ilgili incelenmesi gereken unsurlar sadece performansın öğeleri değil; aynı zamanda bu performanslar ile seyircisi arasında kurulan ilişkidir. Boş vakitlerinde, sadece kişisel eğlencesi için tiyatroya vakit ayırmaya çalışan seyirci ile Antik Yunan kültürünün sosyal, politik, dinsel ve sanatsal anlamda en büyük etkinliklerinden birine, senede bir defa katılma şansı bulan seyirci, birbirinden tamamen farklı deneyimler yaşar. Antik Yunan seyircisi için bu performanslar, sadece bir sanat yapıtından ibaret olamaz. Bu nedenle, seyircinin kendinden izler bulduğu bu tür ile arasındaki ilişki yakından incelenmeye değer görülmelidir.
Yazar isimleri: ['İpek ÖZGÜVEN']
Yayın Yılı: 30 Haziran 2022
Dergi ismi: İstanbul Aydın Üniversitesi Güzel Sanatlar Fakültesi Dergisi
Yayın sayfa url: https://dergipark.org.tr/tr/pub/aydinsanat/issue/70903/1084439
Yayın pdf linki: https://dergipark.org.tr/tr/download/article-file/2296444
