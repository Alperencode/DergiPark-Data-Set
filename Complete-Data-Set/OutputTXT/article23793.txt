Makale Başlığı: GEÇİCİ KORUMA ALTINDAKİ SURİYELİLERİN AİLE İÇİ SORUNLARININ İNCELENMESİ: KOCAELİ ÖRNEĞİ
Özet: Suriye’de yaşanan iç savaş sebebiyle zorunlu olarak ülkelerinden göç ederek Türkiye’de yaşamak durumunda kalan Suriyeli göçmen aileler, önemli bir dezavantajlı grup kitlesini oluşturmaktadırlar. Suriyeli göçmen aileler; entegrasyon süreçleri boyunca sosyal, ekonomik, sağlık, eğitim, istihdam, sosyal hizmetlere erişim ve dışlanma gibi pek çok sorunla karşı karşıya kalmaktadırlar. Şüphesiz bu sorunların en önemlilerinden biri de Suriyeli bireylerin karşılaşmış oldukları aile içi sorunlardır. Bu araştırma, Kocaeli ilinde yaşayan Geçici Koruma statüsüne sahip Suriyeli ailelerin Türkiye’de yaşamış oldukları aile içi sorunlarının ve ilişkilerinin ortaya koyulması amaçlanmıştır. Araştırma, Kocaeli ilinde ikamet eden ve Türk Kızılay Kocaeli Toplum Merkezi faydalanıcısı olan yaklaşık 2000 Suriyeli aile evreninden rassal yöntemle seçilen 200 Suriyeli aile örnekleminde gerçekleştirilmiştir. Veri toplama aracı olarak yüz yüze görüşmeye dayalı anket(survey) çalışması uygulanmıştır. Elde edilen veriler neticesinde; Suriyeli ailelerin entegrasyon süreçleri boyunca Kocaeli’nde en çok karşılaştıkları aile içi sorunlar; ekonomik kaynaklı tartışmalar ve ekonomik yoksun bırakılma durumları, geçimsizlik/tartışma (akraba/arkadaş çevresi, ev içi sorumluluklar vs.), sözel-psikolojik şiddet (tenkit edilme, kısıtlayıcı ölçüde kıskanma vs) ve aile içi iletişim sorunları şeklinde sıralanmaktadır.
Yazar isimleri: ['Birkan DOĞAN', 'Hasan H. TAYLAN']
Yayın Yılı: 30 Eylül 2022
Dergi ismi: Sosyal Sağlık Dergisi
Yayın sayfa url: https://dergipark.org.tr/tr/pub/sosyalsaglik/issue/72868/1175754
Yayın pdf linki: https://dergipark.org.tr/tr/download/article-file/2652587
