Makale Başlığı: Dijital Oyun Bağımlılık Eğilimi ve Ebeveyn Rehberlik Stratejileri Ölçeklerinin Geliştirilmesi
Özet: Bu çalışmanın amacı, erken çocukluk dönemindeki çocukların dijital oyun bağımlılık eğilimlerini ve ebeveynlerin kullandıkları rehberlik stratejilerinin ölçülmesi için geçerli ve güvenilir araçlar geliştirebilmektir. Araştırmanın örneklemini Denizli ilinde, resmi  anasınıfları ve anaokullarına devam eden çocukları olan 1393 ebeveyn oluşturmaktadır.  Çalışma Grubu-I 956 ebeveyn, Çalışma Grubu-II için 437 ebeveynden oluşmaktadır. Alan yazın tarandıktan sonra her iki ölçek için ölçek maddeleri oluşturulmuştur.  Araştırmanın geçerlilik ve güvenirlik çalışmaları iki aşamada gerçekleştirilmiştir. İlk olarak ölçme araçlarının geliştirilmesi için açımlayıcı faktör analizi (AFA), ikinci olarak doğrulayıcı faktör analizi (DFA) uygulanmıştır. Her iki ölçek için kapsam geçerliği ve yapı geçerliği uygulanmıştır.  Kapsam geçerliğinde uzman görüşünden amacıyla ölçek formları 17 farklı uzmana gönderilerek uzman görüşüne sunulmuştur.  Uzman dönütleri ve önerileri doğrultusunda ölçeklerde düzenlemeler yapılmıştır. Ölçme araçlarının yapı geçerliği kapsamında AFA ve DFA analizleri gerçekleştirilmiştir. Ölçeklerin güvenirlikleri Cronbach’s Alpha katsayısı ile incelenmiştir. Araştırmanın sonuçları her iki ölçeğinin geçerli ve güvenilir olduğunu göstermektedir.
Yazar isimleri: ['Kadriye Selin BUDAK', 'Nesrin IŞIKOĞLU']
Yayın Yılı: 30 Kasım 2022
Dergi ismi: Ankara Üniversitesi Eğitim Bilimleri Fakültesi Dergisi
Yayın sayfa url: https://dergipark.org.tr/tr/pub/auebfd/issue/73596/939653
Yayın pdf linki: https://dergipark.org.tr/tr/download/article-file/1777088
