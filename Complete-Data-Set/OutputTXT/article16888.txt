Makale Başlığı: Sıra Bağımlı Hazırlık Süreli Özdeş Olmayan Paralel Makine Çizelgeleme Problemi: Oluklu Mukavva Fabrikasında Bir Uygulama
Özet: Özdeş olmayan paralel makine çizelgeleme problemi son zamanlarda işletmelerin ilgisini çeken konulardan birisi olmuştur. İşletmeye gelene bir işin son derece etkin ve hızlı şekilde yapılabilmesi çizelgelemeye bağlıdır.  Makinelerin işlem süreleri, ürün geçişlerinde yapılan hazırlık süreler gibi fazladan harcanan her süre üretim hızı ve kapasitesini etkilemektedir.   Yapılan bu çalışmada sıra bağımlı hazırlık süreli özdeş olmayan paralel makine çizelgeleme problemi ele alınmıştır. Çalışma oluklu mukavva üretimi gerçekleştiren işletmede uygulamalı olarak gerçekleştirilmiştir. Çalışmanın amacı toplam tamamlanma zamanı (Cmax)  minimizasyonudur.   Firmada aynı operasyonlarda kullanılan fakat sahip oldukları özelliklere göre özdeş olmayan iki adet paralel makine bulunmaktadır. Makine farklılıkları ise hız, kapasite, ürün geçişlerindeki hazırlık süreleri ve teknik özellikleridir. İşletmeden 112 adet sipariş- ürün bilgisi ve makinelerde yapılan hazırlık sürelerinin bilgisi alınmıştır. Alınan bilgiler doğrultusunda gelen siparişlerin işlem süreleri ve ürün geçişleri esnasında yapılan hazırlıkların hazırlık süreleri matrisi hesaplanmıştır.  Bu hesaplanan veriler oluşturulan matematiksel modele aktarılarak, ILOG Cplex Optimization programı ile çözülmüştür. Çözüm sonucunda işletme için uygun iki haftalık üretim çizelgesi elde edilmiştir.
Yazar isimleri: ['Sümeyye ÜNLU', 'Hacı Mehmet ALAKAŞ']
Yayın Yılı: 31 Temmuz 2022
Dergi ismi: Uluslararası Mühendislik Araştırma ve Geliştirme Dergisi
Yayın sayfa url: https://dergipark.org.tr/tr/pub/umagd/issue/71387/1059071
Yayın pdf linki: https://dergipark.org.tr/tr/download/article-file/2197011
