Makale Başlığı: Türkiye Terörizm Olayları Platformu Verilerinin Analizi: PKK Terörünün Etkileri (1984-2022)
Özet: Bu araştırma makalesi, terör örgütü PKK ve uzantılarının gerçekleştirmiş olduğu terör saldırılarını ve etkilerini analiz etme amacıyla kaleme alınmıştır. Çalışmanın ikinci bir amacı ise Terörizm Analiz Platformu (TAP) tarafından toplanan verilerin kamuoyu ile paylaşılmasıdır. Çalışmanın kapsamını belirlemek için zaman ve coğrafya iki temel belirleyici seçilmiştir. Zaman bakımından 1984-2022 yılları arasındaki terör saldırıları incelenirken, coğrafya bakımından Türkiye, Irak ve Suriye sınırları içerisinde meydana gelen terör saldırıları incelenmiştir. Çalışmada nicel ve nitel yöntemler bir arada kullanılmıştır. Nicel veriler noktasında verilerinin literatüre kazandırılması amacıyla Terörizm Analiz Platformu (TAP) verilerinden faydalanılmıştır. Çalışmanın giriş bölümünde TAP hakkında bilgi verilmiş ve çalışmanın metodolojisi izah edilmiştir. İkinci bölümünde 1984-2022 arası dönem, 4 ayrı dönem içerisinde aynı parametreler üzerinden incelenerek karşılaştırmalı dönemsel analiz yapılmıştır. Sonuç kısmında ise 1984-2022 arası dönemdeki tüm veriler bütüncül bir bakış açısıyla toplu bir şekilde ortaya koyularak analiz edilmiştir.
Yazar isimleri: ['Murat YEŞİLTAŞ']
Yayın Yılı: 30 Haziran 2022
Dergi ismi: Terörizm ve Radikalleşme Araştırmaları Dergisi
Yayın sayfa url: https://dergipark.org.tr/tr/pub/traddergi/issue/72257/1165680
Yayın pdf linki: https://dergipark.org.tr/tr/download/article-file/2610842
