Makale Başlığı: Yaşamda Anlam Bulma ve İlişkili Faktörlerin İncelenmesi
Özet: Yaşamda anlam bulma ruhsal iyi oluşun, psikolojik gücün, sağlıklı gelişimin yanı sıra sağlıklı yaşlanmanın ve yaşam kalitesinin belirleyicisidir. Bu doğrultuda çalışmanın amacı yaşamda anlam bulma kavramını ve ilişkili faktörleri literatür bilgisi doğrultusunda irdelemektir. Derleme desende tasarlanmış bu araştırmada “hemşirelik, ruh sağlığı, yaşamda anlam bulma-nursing, mental health, meaning in life” anahtar kelimeleri ile “EbscoHost, Proquest, Science Direct, Wiley, Ulakbim” veri tabanları taranmıştır. Yaşamda anlam bulma ilişkili faktörler fiziksel ve ruhsal sağlık göstergeleri olarak iki grupta derlenmiştir. Yaşamda anlam bulma düzeyindeki artış ile ruhsal sağlık göstergesi olan psikolojik iyi oluş ve yaşam doyumu arasında pozitif yönde bir ilişki, stres anksiyete depresyon, umutsuzluk, intihar düşüncesi, madde bağımlılığı ve ölüm korkusu arasında ise negatif yönde bir ilişki olduğu görülmüştür. Ayrıca yaşamda anlam ile fiziksel sağlık göstergesi olan yorgunluk, ağrı, kabızlık, solunum güçlüğü gibi belirtiler ve kardiyovasküler hastalıklar arasında negatif yönlü bir ilişki olduğu tespit edilmiştir. Bununla birlikte konu ile ilgili literatürün tanımlayıcı ve derleme çalışmaları kapsadığı belirlenmiştir. Bu derleme makale yaşamda anlam bulmanın bireylerin yaşamını fiziksel ve ruhsal açıdan etkilediğini ancak literatürün araştırma sayısı ve deseni konusunda sınırlı olduğunu ortaya koymuştur. Bu derleme konu ile ilişkili hemşirelik literatürü kısıtlılığının da altını çizmektedir. Bu noktada kilit konumda bulunan hemşirelerin bireyleri güçlendirmesinin bir gereklilik olduğu söylenebilir. Ayrıca araştırma sayısının ve farklı araştırma desenlerinin kullanıldığı çalışmaların planlanmasının önerilebilir.
Yazar isimleri: ['Medine YILDIRIM', 'Esra USLU']
Yayın Yılı: 9 Haziran 2022
Dergi ismi: Türk Hemşireler Derneği Dergisi
Yayın sayfa url: https://dergipark.org.tr/tr/pub/thdd/issue/70212/1025999
Yayın pdf linki: https://dergipark.org.tr/tr/download/article-file/2090321
