Makale Başlığı: Diyabetik Makula Ödemli Hastalarda Deksametazon İmplantının Retina Sinir Lifi Tabakası ve Optik Sinir Çukurluk/Disk Oranı Üzerine Etkisi
Özet: Amaç: Bu çalışmanın amacı diyabetik maküla ödemi bulunan hastalarda tek doz intravitreal Deksametazon (DEX) implantınınperipapiller retina sinir lifi tabakası (RNFL) kalınlığına ve optik sinir çukurluk/disk (C/D) oranına etkisini araştırmaktır.Gereç ve Yöntemler: İntravitreal DEX implant enjeksiyonu öncesi peripapiller RNFL kalınlık ölçümleri ve renkli fundus fotoğraflarıenjeksiyondan 6 ay sonrası ile karşılaştırıldı. Fundus fotoğraflarının C/D oranları Image-J programı kullanılarak hesaplandı.Bulgular: Kırk üç hastanın 58 gözüne intravitreal DEX implant enjeksiyonu yapıldı. Ortalama global ve sektörel RNFL kalınlık değerleribazal değere göre hafif bir incelme gösterdi. Global ve nazal incelme istatistiksel olarak anlamlıydı (sırasıyla; p=0,021, p=0,036). DEXimplant enjeksiyonundan 6 ay sonra C/D değerinde hafif bir artış gözlendi, ancak bu artış istatistiksel olarak anlamlı değildi (p=0,258).Hastaların %17’sinde göz içi basıncı 25 mmHg’nin üzerindeydi ve medikal tedavi ile kontrol altına alındı.Sonuç: Bu çalışmada diyabetik maküla ödemi olan hastalarda tek doz intravitreal DEX tedavisinden 6 ay sonra global ve nazal peripapillerretina sinir lifi tabakasında hafif fakat belirgin bir incelme gözlemlendi. Bu azalma, C/D değerinde önemli bir morfolojik değişikliğeneden olmadı.
Yazar isimleri: ['Numan KÜÇÜK', 'Atilla ALPAY']
Yayın Yılı: 31 Ağustos 2022
Dergi ismi: Türkiye Diyabet ve Obezite Dergisi
Yayın sayfa url: https://dergipark.org.tr/tr/pub/tudod/issue/72430/1142334
Yayın pdf linki: https://dergipark.org.tr/tr/download/article-file/2532462
