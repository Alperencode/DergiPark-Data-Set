Makale Başlığı: İnlet Patch Olgularının Retrospektif Tek Merkez Değerlendirilmesi
Özet: Giriş ve Amaç: İnlet patch, üst özofagus sfinkterinde veya hemen distalinde yer alan heterotopik gastrik mukoza adasıdır. Bu çalışmada amaç kliniğimizde inlet patch tanısı konulan vakaların sıklığı, demografik, klinik ve endoskopik özelliklerini değerlendirmektir. Gereç ve Yöntem: Bu çalışma Ocak 2015- Mart 2020 tarihleri arasında Gastroenteroloji Bilim Dalında herhangi bir nedenle özofagogastroduodenoskopi yapılıp, inlet patch tanısı konulan 245 hastanın retrospektif değerlendirilmesini içermektedir. Çalışmaya alınan hastaların; yaş, cinsiyet, endoskopi yapılma nedeni, inlet patch lezyonunun boyutu ve sayısı, Barrett özofagus, özofajit ve hiatus hernisi varlığı ve var olan patoloji sonuçları değerlendirilmiştir. Bulgular: İki yüz kırk beş hastada inlet patch bulunmuştur. İki yüz kırk beş hastanın 124’ü (%50.6) kadın, yaş ortalaması 48.64±14.54 yıldır. İnlet patch boyutunun ortalaması 13.32±8.85 (3-40) mm’dir. En sık endoskopi yapılma nedeni 91 (%37.1) hastada dispepsi olarak saptanmıştır. İnlet patch saptanan hastaların endoskopi sırasında 39’unda (%15.9) özofajit, 20’sinde (%8.2) hiatus hernisi ve 6’sında (%2.4) Barrett özofagus görülmüştür. Hastaların 125’inden (%51) biyopsi alınmış olup, 98 (%78.4) hastada patoloji ile uyumlu sonuçlanmıştır. Hastaların endoskopi yapılma nedenleri, Barrett özofagus ve hiatus hernisi varlığı ile inlet patch boyutu arasındaki istatistiksel olarak anlamlı farklılık olduğu saptanmıştır (sırasıyla; p=0.03, p=0.004, p=0016). Sonuç: Herhangi bir nedenle yapılan endoskopilerin %1.24’ünde inlet patch saptanmıştır. Merkezimiz üçüncü basamak bir sağlık kuruluşu olduğundan bu sonucun, Ege Bölgesi’nin inlet patch prevalansını yansıttığını düşünmekteyiz. Fonksiyonel dispepsi, disfaji, nedeni bilinmeyen kronik öksürüğü ve globusu olan hastalarda, servikal özofagus inlet patch açısından dikkatli bir şekilde incelenmelidir.
Yazar isimleri: []
Yayın Yılı: 30 Aralık 2020
Dergi ismi: Endoskopi Gastrointestinal
Yayın sayfa url: https://dergipark.org.tr/tr/pub/endoskopi/issue/59090/830763
Yayın pdf linki: https://dergipark.org.tr/tr/download/article-file/1413375
