Makale Başlığı: Milliyetçilik Yazınının Tarihsel Serüveninin Bibliyometrik Analiz Yöntemiyle İncelenmesi
Özet: Bu çalışma, dünyadaki milliyetçilik akademik yazınının gelişimini bibliyometrik analiz aracılığıyla değerlendirmeyi amaçlamaktadır. Akademik yazında milliyetçiliğin gelişiminin nasıl şekillendiği soruna cevap arayan bu çalışmanın bir benzerinin -milliyetçilik yazınına dair Türkiye’de bibliyometrik bir çalışmanın- bulunmaması, bu çalışmayı daha anlamlı hale getirmektedir. Bu bağlamada Türk siyaset bilimi yazınına katkı sağlamak, bu çalışmanın hedeflerinden bir diğerini oluşturmaktadır. Bu çalışma, Web of Science veri tabanında milliyetçilik ile yazının gelişimine göre onunla ilişkili kavramlar ve teorilere yönelik 1975-2021 yılları arasındaki 9175 makaleyi incelemektedir. Söz konusu makaleler; atıf analizi, ortak yazar analizi, ülkelere göre ortak atıf analizi, ülkelere göre ortak yazar analizi, ortak varlık analizi ve bibliyometrik haritalama aracılığıyla ele alınmıştır. Yapılan bu çalışmanın sonucuna göre; milliyetçilik, ırkçılık, etnisite ve modernizm kavramlarının multidisipliner ve interdisipliner bir nitelik sergileyen milliyetçilik yazınında geçmişte olduğu gibi günümüzde de oldukça yoğun bir şekilde çalışıldığı ve gelecekte milliyetçiliğin bir çalışma alanı olarak potansiyel varlığını sürdürdüğü tespit edilmiştir.
Yazar isimleri: ['Rukiye SAYGILI']
Yayın Yılı: 26 Ekim 2022
Dergi ismi: Dumlupınar Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/dpusbe/issue/73190/1152253
Yayın pdf linki: https://dergipark.org.tr/tr/download/article-file/2569399
