Makale Başlığı: Çok Yönlü Bir Hattat: Zeynu’l-Abidin b. Muhammed el-Kâtib el-Şirazî ve Eserleri
Özet: Zeynu’l-Abidin b. Muhammed el-Kâtib el-Şirazî, 15.yüzyılın ikinci yarısında İrancoğrafyasında yaşamış, hattat, müzehhip ve mücellit olarak eserler vermiş olançok yönlü bir sanatçıdır. Değişik koleksiyonlarda bulunan, onun istinsah ettiği857/1453 ile 902/1496-1497 yılları arasına tarihli, on bir adet el yazması eserbilinmektedir. Aktif bir hattat olarak, aklam-ı sitte hatlarının yanı sıra, nesta’likhatla eserler veren Zeynu’l-Abidin, araştırmalarda yeterince yer almamış birisimdir. Onun istinsah ettiği günümüze ulaşan eserler, hattatın muhtemelenönce Şiraz’da ve daha sonra Tebriz’de çalışmış olabileceğini düşündürmektedir.Bu makalede, Zeynu’l-Abidin tarafından istinsah edilmiş olan on bir el yazmasınınhat, tezhip ve cilt üslupları incelenip, değerlendirilecektir. Sanatçının istinsah ettiği863/1459 tarihli Külliyat-ı ‘İmâd (TİEM, no.2030) ile 865/1460 tarihli Divan-ı Nizârî-iKuhistanî (Çorum, HPYEK, no.1955) nüshalarının ketebelerindeki notlardan, onunbu eserlerin temize çekilmesinin yanı sıra tezhiplenmesi ve ciltlenmesinden desorumlu olduğu anlaşılmaktadır. Bu iki el yazmasının tezhiplerinin, onun istinsahettiği bazı eserlerin tezhipleriyle benzerlik taşıması da hattatın dönemin başkaeserlerinin tezhiplenmesinde de görev aldığını düşündürmektedir. Ayrıca, onunhazırladığı Külliyat-ı ‘İmâd (TİEM, no.2030) adlı eserin üstün kalitedeki sanatlıcildi, hattatın usta bir mücellit olduğunu gösterdiği gibi, dönemin bazı başkaeserlerinin ciltlerini de yapmış olabileceği kanısını uyandırmaktadır. DolayısıylaZeynu’l-Abidin Muhammed el-Kâtib’in, Timurlu, Karakoyunlu ve AkkoyunluTürkmenleri dönemlerinde eserler veren ve Şiraz’a özgü çok yönlü kitap sanatlarıgeleneği içinde yetişmiş parlak sanatçılardan biri olduğu anlaşılmaktadır.
Yazar isimleri: ['Masoumeh MOHAMMADİNEZHAD']
Yayın Yılı: 28 Haziran 2022
Dergi ismi: Sanat Tarihi Yıllığı
Yayın sayfa url: https://dergipark.org.tr/tr/pub/iusty/issue/71138/1065531
Yayın pdf linki: https://dergipark.org.tr/tr/download/article-file/2222511
