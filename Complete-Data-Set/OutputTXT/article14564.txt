Makale Başlığı: Muhammed b. Melek’in (ö. 854/1450-1451) Hayatı, Eserleri ve Şerhu Mesâbîhi’s-Sünne’deki Hadis Şerh Metodu
Özet: Osmanlı’nın Kuruluş Dönemine tekâbül eden dönemde Tire’de yaşayan Muhammed b. Melek, kaynaklarda hakkında fazla bilgi bulunmayan bir âlimdir. Eserleri Arap dili, fıkıh, ahlak ve hadis ilimleri etrafında şekillenmiştir. Hadis şerh literatüründe Begavî’nin Mesâbîhu’s-sünne’si üzerine Şerhu Mesâbîhi’s-sünne adında bir şerh yazmıştır.İbn Melek eserini bazı kimselerin kapsamlı bir şerh yazma istekleri neticesinde yazmıştır. Bu şerh orta hacimli bir şerh görümünde olup, dilsel tahlillerin ve fıkhî izahların ağırlıkta olduğu bir eserdir. İbn Melek, hadislerde geçen kelimelerin izahları ile irab tahlillerine önem vermiş özellikle de mecaz, kinaye gibi edebî sanatların yer aldığı hadislerdeki kastedilen manayı açıklamıştır. Hadislerdeki kelimelerin izahlarında garîbü’l-hadis müellifleri ile Arap dilcilerinin görüşlerine müracaat etmiştir.Fıkhî izahlarda genellikle Hanefî-Şâfiî çizgisinde izahlar yapan İbn Melek, Hanefî bir âlim olarak taassuptan kaçınmıştır. Onun fıkhî hadislerin izahlarında mezheplerin görüşlerini saygın bir üslupla aktardığı görülmektedir. Birbiriyle ihtilaflı görünen rivâyetlerin çözümünde genellikle cem ve ce’lif yolunu tercih etmiştir. Bazı hadislerin izahlarında tasavvufî yorumlar yapan İbn Melek, tevessül, istimdat gibi konuları öne çıkarmıştır. Onun bu konulardak, yaklaşımı Anadolu’daki yaygın tasavvuf anlayışına paraleldir. Bu makale Muhammed b. Melek’in fazla bilinmeyen hayatını, eserlerini ve hadis şerh kitabı olan Şerhu Mesâbîhi’s-sünne’yi şerh metodu bakımından ana hatlarıyla tanıtmayı hedeflemektedir.
Yazar isimleri: ['Abdullah ÇİMEN', 'Hikmet GÜLTEKİN']
Yayın Yılı: 31 Ağustos 2022
Dergi ismi: Şarkiyat
Yayın sayfa url: https://dergipark.org.tr/tr/pub/sarkiat/issue/72894/1127850
Yayın pdf linki: https://dergipark.org.tr/tr/download/article-file/2474327
