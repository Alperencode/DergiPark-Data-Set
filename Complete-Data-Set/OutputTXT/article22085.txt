Makale Başlığı: Kuaför Salonu Çalışanlarının Bulaşıcı Hastalıklar Bilgi Düzeylerinin Belirlenmesi
Özet: Amaç: Kuaför salonları, insanların saç ve cilt bakımı, manikür-pedikür, epilasyon, makyaj ve benzeri hizmetleri aldıkları yerlerdir. Kuaför salonları gibi insan yoğunluğunun çok olduğu yerler, bulaşıcı hastalık yayılımı için potansiyel ortamlardır. Bu çalışmada, Van merkez ilçelerinde (Tuşba, İpekyolu, Edremit) yer alan kadın kuaför çalışanlarının bulaşıcı hastalıklar bilgi düzeyinin belirlenmesi amaçlanmıştır.Materyal ve metot: Çalışmanın amacı doğrultusunda hazırlanan anket formu, Ekim- Aralık 2021 tarihleri arasında Van merkez ilçelerinde (Edremit, Tuşba, İpekyolu) faaliyet gösteren, Berberler ve Kuaförler Odası’na bağlı olan kuaför ve güzellik salonlarında hizmet verenlere yüz yüze görüşme tekniği kullanılarak yürütülmüştür.Bulgular: Meslekleri ile ilgili olarak %15.2’si fazla mesai, %8.7’si bulaşıcı hastalıklar, %30.4’ü müşteri memnuniyetsizliği ve %13’ü kimyasal maddelere maruziyeti sorunları arasında saymıştır. Katılanların %26.1’i Hepatit B’nin bulaşıcı bir hastalık olup olmadığını bilmediğini, %63’ü Hepatit B aşısı yaptırmadığını ve %41.3’ü tedavisi ile ilgili bir bilgisinin olmadığını belirtmiştir. Bunların %17.4’ü Hepatit C aşısının var olduğunu, %37’si bilgisinin olmadığını ve %28.3’ü hastalığın tedavisinin olduğunu ileri sürmüştür. Araştırmaya katılanların %60.9’u HIV(AIDS) virüsünün bulaşıcı olduğunu, %17.4’ü HIV(AIDS) virüsünün aşısının olduğunu ve %21.7’si tedavi edildiğini dile getirmiştir.Sonuç: Bu çalışmada elde edilen bulgulara göre kuaför salonu çalışanlarının HBV, HCV, HIV virüsü ile ilgili yeterli bilgiye sahip olmadığı; nezle, grip, mantar, uyuz, saçkıran gibi sıkça karşılaşılan bulaşıcı hastalıklar ile ilgili ise daha fazla bilgiye sahip olduğu görülmüştür.
Yazar isimleri: ['Canan DEMİR', 'Halime YILDIZ', 'Şehriban YÜREKTÜRK', 'Tuğba GÜR']
Yayın Yılı: 30 Kasım 2022
Dergi ismi: Van Sağlık Bilimleri Dergisi
Yayın sayfa url: https://dergipark.org.tr/tr/pub/vansaglik/issue/73610/1100775
Yayın pdf linki: https://dergipark.org.tr/tr/download/article-file/2363218
