Makale Başlığı: İş Sağlığı ve Güvenliğine Yönelik Geliştirilen Akıllı Telefon Uygulamalarının İncelenmesi
Özet: Hızla gelişen akıllı teknolojiler, sadece sosyal ve iletişim amaçlı değil aynı zamanda sağlık, beslenme, sanat, turizm, spor, eğlence, ticaret, finans, iletişim, eğitim gibi pek çok sektörde kullanılmaktadır. Gelecek yüzyıllarda teknolojilerin erişilebilirlik, taşınabilirlik, içeriklerin çeşitliliği gibi cazip özellikleri nedeniyle kullanım alanlarının genişleyebileceği ve daha sık kullanılabileceği öngörülmektedir. Bu çalışmanın amacı iş sağlığı ve güvenliğine yönelik günümüze kadar geliştirilmiş Android ve İOS işletim sistemi ile uyumlu akıllı telefon uygulamalarının incelenmesidir. Araştırmada, “İş sağlığı ve güvenliği”, “İş Sağlığı ve Güvenli-ği” ve “iş sağlığı ve güvenliği” anahtar kelimeleri kullanılarak Apple Store ve Google Play Store mağazala-rından arama yapılmıştır. Arama sonucunda 230 Apple Store, 574 Google Play Store uygulaması olmak üzere toplam 804 mobil uygulama Ocak-Nisan 2022 tarihleri arasında incelenmiştir. İncelemeler sonucun-da; anahtar kelimelere göre ortak/tekrarlı çıkan mobil aplikasyonlar, içeriği iş sağlığı ve güvenliği ile uyum-lu olmayan uygulamalar, ücretli ve telefona indirildiğinde açılmayan uygulamalar, indirilme sayısı 500’den az olan uygulamalar araştırmadan dışlanmıştır. Sonuç olarak; iş sağlığı ve güvenliği ile doğrudan ilişkili Apple Store’da 25 uygulama, Google Play Store’da 37 uygulama saptanmış ve toplam 62 uygulama detaylı incelenmiştir. ISG Uyum, OSGBizleme, NBYS İBYS-Denetim Uygulaması gibi uygulamaların puanı 5.0’dır. Uygulamaların neredeyse tamamında ikinci dil seçeneği İngilizcedir. Uygulamalar, genellikle dene-tim, olay raporlama, mevzuat, eğitim, risk değerlendirme ile ilgili içerikleri barındırmaktadır.
Yazar isimleri: ['Sıtkı YILDIRIM', 'Zafer ÜSTÜNDAĞ']
Yayın Yılı: 31 Ağustos 2022
Dergi ismi: OHS ACADEMY
Yayın sayfa url: https://dergipark.org.tr/tr/pub/ohsacademy/issue/72386/1128560
Yayın pdf linki: https://dergipark.org.tr/tr/download/article-file/2477378
