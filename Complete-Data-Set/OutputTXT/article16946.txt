Makale Başlığı: TÜRKİYE’DEKİ SAĞLIK KURUMLARI İŞLETMECİLİĞİ PROGRAMLARININ AKADEMİSYEN PROFİLLERİNİN İNCELENMESİ
Özet: Sağlık Kurumları İşletmeciliği programları, sağlık kurumlarının orta ve alt kademe yönetici pozisyonlarında görevlendirilmek üzere kalifiye eleman yetiştirmeyi amaçlayan bir ön lisans programıdır. Bu araştırmada Türkiye’de Sağlık Kurumları İşletmeciliği Programı’nda görev yapan öğretim elemanlarının akademik profilinin ortaya konması hedeflenmektedir. Bu amaçla sağlık kurumları işletmeciliği programlarında çalışmakta olan öğretim elemanlarının YÖKAKADEMİK’te yer alan CV’leri incelenmiştir. Bu kapsamda 56 üniversitede bulunan 75 Sağlık kurumları işletmeciliği programı tespit edilmiştir. Gerekli bilgilere ulaşılamayan 3 program çıkarılmış kalan 72 program ve 209 öğretim elemanı incelemeye alınmıştır. Sağlık kurumları işletmeciliği programında çalışmakta olan öğretim elemanları 27 farklı lisans programından mezun kişilerdir. Öğretim elemanlarının %75.1’i sağlık yönetimi bölümü dışındaki bölümlerden mezun olmuştur. Öğretim elemanları içerisinde Anadolu Üniversitesi, Süleyman Demirel Üniversitesi, Cumhuriyet Üniversitesi ve Hacettepe Üniversitesi’nden lisans mezunu olanlar ön plana çıkmaktadır. Yüksek lisans düzeyinde Süleyman Demirel ve Cumhuriyet Üniversitelerinin mezun ve öğrencileri daha fazla yer almaktadır. Doktora düzeyinde ise Süleyman Demirel Üniversitesi mezun ve öğrencileri ilk sıradadır. Sağlık kurumları işletmeciliği programlarında ağırlıklı olarak işletme mezunu bireylerin yer almasının yanı sıra alan dışı sayılabilecek pek çok akademisyenin görev yaptığı görülmüştür. Alan dışı istihdam edilen öğretim elemanlarının derslere hâkimiyet, derslerin içeriği gibi birçok konuda zorluk yaşayabilecekleri ve verimli olamayacakları düşünülmektedir. Bu açıdan sağlık kurumları işletmeciliği programlarında sağlık yönetimi mezunu olan öğretim elemanlarına öncelik verilmesi önerilmektedir.
Yazar isimleri: ['Ramazan Rüçhan KAYA', 'Rabia TATLIDİL', 'Ebru YILDIZ']
Yayın Yılı: 31 Ağustos 2022
Dergi ismi: Uluslararası Sağlık Yönetimi ve Stratejileri Araştırma Dergisi
Yayın sayfa url: https://dergipark.org.tr/tr/pub/usaysad/issue/72382/1109026
Yayın pdf linki: https://dergipark.org.tr/tr/download/article-file/2397110
