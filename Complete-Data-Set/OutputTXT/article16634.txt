Makale Başlığı: Süt Dişlerine Gelen Travmalara Bağlı Daimi Dişlerde Oluşan Gelişimsel Defektler: Üç Olgu Raporu
Özet: Daimi dişlerdeki gelişimsel anomaliler genellikle süt dişlerine gelen travmalar sonucu gözlenir. Daimi dişlerde pulpa nekrozu, diş renklenmesi, mine hipoplazisi, ektopik erüpsiyon, kuron dilaserasyonları görülebilir. Bu çalışmanın amacı süt dişlerine gelen travmalar bağlı daimi dişlerde oluşan gelişimsel anomalileri incelemek ve tedavi etmektir.Olgu 1’de sekiz yaşında erkek hastanın sol maksiller santral kesici dişinde hipoplazi tespit edildi. Radyografide etkilenmiş dişin kuronunda radyolüsensi gözlendi. Hastanın ailesi hastanın 2 yaşındayken travma geçirdiğini belirtti. Etkilenen diş estetik olarak ışıkla sertleşen kompozit rezinle restore edildi. Olgu 2’de sekiz yaşındaki kadın hastanın sağ maksiller santral ve lateral dişlerinde hipoplazi olduğu görüldü.Aileden alınan anamneze göre hastanın 18 aylıkken travma geçirdiği öğrenildi. Tedavide etkilenen dişlere estetik restorasyonlar planlandı fakat aile tedaviyi istemedi. Olgu 3’te on iki yaşındaki kadın hastanın 2 yaşıda geçirdiği travma hikayesi olduğu öğrenildi. Buna bağlı olarak sol mandibular üç anterior dişinin hipoplazik olduğu görüldü. Radyografik incelemede de etkilenen dişlerin kuronunda radyolüsensi tespit edildi. Tedavide estetik kompozit restorasyonlar tercih edildi.Süt dişlerine gelen travmalara bağlı daimi dişlerde oluşan hipoplaziler tedavi edilerek hastaların fonksiyonel ve estetik ihtiyaçları giderilebilir.
Yazar isimleri: []
Yayın Yılı: 31 Aralık 2020
Dergi ismi: Uluslararası Diş Hekimliği Bilimleri Dergisi
Yayın sayfa url: https://dergipark.org.tr/tr/pub/dishekimligi/issue/59855/863696
Yayın pdf linki: https://dergipark.org.tr/tr/download/article-file/1518954
