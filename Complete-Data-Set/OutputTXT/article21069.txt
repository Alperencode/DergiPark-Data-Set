Makale Başlığı: Muhasebe Sistemi Uygulama Genel Tebliği’ne ve Büyük ve Orta Boy İşletmeler İçin Finansal Raporlama Standardı’na Göre Hazırlanan Finansal Tabloların Oran Analizi Yöntemiyle Karşılaştırılması
Özet: Dünya genelinde iş yapma usulleri değiştikçe işletmelerin faaliyetlerine ve mevcut durumlarına ilişkin bilgilerin sunumu ve açıklanmasını sağlayan muhasebe standartları da değişim göstermektedir. Söz konusu standartlar, işletmelerin finansal raporlama faaliyetlerinin kalitesini ortaya koymakta ve dünya çapında farklılıklar göstermekle birlikte yaygın olarak kullanılmaktadır. Türkiye’de 2017 yılında Büyük ve Orta Boy İşletmeler için Finansal Raporlama Standardı’nı (BOBİ FRS) uygulama zorunluluğu getirilmiştir. Bu durum, işletmelerin yeni standarda göre finansal tablolar hazırlamasını ve finansal bilgiye ihtiyaç duyan paydaşlara net ve doğru bilgiler aktarmasını beraberinde getirmiştir. Bu doğrultuda bu çalışmada, Muhasebe Sistemi Uygulama Genel Tebliği’ne (MSUGT) ve BOBİ FRS’ye göre hazırlanmış olan finansal tablolar arasındaki farklılıkları tespit etmek ve her iki uygulamaya göre hazırlanmış finansal tabloların finansal analizlere olan etkisini belirlemek amaçlanmıştır. İşletmenin finansal durum tabloları rasyo yöntemi ile analiz edilmiş ve BOBİ FRS’nin finansal oranların sonuçlarına etkileri incelenmiştir. Sonuç olarak, likidite oranlarına ilişkin MSUGT ve BOBİ FRS arasında bir farklılık olmadığı, finansal yapı oranlarından sadece borçlanma katsayısı oranı bakımından MSUGT ve BOBİ FRS arasında bir farklılığın olduğu belirlenmiştir. Çalışmada incelenen tüm oranlar dikkate alındığında, MSUGT ve BOBİ FRS arasında en büyük farklılık net çalışma sermayesi devir hızı oranında ortaya çıkmıştır.
Yazar isimleri: ['Ahmet KAYA']
Yayın Yılı: 29 Ağustos 2022
Dergi ismi: Selçuk Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/susbed/issue/72364/1096929
Yayın pdf linki: https://dergipark.org.tr/tr/download/article-file/2346588
