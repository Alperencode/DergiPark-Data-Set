Makale Başlığı: Kapsayıcı Eğitim ve Ekolojik Model
Özet: İnsan Hakları Evrensel Bildirgesi’ne göre temel bir insan hakkı olarak kabul edilen eğitim, Salamanca Bildirisi (UNESCO, 1994) ile sosyal adalet ve eşitlik kavramlarını içermeye başlamıştır. Bu bildiriye göre eğitim, öğrencilerin bireysel farklılıklarına ve bu farklılıkların getirdiği ihtiyaçlara odaklanan bir yapıya sahip olmalıdır. Günümüzde okulların mevcudu gittikçe çeşitlilik kazanmakta ve farklı ihtiyaçlara sahip olan daha fazla sayıda öğrenci eğitim sürecinde yer almaktadır. Bu durumda eğitimin herkes için eşit bir şekilde sunulması evrensel olarak kabul edilen bir gerçektir. Fakat bu eğitimin nasıl sağlanacağı konusu hala tartışılmaktadır. Bireyleri içinde bulundukları politik ve sosyo-ekonomik sistemleri de içerisine katarak inceleyen ve ihtiyaçlarına yanıt vermeyi hedef alan ekolojik model bu anlamda iyi bir referans çerçevesi oluşturmaktadır. Kapsayıcı eğitimin ekolojisi ise öğrencileri değerli ve katılımcı bireyler olarak değerlendirirken sistemlerin eğitim süreci üzerindeki etkilerini de inceler. Bu çalışmada kapsayıcı eğitim ekolojik model bakış açısıyla sunulmaktadır. Bu bağlamda kapsayıcı eğitim ve ekolojik modellerin özellikleri açıklanarak ekolojik modelin sistemleri kapsayıcı eğitim bakış açısı ile anlatılmıştır.
Yazar isimleri: ['Dilara ÖZEL', 'Evrim ÇETİNKAYA YILDIZ']
Yayın Yılı: 31 Aralık 2020
Dergi ismi: Journal of Inclusive Education in Research and Practice
Yayın sayfa url: https://dergipark.org.tr/tr/pub/jierp/issue/59335/839964
Yayın pdf linki: https://dergipark.org.tr/tr/download/article-file/1445696
