Makale Başlığı: İKLİM DOSTU ŞEHİRCİLİK BAĞLAMINDA SUYA DUYARLILIK
Özet: Suya duyarlı şehirler oluşturmak yirmi birinci yüzyılda baş etmek zorunda olduğumuz iklim değişiminin bir gerekliliği olarak geliştirilmesi gereken önemli bir kentleşme ve su politikasıdır. Bu makale bir şehrin içinde yer alan kamusal açık alanların suya duyarlı tasarımında düşünülmesi gerekenleri ortaya koymak amacı ile hazırlanmıştır. Yeşil altyapı yaklaşımı ile kent genelinde suya duyarlı ve doğa dostu tasarımların nasıl geliştirileceğine dair bilgiler 4 farklı kamusal açık alan tipolojisi üzerinde sunulmuştur: 1- Parklar, 2- Meydanlar ve caddeler, 3- Ulaşım Koridorları, 4- Kentsel dereler. Makale yeşil altyapı yaklaşımı ile suya duyarlı şehirler oluştururken takip edilecek ilkeleri listelemektedir: Doğal alanlarımızı korumak ve geçirimli yüzeylerimizi artırmak, kentsel gelişimin hidroloji üzerindeki baskısını azaltmak, suyun alanın hemen yakınında bir yerde yönetmek, entegre su yönetimi sistemine yeşil ve mavi altyapı tasarım prensiplerini yerleştirmek, kentin her tür yağmur suyu ve atık suyunu bir kaynak olarak görmek ve bunları doğa tabanlı çözümlerle kente kazandırmak.
Yazar isimleri: ['Hayriye EŞBAH TUNÇAY']
Yayın Yılı: 12 Ağustos 2022
Dergi ismi: Çevre Şehir ve İklim Dergisi
Yayın sayfa url: https://dergipark.org.tr/tr/pub/csid/issue/72150/1144310
Yayın pdf linki: https://dergipark.org.tr/tr/download/article-file/2540398
