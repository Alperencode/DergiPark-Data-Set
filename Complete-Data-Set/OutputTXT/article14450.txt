Makale Başlığı: TEKNOLOJİ ÇAĞINDA AB VE TÜRK REKABET HUKUKU  SİSTEMLERİNDE İLGİLİ PAZARIN BELİRLENMESİ
Özet: Son yıllarda yaşanan dijitalleşmeye ve yeni teknolojilerin gelişmesine bağlı olarak artık piyasalar eskisinden daha farklı çalışmaktadır. Bu nedenle rekabet analizlerinin kilit noktası olan ilgili pazarın belirlenmesinin önemi de artmakta ve günümüz dijital çağına ayak uyduracak güncellemelere ihtiyaç duymaktadır. Rekabet analizlerinin başlangıç noktasını oluşturan pazar tanımı ve ilgili pazarın belirlenmesi dijital çağda ayrı bir öneme sahip hale gelmiştir. Çünkü geleneksel pazarlara kıyasla sadece ilgili ürün ve hizmet değil aynı zamanda ilgili teknoloji, yenilik ve Ar-Ge pazarlarının da çerçevesinin çizilmesi ve bu pazarlardaki rekabet analizlerinin yapılması gerekmektedir. Ayrıca ilgili ürün ve hizmet pazarlarının da çerçevesini çizmekte geleneksel yaklaşımlar yetersiz kalabilmektedir. Artan e-ticaret, çok taraflı pazarlar, ekositem sonucu oluşan kalkan etkisi, büyük verinin kullanımı, algoritma anlaşmaları, çapraz platform anlaşmaları, çift taraflı pazarların kendi iç dinamikleri dikkate alınarak ilgili pazar tanımı ve çerçevesinin çizimi gerçekleştirilmesi gerekmektedir. Nitekim AB Komisyonu küreselleşme ve dijitalleşmenin getirdiği yeniliklere ayak uydurmak için ilgili pazarın tanımlanmasına ilişkin rehberinde 2020 yılında kamuoyu araştırma başlatmış, istişare sonuçlarını açıklamış ve değerleme raporunu açıklamıştır. Benzer şekilde aynı yıl Türkiye de dijitalleşme ve rekabet politikaları raporunun hazırlığını başlatmıştır. Bu çalışmada AB ve Türk Rekabet Hukuku sistemlerine göre ilgili pazar tanımı açıklanmış ve son güncel gelişmeler verilmiştir.
Yazar isimleri: ['Yakup Önder MERCANGÖZ']
Yayın Yılı: 17 Haziran 2022
Dergi ismi: Süleyman Demirel Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/sduhfd/issue/70351/994063
Yayın pdf linki: https://dergipark.org.tr/tr/download/article-file/1969004
