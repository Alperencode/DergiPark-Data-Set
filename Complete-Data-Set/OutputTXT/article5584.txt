Makale Başlığı: G7 ÜLKELERİNİN İNOVASYON GÖSTERGELERİNİN DEĞERLENDİRİLMESİ
Özet: Gelişmiş ülkelerde gerçekleşen inovasyonlar, gelişmekte olan ülkelerin ekonomik büyümelerine de etki etmektedir. Gelişmekte olan ülkeler sermayesi daha az olduğu için Ar-Ge harcamalarına yeterince bütçe ayıramamaktadırlar. Bu nedenle, sermaye açısından yetersiz olan gelişmekte olan ülkeler, genellikle yeni teknolojileri doğrudan yabancı yatırımlarla elde ederek kendi üretim tekniklerinde iyileştirmeler yaparlar ve bu böylelikle ihracat özelinde uluslararası ticaretlerine ivme kazandırmaktadırlar. Bu sebeple gelişmiş ülkelerin inovatif performanslarında yapılan iyileşmeler gelişmekte olan ülkelerin ekonomik kalkınmaları açısından da önemlidir. Bu çalışmada lider ülke grubu olan Amerika, Almanya, İngiltere, Japonya, Kanada, Fransa ve İtalya’dan oluşan G7 ülkelerinin 2012-2020 yılları arasında hangi seçilmiş inovasyon göstergelerinde öncü olduğu, hangi göstergelerinde iyileştirmeye gidilmesi gerektiğini ve bu göstergelerin ihracatlarına arttırıcı etkileri açısından karşılaştırılması amaçlanmıştır. Bu doğrultuda, inovasyon göstergelerinden yüksek teknolojili ürün ihracatları, Ar-Ge harcamaları,  brüt sermaye oluşumları, hükümet etkinliği endeksleri, eğitim endeksleri, bilgi ve iletişim teknolojileri kullanım endeksleri, GSYH büyüme oranları ve ihracat rakamları karşılaştırmalı olarak değerlendirilmiştir. Bu değerlendirmeler ışığında, G7 ülkelerinde Ar-Ge harcamalarında ve bilgi ve iletişim teknolojileri kullanımı endeksinde lider olması yüksek teknoloji ihracatını arttırmamaktır. Fakat G7 ülkelerindeki inovasyon göstergelerinden olan eğitim endeks oranındaki artışın, yüksek teknoloji ihracatlarının artışına etki ettiği tespit edilmiştir.
Yazar isimleri: ['Nur AKTAŞ']
Yayın Yılı: 31 Ağustos 2022
Dergi ismi: EUropean Journal of Managerial Research (EUJMR)
Yayın sayfa url: https://dergipark.org.tr/tr/pub/eujmr/issue/72389/1123811
Yayın pdf linki: https://dergipark.org.tr/tr/download/article-file/2457619
