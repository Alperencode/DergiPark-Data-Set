Makale Başlığı: AORT KOARKTASYONU TANISI ALAN ÇOCUK HASTALARIN  İZLEM SONUÇLARININ DEĞERLENDİRİLMESİ
Özet: Amaç: Bu çalışmada aort koarktasyonu tanısı almış çocuk hastaların klinik özellikleri ve izlem sonuçları incelendi.Gereç ve Yöntemler: Kliniğimizde ekokardiyografi kayıtları için kullanılan program kayıtları taranarak Ocak 2000-Ocak 2017 tarihleri arasında aort koarktasyonu tanısı almış olan hastalar belirlendi. Olguların tıbbi kayıtları retrospektif olarak incelendi ve olguların demografik (yaş, cinsiyet vb.) ve klinik özellikleri (başvuru şikayetleri, eşlik eden yapısal kalp hastalığı vb.) ve izlem sonuçları (tedavi uygulamaları, tedavi sonuçları vb.) çıkarıldı.Bulgular: Doksan sekiz hastanın verileri analiz edildi. Hastaların 82’si (%83.7) koarktasyon tanılarını ilk kez kliniğimizde alıp tedavi edilmişti. En sık başvuru yakınması üfürüm (%42.8) ve en az yakınma hipertansiyon (%1.02) idi. İlk başvuruda hastaların 10’unda (%10.2) kalp yetersizliğine ait klinik bulgular mevcuttu. Dokuz hastada (%9.1) tanı sırasında dilate kardiyomiyopati varlığı saptandı. Hastaların %20.4’ünde koarktasyon izole olarak bulunurken kalan hastalarda eşlik eden en az bir doğuştan kalp hastalığı mevcut idi. Kliniğimizde 36 hastaya balon anjioplasti uygulanırken, sekiz hasta cerrahi yolla, dört hasta ise stent implantasyonu ile tedavi edildi.Sonuç: Aort koarktasyonu sık görülen doğuştan kalp hastalıklarından biridir. Balon anjioplasti yapılan hastalarda rekoarktasyon oranı yüksek olmasına karşılık erken dönemde hastanın kliniğini düzelten etkin bir yöntemdir. Cerrahi etkin bir tedavi yöntemidir. Stent anjioplasti büyük çocuk ve adölesanlarda önerilebilir.
Yazar isimleri: ['Merve TÜRKAY KARAAVCI', 'Hasim OLGUN', 'Fuat LALOĞLU', 'İrfan Oğuz ŞAHİN', 'Canan YOLCU', 'Mühlike GÜLER', 'Naci CEVİZ']
Yayın Yılı: 31 Ağustos 2022
Dergi ismi: Kırıkkale Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/kutfd/issue/72091/1007586
Yayın pdf linki: https://dergipark.org.tr/tr/download/article-file/2018625
