Makale Başlığı: FİNANSAL OLMAYAN RAPORLAMAYA YOLCULUK VE ŞİRKET PERFORMANSININ FİNANSAL OLMAYAN RAPORLAMA ÜZERİNDEKİ ETKİSİNİN DEĞERLENDİRİLMESİ: BİST 50 ŞİRKETLERİ ÜZERİNE BİR ARAŞTIRMA
Özet: Paydaşlarıyla etkileşimi iyi olan işletmelerin, hedeflerine ve amaçlarına çok daha hızlı ulaşması mümkündür. Bu etkileşimin sağlanabilmesi için işletmeler tarafından hazırlanan raporlar büyük bir öneme sahiptir. Finansal konularla ilgili olarak işletmeler düzenli dönemlerde finansal tablolar hazırlamakta ve bu tabloları bilgi kullanıcılarına sunmaktadır. Ancak günümüzde, işletmelerin etkileşim içerisinde bulunduğu tarafların sosyal sorumluluk bilincinde bir artış yaşanmıştır. Bunun bir sonucu olarak sadece finansal bilgilerini açıklayan işletmelerin raporları yetersiz görülmeye başlanmış ve işletmeler finansal raporların yanı sıra finansal olmayan raporlarda hazırlamaya başlamışlardır. Bu noktada, finansal olmayan bilgilerle finansal performans arasında bir ilişki olup olmadığını incelemek büyük bir merak konusu haline gelmiştir. Bu merakı bir nebze de olsa giderebilmek için bu çalışmada, 2014-2019 yılları arasında (6 yıllık dönem) BIST 50’de listelenen şirketlerin finansal yönden güçlü olmalarıyla, finansal olmayan raporlama arasında bir ilişki olup olmadığı araştırılmıştır. Bu amaçla yapılan Panel Regresyon Analizi sonucunda, finansal olmayan raporlamayı büyük ölçüde “Esas Faaliyet Kar Marjı”, “Borç/Özkaynak Oranı”, “Kısa Vadeli Borç/Toplam Borç”, “Aktif devir Hızı” ve “İşletme Büyüklüğü” değişkenlerinin olumlu etkilediği tespit edilmiştir. Ayrıca, finansal olmayan raporlamayı “Cari Oran”, “Net Kar Marjı”, “Aktif Büyüme” ve “Alacak Devir Hızı”nın olumsuz etkilediği sonucuna ulaşılmıştır.
Yazar isimleri: ['Süleyman EMİR', 'Çağatay MİRGEN']
Yayın Yılı: 11 Kasım 2022
Dergi ismi: Uluslararası İktisadi ve İdari İncelemeler Dergisi
Yayın sayfa url: https://dergipark.org.tr/tr/pub/ulikidince/issue/73302/1055215
Yayın pdf linki: https://dergipark.org.tr/tr/download/article-file/2181846
