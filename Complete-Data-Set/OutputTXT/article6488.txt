Makale Başlığı: Kestane kabuğu kullanılarak sulu çözeltilerden boyar madde gideriminin izoterm, kinetik ve termodinamik analizi
Özet: Bu çalışmada, kestane kabuğu kullanılarak sulu çözeltilerden kristal viyole boyar maddesinin giderimi incelenmiştir. Bu amaçla, başlangıç boyar madde derişimi, adsorbent dozajı, temas süresi, pH ve sıcaklık gibi parametrelerin adsorpsiyon performansı üzerindeki etkileri araştırılmıştır. Elde edilen sonuçlara göre, artan sıcaklık ve adsorbent dozajı ile giderim verimi artmıştır. Başlangıç boyar madde derişimi arttığında ise giderim veriminin azaldığı görülmüştür. Denge adsorpsiyon verileri kullanılarak yapılan izoterm çalışmalarında en iyi sonuç Langmuir izoterminde elde edilmiş ve optimize edilmiş koşullarda maksimum boyar madde adsorpsiyon kapasitesi 48.78 mg/g olarak hesaplanmıştır. Yalancı birinci dereceden ve yalancı ikinci dereceden kinetik modeller kullanılarak kinetik çalışmalar yapılmış ve yalancı ikinci dereceden kinetik modelin en uygun model olduğu tespit edilmiştir (R2>0.99). Termodinamik parametreler (ΔGo, ΔHo, ΔSo) adsorpsiyon işleminin uygulanabilir, kendiliğinden gerçekleşen ve endotermik olduğunu göstermiştir. Ayrıca adsorpsiyon öncesi ve sonrası için FTIR analizleri gerçekleştirilmiştir. Bu sonuçlar, sulu çözeltilerden kristal viyolenin uzaklaştırılması için alternatif ve düşük maliyetli bir malzeme olarak kestane kabuğunun kullanılabileceğini göstermiştir.
Yazar isimleri: ['Betül Tuba GEMİCİ']
Yayın Yılı: 15 Ekim 2022
Dergi ismi: Gümüşhane Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/gumusfenbil/issue/72979/983162
Yayın pdf linki: https://dergipark.org.tr/tr/download/article-file/1926380
