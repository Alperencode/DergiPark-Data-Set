Makale Başlığı: Antep Fıstığının Uluslararası Ticaretinde Aflatoksin Sorunu ve Çözüm Önerileri
Özet: Sert kabuklu meyvelerin tüketimi, yüksek miktarda mineral madde, vitamin, antioksidan ve polifenolleri içermesinden dolayı artmaktadır. Aflatoksinler, genellikle Aspergillus flavus veya Aspergillus parasiticus türü küfler tarafından üretilen toksik maddeler olup insanlarda kansorejen etki gösterebilirler. İç ve dış pazar da önemli bir yere sahip olan sert kabuklu meyvelerde aflatoksin kontaminasyonu, insan sağlığını tehdit eden ve üreticileri uluslararası pazarlarda ciddi ekonomik kayıplara uğratan olumsuz durumların başında yer almaktadır. Bu sebepten, gıda örgütleri tarafından ticareti yapılan her sert kabuklu meyve için aflatoksin bulaşma sınırı konulmuştur. Ülkemiz tarım ihracatında taze meyve sebze ile sert kabuklu meyveler azımsanmayacak bir paya sahiptir. Sert kabuklu meyveler arasında Antep fıstığı, ekonomik değeri yüksek, gerek yurt içi gerekse yurt dışında oldukça talep gören bir üründür. Antep fıstığının uluslararası ticaretinde bazı engeller ve uğrayabilecekleri olası ekonomik zararlar üretici firmaları tedirgin etmektedir. Bu çalışmada, Antep fıstığında aflatoksine sebep olan faktörler ve çözüm önerileri ele alınmıştır. Ayrıca, insan sağlığına zararlı olası gıda güvenliği tehlikelerini kontrol altına almak ve üreticilerin ulusal veya uluslararası ticarette yaşadığı ekonomik kayıpların engellenmesine katkıda bulunmak çalışmanın temelini oluşturmaktır.
Yazar isimleri: ['Fatma COŞKUN TOPUZ', 'Seda AKFIRAT']
Yayın Yılı: 30 Haziran 2022
Dergi ismi: Bilecik Şeyh Edebali Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/bseufbd/issue/70447/1038949
Yayın pdf linki: https://dergipark.org.tr/tr/download/article-file/2141683
