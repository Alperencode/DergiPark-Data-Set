Makale Başlığı: Proje Tabanlı Karakter ve Değerler Eğitimi Dersinin Öğrencilerin Bilgi, Beceri, Değer ve Tutumlarına Etkisi
Özet: Bu çalışmanın amacı; proje tabanlı öğrenmeye göre düzenlenen karakter ve değerler eğitimi dersinin öğrenciler üzerindeki etkilerini belirlemektir. Uygulama süreci eylem araştırması yolu ile gerçekleştirilmiştir. Verilerin toplanmasında hem nitel hem nicel araçlar kullanılmıştır. Araştırmanın katılımcıları, Türkiye’deki bir devlet üniversitesinde Rehberlik ve Psikolojik Danışmanlık programında 2. sınıfta öğrenim gören 103 öğrencidir. Toplamda 16 hafta süren Karakter ve Değerler Eğitimi dersi proje tabanlı olarak yürütülmüştür. Verilerin toplanmasında; “İşbirlikli Öğrenmeye Yönelik Tutum Ölçeği” ve “İnsani Değerler Ölçeği”, “Süreç Değerlendirme Formu” ve “Öğrenci Mektupları” kullanılmıştır. Nicel analizlerde; bağımsız örneklemler t-testi ve Mann Whitney U testi, nitel verilerin analizinde içerik analizi yöntemi kullanılmıştır. Öğrencilerin ders sonrası işbirlikli öğrenmeye yönelik tutumlarında ve insani değerlerinde toplamda, sorumluluk, dostluk ve dürüstlük boyutlarında anlamlı fark ortaya çıktığı görülmüştür. Bunun yanında bu yöntemin öğrencilerin eleştirel düşünme, sorgulama gibi düşünme becerilerine, bilimsel araştırma ve teknoloji kullanma becerilerine ve empati, liderlik, girişkenlik gibi sosyal becerilerine olumlu katkısı olduğu sonucuna ulaşılmıştır.
Yazar isimleri: ['Burcu ÖKMEN', 'Şeyma ŞAHİN', 'Abdurrahman KILIÇ']
Yayın Yılı: 11 Kasım 2022
Dergi ismi: Milli Eğitim Dergisi
Yayın sayfa url: https://dergipark.org.tr/tr/pub/milliegitim/issue/73393/942450
Yayın pdf linki: https://dergipark.org.tr/tr/download/article-file/1786830
