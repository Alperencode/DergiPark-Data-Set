Makale Başlığı: Kadın Mahkûmlarda Çamur ile Aktivitelerin El Fonksiyonları ve Psikososyal Duruma Etkileri
Özet: AmaçCezaevlerinde rekreasyon programlarında aktivitelerin kullanımı, daha iyi davranışlara özendirme ve sağlık için yararlıdır. Kadın mahkûmlarla yapılan çalışmalar çok azdır.Bu çalışma kadın mahkûmların el becerisi gerektiren çamur ile uğraşılarının el kuvvet ve fonksiyonu yanı sıra psikososyal durumları üzerindeki etkilerini araştırmak amacıyla planlanmıştır.Gereç ve YöntemÇalışmanın örneklemini Lefkoşa Merkez Cezaevi’ndeki 18 kadın mahkûm oluşturmuştur. Çamur ile aktiviteler grup içerisinde, üç ay boyunca haftada iki gün yaptırılmıştır. Veriler, kişisel bilgi formu, görsel analog skalası, Jamar el dinamometresi, pinçmetre, dokuz delikli peg testi, Beck Anksiyete ve Depresyon Ölçekleri kullanılarak programın başında ve sonunda toplanmıştır. İlk ve son değerlendirmelerin karşılaştırılması için veriler SPSS 25.0v ile analiz edilmiştir.BulgularÇalışmamızda kadın mahkûmlarda çamur ile aktivitelerin ilk ve son değerlendirmeleri arasındaki fark, el kavrama kuvveti ve fonksiyonunu artırma (p=0.00) kaygı (p=0.00), depresyon (p=0.00), uyku sorunları (p=0,043) ve yorgunluğu (p=0,039) da azaltma yönünde anlamlı bulundu.SonuçBu araştırma, çamur ile uğraşının kadın mahkûmların el fonksiyonu ve psikososyal durumlarına etkisini inceleyen KKTC’de yapılmış ilk çalışmadır. Çalışmada çamur ile yapılan el aktivitelerinin kadın mahkûmlarda olumlu etkileri gösterilmiştir. Kadın mahkumların ıslah çalışmalarında çamur aktivitelerine yer verilmelidir.
Yazar isimleri: ['Hülya YÜCEL']
Yayın Yılı: 21 Ekim 2022
Dergi ismi: Sağlık Profesyonelleri Araştırma Dergisi
Yayın sayfa url: https://dergipark.org.tr/tr/pub/jhpr/issue/73056/1146486
Yayın pdf linki: https://dergipark.org.tr/tr/download/article-file/2549353
