Makale Başlığı: Balon Jack Dempsey’in (Rocio octofasciata Regan, 1903) Larval Ontogenisinin Mikroskobik Değerlendirilmesi
Özet: Bu çalışmada, Atlantik’te Güney Meksika'dan (Papaloapán Nehri) Honduras'a (Ulua Nehri) kadar yayılış gösteren balon Jack Dempsey (Rocio octofasciata Regan, 1903) balığının larval ontogenisinin belirlenmesi amaçlanmıştır. Bununla beraber, embriyonik ve larval gelişim aşamaları mikroskobik olarak değerlendirilmiştir. Denemeler 25 adet anaç balık kullanılarak (20 dişi-5 erkek) gerçekleştirilmiş ve uygun adaptasyon süresinden sonra üremeleri gerçekleştirilmiştir. Elips şeklinde ve şeffaf yapıda olan yumurtaların çapları kısa eksende ortalama 973.2±21.7 µm, uzun eksende ortalama 2159±84.5 µm (n:60) olarak bulunmuştur. Yumurtlamadan yaklaşık 52 saat sonra 27.30±0.41°C'de yumurtalar açılmaya başlamıştır. Yumurtadan yeni çıkan larvaların total boylarının 3220±20 µm (n:30) civarında olduğu, kuluçkadan 6 gün sonra eksojen beslenmeye başladıkları, 21 gün sonra partikül ve toz yemler almaya başladıkları belirlenmiştir. Jack Dempsey'nin üstel ilişki modeliyle hesaplanan erken evre büyüme formülü y = 4.097e 0.052x'tir (R2 = 0.8669, n=30).
Yazar isimleri: ['Ahmet SEPİL', 'Asude ÇAVUŞ', 'Seda İLMEN ÇEVİK']
Yayın Yılı: 31 Ağustos 2022
Dergi ismi: Avrupa Bilim ve Teknoloji Dergisi
Yayın sayfa url: https://dergipark.org.tr/tr/pub/ejosat/issue/71415/1120725
Yayın pdf linki: https://dergipark.org.tr/tr/download/article-file/2444892
