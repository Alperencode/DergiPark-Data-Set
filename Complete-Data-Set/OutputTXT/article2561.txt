Makale Başlığı: ISPARTA YÖRESİ EHRAMİ KARAÇAM AĞAÇLANDIRMALARININ DEĞERLENDİRİLMESİ: 30. YIL SONUÇLARI
Özet: Isparta yöresindeki, 30 yaşlı Ehrami Karaçam (Pinus nigra Arnold. ssp. pallasiana var. pyramidata) ağaçlandırma sahasından, 500 m2 büyüklüğündeki dört örnek alanda boy, dip çap, göğüs yüksekliği çapı, tepe çapı ile birey sayısı araştırılmıştır. Bununla birlikte sahadaki Anadolu Karaçamı [Pinus nigra Arnold. subsp. pallasiana (Lamb.) Holmboe] ve Toros Sediri (Cedrus libani A. Rich.) ile bu özellikler bakımından karşılaştırmalar yapılmıştır. Çalışma sonucunda Ehrami Karaçam’ın, ortalama boy, dip çap, göğüs yüksekliği çapı ve tepe çapı değerleri sırasıyla 9.9 m, 29.3 cm, 25.1 cm ve 302.5 cm bulunmuştur. Örnek alanlar boy, dip çap ve göğüs yüksekliği çapı bakımından istatistiksel bakımdan anlamlı (p<0.05) farklılık gösterirken, tepe çapı bakımından benzerlik (p>0.05) göstermiştir. Uygulanan varyans analizi sonucunda, Ehrami Karaçam, Anadolu Karaçamı ve Toros Sediri arasında; boy, dip çap, göğüs yüksekliği çapı ve tepe çapı bakımından önemli (p<0.05) farklılıklar olduğu ortaya çıkmıştır. Anadolu Karaçamı’nın çalışmaya konu özellikler bakımından, Ehrami Karaçam ve Toros Sediri’ne göre daha yüksek büyüme performansı gösterdiği belirlenmiştir. Korelasyon analizi sonuçları, özellikler arasında genel olarak anlamlı (p<0.05) pozitif ilişkiler ortaya çıkarmıştır. 
Yazar isimleri: ['Recep KARTAL', 'Nebi BİLİR']
Yayın Yılı: 31 Temmuz 2022
Dergi ismi: Bartın Üniversitesi Uluslararası Fen Bilimleri Dergisi
Yayın sayfa url: https://dergipark.org.tr/tr/pub/jonas/issue/69173/1052835
Yayın pdf linki: https://dergipark.org.tr/tr/download/article-file/2172585
