Makale Başlığı: Spor Medyasında Kadının Cinsiyetçilik Bağlamında İncelenmesi
Özet: Araştırmanın temel amacı; spor medyasında, kadının yansıtılış biçiminin incelenerek medyanın kullandığı dil ve içerik bakımından, cinsiyet ayrımcılığını normalleştirmesinin farkına varılmasını sağlamak ve eşit bir dil kullanılmasına katkıda bulunmaktır. Bu çalışma, nitel bir araştırma olup, kaynak taraması yöntemi ile veriler toplanmıştır. Konu ile ilgili spor haberleri, kaynak derlemesi yapılarak araştırmanın konusuna uygun olarak araştırılmış, birincil ve ikincil kaynaklar incelenerek ve mevcut kaynaklara ulaşılmaya çalışılmıştır. Konu ile ilgili çeşitli yazılar, haber başlıkları, güncel internet haberleri kaynak olarak ele alınmıştır. Çalışmanın evrenini, internetteki spor haberleri oluşturmaktadır. Bu bağlamda, kadına yönelik yapılmış olan on adet cinsiyetçi spor haberi örnek olarak incelenmiştir. Örnek olay tarama modeli kullanılarak, kadına yönelik cinsiyetçi tutumların açık bir şekilde belirlendiği örnek haberlerde, kadına yönelik cinsiyetçiliğin, hem toplumsal cinsiyet kalıp yargıları ile hem de fizyolojik açıdan yapıldığı gözlemlenmiştir.
Yazar isimleri: ['Sanem ALPAY', 'Lale ORTA']
Yayın Yılı: 23 Eylül 2022
Dergi ismi: İnönü Üniversitesi Beden Eğitimi ve Spor Bilimleri Dergisi
Yayın sayfa url: https://dergipark.org.tr/tr/pub/inubesyo/issue/71327/1132295
Yayın pdf linki: https://dergipark.org.tr/tr/download/article-file/2492953
