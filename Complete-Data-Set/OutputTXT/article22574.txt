Makale Başlığı: Obsesif kompulsif bozukluk: kısa bir gözden geçirme
Özet: Obsesif kompulsif bozukluk (OKB) toplumda yaygın olarak görülen kliniği ve etiyolojisi oldukça heterojen olan bir nöropsikiyatrik hastalıktır. OKB, kişinin engelleyemediği obsesyonlar ve bu obsesyonları engellemek ve rahatlamak için yaptığı kompulsiyon adı verilen ritüelist davranışlar olarak tanımlanabilir. Etiyolojisi çok geniştir fakat son dönemlerde beynin belli bölgelerindeki anatomik ve nöronal değişimlerin hastalığın güçlü sebeplerinden olduğu şeklinde çalışmalar vardır. Bu beyin bölgeleri ve hastalıktaki rolü tam olarak aydınlatılırsa kalıcı sonuçlar elde edilebileceği düşünülmektedir. Tedaviye dirençlidir ve tedavi süreci oldukça uzundur. Tedavide ilaç dışı alternatif tedaviler denenmektedir ve sonuçlar iyidir. Bu yazıda genel hatlarıyla OKB tanımı, tarihçesi, etiyolojisi, genetik yatkınlığı, nörogörüntüleme çalışmaları ve ileri tedavi yöntemleri gözden geçirilmiştir. Geçmişten günümüze gelişen teknoloji sayesinde yeni tanı ve tedavi yöntemlerinin eklenmesi gelecekte yapılacak olan çalışmalar için de yeni kapılar açmaktadır.
Yazar isimleri: ['Hilal Ezgi ŞAHİN', 'Gazi Orkun EDİBOĞLU']
Yayın Yılı: 25 Aralık 2022
Dergi ismi: Çukurova Tıp Öğrenci Dergisi
Yayın sayfa url: https://dergipark.org.tr/tr/pub/cukurovatip/issue/73528/1206929
Yayın pdf linki: https://dergipark.org.tr/tr/download/article-file/2781606
