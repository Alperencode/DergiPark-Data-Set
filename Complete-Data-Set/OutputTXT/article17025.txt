Makale Başlığı: Sınavsız Üniversiteye Giriş: Lise Başarı Puanı ve Sınıf içi Başarı Sırasına Dayalı Rastgele Seçim Yöntemi
Özet: Günümüzde bir öğrencinin üniversiteye girebilmesi için birçok kabul aşamasından geçmesi gerekmektedir. Çoğu ülkede merkezi üniversite giriş sınavları vardır. Giriş sınavları başvuranlar arasından en iyilerin seçildiği ve dezavantajlı öğrenciler için bir fırsat sunduğu gerekçesiyle meşrulaştırılmıştır. Fakat sınavlar sadece bilişsel kapasiteyi ölçtüğü için en yüksek puan alan en iyi olmayabilir. Dahası sınavlar zaten yarışa önde başlayan zengin ve eğitimli ailelerin çocukları için avantaj sağlamaktadır. Üstelik sınavlar K-12 eğitim sistemini müfredat yerine testi amaçlayan bir formata dönüştürmüştür. Sınav eğitimin içini boşaltmış, sınavla ölçülmeyen bilişsel olmayan ve insani değerleri okuldan kovmuştur. Öğrencilerin 6-18 yaş dönemini tamamen yutan sınavlar varoluş amacının aksine eğitim sisteminde felakete yol açmıştır. Öte yandan standardize sınavların üniversite başarısını yordamadığı görülmüştür. Lise başarı puanı bir öğrencinin üniversitedeki akademik başarısıyla çok daha ilişkilidir. Fakat lise başarı puanlarının okullar arasında tutarsızlık göstermesi üniversiteye girişte onu doğrudan kullanmayı kısıtlamaktadır. Önerimiz lise başarı puanı temelinde rastgele seçim yapılmasıdır. Öğrencinin lise başarı puanı, sınıfın başarı puanı ortalaması ve sınıf içi sıralaması kullanılarak her öğrenciye bir kura katsayısı verilmelidir. Böylece öğrenciler rastgele seçime okul başarısına dayalı bir kura katsayısı ile girebilir. Kura katsayısı belirlenirken hem yüksek puanlı hem düşük puanlı öğrencileri kollayacak dengeli bir oran belirlenmiştir. Araştırma,  bu yöntemin okulların tekrar asıl fonksiyonlarına dönmesine önemli katkı sağlayacağını önermektedir.
Yazar isimleri: ['Süleyman OKTAR']
Yayın Yılı: 15 Aralık 2022
Dergi ismi: Uluslararası Sosyal ve Eğitim Bilimleri Dergisi
Yayın sayfa url: https://dergipark.org.tr/tr/pub/ijoses/issue/72043/1199772
Yayın pdf linki: https://dergipark.org.tr/tr/download/article-file/2752748
