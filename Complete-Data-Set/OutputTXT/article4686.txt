Makale Başlığı: Candida türlerinin dağılımı ve invaziv kandidiyazis için risk faktörleri
Özet: Amaç: Bu çalışmada, çocuk yoğun bakım ünitesinde yatan hastaların klinik örneklerden izole edilen Candida türlerinin araştırılması ve invaziv kandidiyazis için risk faktörlerinin belirlenmesi amaçlanmıştır.Gereç ve Yöntem: Bu çalışmaya Ocak 2013 ile Aralık 2018 tarihleri arasında klinik örneklerde Candida türleri tespit edilmiş hastalar alınmıştır.Hastaların demografik özellikleri, geniş spektrumlu antibiyotik ve immunsupresif ilaç kullanımı, altta yatan hastalıkları, kan transfüzyonu, cerrahi operasyon öyküsü, aynı klinik örnekte Candida türleri ile birlikte bakteri üremesi olup olmadığı, parenteral beslenme ve invaziv girişimler retrospektif olarak incelenmiş ve invaziv kandidiyazis ile ilişkisi retrospektif olarak araştırılmıştır.Bulgular: Çalışmaya toplam 91 hasta dahil edilmiştir. Ortalama yaş 72,3 ± 70,1 ay bulunmuştur. Hastaların %48,4’ü Candida albicans iken, %51,6'sı da non-albicans Candida vardı. Candida parapsilosis (n = 18, %19,8) ve Candida tropicalis (n = 14, %15,4) en yaygın albicans dışı Candida türleri olarak tespit edilmiştir. En yaygın verilen antifungal tedavi flukonazoldü (n = 34, %59,6).  Altta yatan hastalık, santral venöz ve/veya üriner kateter, geniş spektrumlu antibiyotik, kortikosteroid, cinsiyet, cerrahi operasyon ile invaziv kandidiyazis arasında istatistiksel olarak anlamlı ilişki bulunmamıştır (p> 0,05). Öte yandan, aynı klinik örnekte Candida türleri ile birlikte bakteri üremesi, parenteral beslenme ve kan transfüzyonu ile invaziv kandidiyazis arasında istatistiksel olarak anlamlı ilişki bulunmuştur (p<0,05). Sonuç: Pediyatrik yoğun bakım ünitelerinde non-albicans Candida türleri Candida albicans'a göre daha sık görülmektedir. Candida parapsilosis, albicans olmayan Candida türleri arasında en yaygın olanıdır. Parenteral beslenme, kan transfüzyonu ve aynı klinik örnekte Candida türleri ile birlikte bakteri üremesi, invaziv kandidiyazis riskini artırmıştır.
Yazar isimleri: []
Yayın Yılı: 12 Aralık 2022
Dergi ismi: Ege Tıp Dergisi
Yayın sayfa url: http://egetipdergisi.com.tr/tr/pub/issue/72611/1209148
Yayın pdf linki: https://dergipark.org.tr/tr/download/article-file/2790726
