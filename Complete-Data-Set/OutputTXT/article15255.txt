Makale Başlığı: ÖĞRETMEN ADAYLARININ ÖĞRETİM YETERLİK İNANÇLARININ İNCELENMESİ: ÇOK DEĞİŞKENLİ VARYANS ANALİZİ
Özet: Öğretim yeterliği, öğretmenlerin öğretim hakkında ne düşündüklerini, kendilerini nasıl motive ettiklerini ve sınıfta nasıl davrandıklarını etkiler. Fen öğretimi bağlamında yeterlik inancının iki boyutu vardır: kişisel fen öğretimi özyeterliği ve fen öğretimi sonuç beklentisidir. Bu çerçevede öğretmen adaylarının fen öğretimi öz yeterliği ve sonuç beklentisi inançlarının incelenmesi amaçlanmıştır. Araştırmada betimsel araştırma desenlerinden kesitsel tarama modeli kullanılmıştır. Araştırma örneklemi Orta Anadolu bölgesinde öğrenim görmekte olan ve lisans dönemi boyunca en az bir defa fen bilimleri dersi almış öğretmen adayları arasından rastgele seçilmiştir. Verilerin elde edilmesinde kişisel bilgi formu ve fen öğretimi yeterlik inanç ölçeği kullanılmıştır. Öğretmen adaylarının fen öğretimi öz yeterlik ve fen öğretimi sonuç beklentisi inançları üzerinde bağımsız değişkenlerin (öğrenim görülen bölüm, cinsiyet ve sınıf düzeyi) etkisi ayrı ayrı ve birlikte çift yönlü MANOVA testi ile incelenmiştir. Öğretmen adaylarının fen öğretimi öz yeterlik ve fen öğretimi sonuç beklentisi inançları öğrenim gördükleri bölüme göre farklılaşmaktadır. Sınıf düzeylerine göre öğretmen adaylarının fen öğretiminde sonuç beklentilerinde son sınıf öğretmen adayları lehine farklılık göstermiştir. Fakat fen öğretimi özyeterlik inançlarında farklılık görülmemiştir. Öğretmen adaylarının fen öğretimi yeterlik inançlarının desteklenmesi için fen ve öğretimine yönelik derslerin sayısı arttırılabilir. Öğretmen eğitim programlarında önemli miktarda alan bilgisi ile mesleki deneyimlerine daha fazla vurgu yapılması fen eğitiminin kalitesini arttırabilir. 
Yazar isimleri: ['İbrahim Serdar KIZILTEPE', 'Tezcan KARTAL']
Yayın Yılı: 6 Haziran 2022
Dergi ismi: Trakya Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/trakyasobed/issue/70085/1075430
Yayın pdf linki: https://dergipark.org.tr/tr/download/article-file/2261021
