Makale Başlığı: KİMLİK VE GÜVENLİK BAĞLAMINDA AVRUPA’DA VE TÜRKİYE’DE ROMANLAR
Özet: Bu çalışmanın amacı güvenlik ile kimlik arasındaki ilişkiden hareketle Avrupa’da ve Türkiye’de Romanlarla ilgili algı ve politikalara dikkat çekmektir. Araştırmada öncelikle kimlik algısının aynı zamanda bir güvenlik sorunu oluşturduğu tezi işlenmektedir. Bazı kimliklere karşı geliştirilen ön yargılar bu kimlikleri aynı zamanda bir güvenlik sorunu haline getirmektedir. Romanlar bu konuda en fazla ön plana çıkan kesimlerden birini oluşturmaktadır. Çalışmada ikinci olarak Avrupa’da Romanlara karşı uygulanan insan haklarına aykırı uygulamalara dikkat çekilmektedir. Avrupa’da Romanlar, soykırım, sürgün, yerinden edilme, kısırlaştırılma, ayrımcılık ve dışlanma gibi sorunlarla karşı karşıya kalmıştır. Bu tür uygulamaların bir kısmı bazı Avrupa ülkelerinde bugün de varlığını sürdürmektedir. Çalışma üçüncü olarak Türkiye’de Romanların nasıl bir güvenlik sorunu oluşturduğuna odaklanmaktadır. Türkiye’de de Romanlara yönelik güvenlik kaynaklı bir algı söz konusudur. Bu algı zaman zaman dışlayıcı politikalara dönüşmekle birlikte Romanlar Türkiye’de Avrupa’dakine benzer bir soykırım ve kısırlaştırma gibi gayri insani muamelelerle karşılaşmamıştır. Özellikle 2009 yılında başlatılan Roman Açılımı ile birlikte Romanların kamu hizmetlerinden yararlanmasının önündeki engeller kaldırılmıştır. Bu da Romanların sivil toplum alanının yanı sıra siyasette ve kamu kurumlarında yer almasının yolunu açmıştır. 
Yazar isimleri: ['F.ilknur AKGÜL']
Yayın Yılı: 30 Ağustos 2022
Dergi ismi: Akademik Hassasiyetler
Yayın sayfa url: https://dergipark.org.tr/tr/pub/akademik-hassasiyetler/issue/72383/1111594
Yayın pdf linki: https://dergipark.org.tr/tr/download/article-file/2407525
