Makale Başlığı: VERGİ MAHREMİYETİNİ İHLAL SUÇU
Özet: Vergilendirme, kural olarak bireyin temel hak ve özgürlüklerinemüdahaleyi gerektirir. Vergi salma ve alma tekelini kanunlar çerçevesindeelinde bulunduran devlet karşında bireylerin de birtakım güvencelere vekoruma önlemlerine sahip olması, hukuk devleti olmanın bir gereğidir.Vergilendirme sürecinin doğru, etkin ve verimli bir biçimde neticelenebilmesi,bu sürece tesir eden bilgi ve belgelere ulaşılmasına ve kayıt altına alınmasınabağlıdır. Buna ise vergi mevzuatı çerçevesinde ya vergi ödevlilerinin şekli vemaddi ödevlerini yerine getirmesiyle ya da vergi idaresinin yaptığı denetimlerleulaşılmaya çalışılır. Ulaşılan ve ilgiler açısından mahrem kabul edilen kimikişisel ve ticari bilgilerin, vergilendirme amacı dışında kullanılması, ifşaedilmesi, sahipleri açısından maddi veya manevi zararlara sebebiyetverebileceği gibi, vergi idaresine olan güvenin azalmasına ve kamu düzenininde bozulmasına neden olabilir. Mükellef hakları arasında sayılan ve ilgilileraçısından bir koruma kalkanı oluşturan vergi mahremiyetinin ihlali hükümleri,Vergi Usul Kanunu’nda (VUK md.362) suç olarak düzenlenmiş, yaptırımını iseyaptığı atıf ile Türk Ceza Kanunu’na (TCK md.239) bırakmıştır. Bu çalışma,vergi mahremiyetinin kapsamını, bu yükümlüğe uymak zorunda olanları, ihlalbiçimlerini, suç oluşturması hasebiyle suç genel teorisi çerçevesinde bu suçununsurlarını ve özel görünüş şekillerini ilgili kanun hükümleri ve öğretikapsamında ele alarak tespit etmek ve değerlendirmelerde bulunmaktır.
Yazar isimleri: ['Mehmet KÜÇÜKKAYA']
Yayın Yılı: 12 Eylül 2022
Dergi ismi: Yıldırım Beyazıt Hukuk Dergisi
Yayın sayfa url: https://dergipark.org.tr/tr/pub/ybuhukuk/issue/72531/1104065
Yayın pdf linki: https://dergipark.org.tr/tr/download/article-file/2376740
