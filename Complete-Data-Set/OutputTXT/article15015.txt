Makale Başlığı: FUTBOLCULARA UYGULANAN ARALIKLI VE SÜREKLİ EGZERSİZİN FİZİKSEL VE BİLİŞSEL PERFORMANSA ETKİSİ
Özet: Futbolda başarı için büyük önem arz eden hız, çeviklik, denge, kas gücü ve bilişsel performans yüksek şiddetli aralıklı egzersiz ve orta yoğunluklu sürekli egzersiz sonrası ne şekilde etkileneceğimerak konusudur. Bu çalışmanın amacı ise futbolculara uygulanan aralıklı ve sürekli egzersizle oluşturulan yorgunluk sonrası hız, çeviklik, denge, kas gücü ve bilişsel performansın ne şekildeetkileneceğini incelemektir. Bu çalışmaya, profesyonel takımın alt yapısında akademi liginde futbol oynayan 24 erkek (yaş: 18.16±1.4 yıl, vücut kütlesi: 71.43±7.69 kg, boy: 175.65±8.42 cm, VKİ:23.2±4.3 kg/m2 ; spor yaşı: 7.8±1.9 yıl) sporcu çalışmaya katılmıştır. Analizler, IBM SPSS Statistics for 25.0 kullanılarak gerçekleştirilmiştir. Anlamlılık düzeyi p≤0.05 olarak belirlenmiştir. Anabulgularımız, fiziksel performansın OYSE’ye göre YYAE’den sonra daha iyi korunabileceğini ve bilişsel performansın YYAE sonrası dinlenik duruma ve OYSE’ye göre daha iyi geliştirebileceğiniortaya koymuştur. Ayrıca, OYSE’den sonra alınan ölçümlerin dinlenik duruma göre çeviklik, denge, CMJ ve SJ değerlerinde ve yine OYSE’den sonra alınan CMJ değerlerinde YYAE sonrası değerlerinegöre anlamlı düzeyde farklılık bulunmuştur. Sonuç olarak, aralıklı ve sürekli egzersizle oluşturulan yorgunluğun fiziksel performansı doğrudan etkilediği görülmektedir. OYSE’den sonra periferik ve merkezi yorgunluğu artması ile birlikte değerlendirilen fiziksel ve bilişsel performansın olumsuz yönde etkilendiği düşünülmektedir.
Yazar isimleri: ['Yusuf BUZDAĞLI', 'Mehmet GUNAY', 'Erdinç ŞIKTAR', 'Murat OZAN', 'Umut YILMAZ']
Yayın Yılı: 16 Ekim 2022
Dergi ismi: The Online Journal of Recreation and Sports
Yayın sayfa url: https://dergipark.org.tr/tr/pub/tojras/issue/72690/1179565
Yayın pdf linki: https://dergipark.org.tr/tr/download/article-file/2668668
