Makale Başlığı: Cevizlerin (Juglans regia L.) Hızlı Aşılanmasında Yeni Aşı Makinasının Performansının Belirlenmesi
Özet: Bu araştırma 2020 yılında, cevizde yeni aşı makinasıyla  (TR 201004171 B patent numarası, Akça aşı makinası), omega aşı ve dilcikli aşılama yöntemlerinin aşı başarısını karşılaştırmak amacıyla yürütülmüştür. Aşılar, Şubat ve Mart ayının ikinci haftasında iki yaşlı Juglans regia anaçları üzerine yapılmıştır. Aşılanan anaçlar, aşı odasında 25.00oC-27.00oC arasında, %80-90 nispi nem koşullarını sağlayacak ortamda, 25-30 gün  tutulmuştur. Plastik sera ortamında yapılan aşılar, doğrudan tüplere dikilmiştir. Şubat ayının 2. haftasında plastik sera altında en yüksek aşı başarısı (%96.00), dilcikli aşı yönteminde ve Akça aşı makinasından  (%93.00) alınmıştır. Mart ayının 2. haftasında, plastik sera ortamında, en yüksek aşı başarı oranı (%100,00) dilcikli aşı ve Akça aşı makinası yönteminde (%90,00) belirlenmiştir. Plastik sera ortamında, omega aşı başarı oranı %15,00- %25,00 arasında değişmiştir. Aşı odası ortamında en yüksek aşı başarı oranı (%95,00) Akça aşı makinasında gözlenmiştir. Genel aşı başarı oranları bakımından Akça aşı makinası ve dilcikli aşı yöntemi arasında fark bulunmamıştır. Omega aşı, yönteminde aşı başarı oranının çok düşük olduğu gözlemlenmiştir. Satılabilir en yüksek fidan oranı Akça aşı makinasında belirlenmiştir. Kallüslenme oranı, sürgün uzunluğu, sürgün çapı, yaprak alanı ve satılabilir fidan oranı üzerine aşı yöntemlerinin etkileri önemli bulunmuştur.
Yazar isimleri: ['Yaşar AKÇA']
Yayın Yılı: 11 Mayıs 2022
Dergi ismi: Gaziosmanpaşa Bilimsel Araştırma Dergisi
Yayın sayfa url: https://dergipark.org.tr/tr/pub/gbad/issue/69693/1076211
Yayın pdf linki: https://dergipark.org.tr/tr/download/article-file/2264022
