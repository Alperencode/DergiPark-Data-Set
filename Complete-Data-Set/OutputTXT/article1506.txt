Makale Başlığı: Hastane Akreditasyonu ile İlgili Yayınların Kavramsal Yapısının Haritalanması
Özet: ÖzHastane akreditasyonu, hastanelerde sunulan sağlık hizmetlerinin kalitesini artırmanın bir yolu olarak kabul edilmekte ve yetmiş yıldan uzun süredir kullanılmaktadır. Bu çalışmanın amacı, hastane akreditasyonu ile ilgili yayınların kavramsal yapısının ve zaman içindeki tematik değişiminin bibliyometrik bir yöntem olan ortak kelime (co-word) analizi ile incelenmesi ve haritalanmasıdır. Çalışmada kullanılan veriler Web of Science veri tabanından alınmıştır. Veriler 01.01.1951-28.07.2021 tarihleri arasında yayımlanan çalışmaları kapsamaktadır. Verilerin analizinde SciMAT, VOSviewer, Biblioshiny ve Citespaces programlarından yararlanılmıştır. Analize dâhil edilen 2167 yayının bibliyometrik analizi sonucunda, hastane akreditasyonu konusundaki yayınlarda artış olduğu ve en sık kullanılan yazar anahtar kelimesinin kalite iyileştirme olduğu belirlenmiştir. Birlikte oluşum haritası yazar anahtar kelimelerini dokuz kümeye (akreditasyon, hastaneler, kalite güvencesi, eğitim, standartlar, bariatrik cerrahi, kalite, kalite iyileştirme, hasta güvenliği) ayırmıştır. Son yılların temel çalışma alanlarına ait temalar içinde tüp mide ameliyatı dikkati çekmektedir. En fazla evrim geçiren anahtar kelimeler bakım ve performans kelimeleridir. Performans anahtar kelimesi bakım, hastaneler, müdahale ve eğitim kelimelerine; bakım anahtar kelimesi ise bakım, hastaneler, müdahale ve sonuçlar anahtar kelimelerine evrilmiştir. Hastane akreditasyonu konulu çalışmaların son dönemde üzerinde durduğu “sonuçlar”  çok önemli bir temadır. Bu çalışma, hastane akreditasyonu ile ilgili araştırma yapmayı planlayanlara yol gösterebilir.
Yazar isimleri: ['Sıdıka KAYA', 'Kenan GÖZLÜ', 'İlknur ARSLAN ÇİLHOROZ', 'Yasin ÇİLHOROZ']
Yayın Yılı: 27 Ağustos 2022
Dergi ismi: Ankara Hacı Bayram Veli Üniversitesi İktisadi ve İdari Bilimler Fakültesi  Dergisi
Yayın sayfa url: https://dergipark.org.tr/tr/pub/ahbvuibfd/issue/72340/1100580
Yayın pdf linki: https://dergipark.org.tr/tr/download/article-file/2362369
