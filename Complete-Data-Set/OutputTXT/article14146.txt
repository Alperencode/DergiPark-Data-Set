Makale Başlığı: İlk Cinsel İlişki Korkusu ve Bekaret ile İlgili Youtube Videolarının DISCERN Aracıyla Değerlendirilmesi
Özet: Cinselliğin tabu olduğu bazı toplumlarda insanlar cinsel sorunlar kaynaklı stigma yaşama korkusuyla hekime başvurmak yerine ilk çözümü YouTube gibi bilgi videolarının yer aldığı internet sitelerinden arayabilmektedir. YouTube® videoları insanların bilgi almak için internette en yaygın kullandıkları web sitelerinden olup, doğruluğu ve kalitesi hala tartışmalıdır. Bu kapsamda bu çalışma, YouTube'da ilk cinsel ilişki korkusu ve bekaret ile ilgili videoların kalitesini ve doğruluğunu araştırmayı amaçlamaktadır. Araştırmada YouTube® (http://www.youtube.com) arama çubuğuna " ilk cinsel ilişki korkusu, vajinismus, ağrılı cinsel ilişki, kızlık zarı/bekaret” anahtar kelimeleri kullanılarak arama yapılmıştır. Son beş yıla ait (2017-2021) en çok izlenen 75 video analiz edilmiştir. Video popülerliğini için video güç indeksi kullanılmış, DISCERN ve JAMA puanları hesaplanmıştır. Değerlendirilen 75 YouTube® videosunun %68,0'ı kadın doğum uzmanı, %8,0'ı seksolog, %12,0'ı psikolog/psikiyatrist, %6,7'si aile danışmanı ve %5,3’ü internet fenomeni tarafından yüklenmiştir. Araştırmanın DISCERN puan ortalaması 58,0±11,0, VPI ortalaması 97,3±14,8 ve JAMA puan ortalaması 3,2±0,6 olarak saptanmıştır. İlk cinsel ilişki hakkındaki videoların milyonlarca izleyiciye ulaştığı belirlenmiştir. Akademik ve resmi kuruluşlar tarafından hazırlanan video içeriğinin kalitesi artırılarak toplumun ve ailenin cinsel sağlıklarına yönelik farkındalıkları ve cinsel yaşam kaliteleri arttırılabilir.
Yazar isimleri: ['Sema ÜSTGÖRÜL']
Yayın Yılı: 20 Haziran 2022
Dergi ismi: Sosyal Çalışma Dergisi
Yayın sayfa url: https://dergipark.org.tr/tr/pub/scd/issue/70388/1098581
Yayın pdf linki: https://dergipark.org.tr/tr/download/article-file/2353698
