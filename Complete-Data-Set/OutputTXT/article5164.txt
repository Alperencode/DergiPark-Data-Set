Makale Başlığı: Toxoplasma gondii'li koyunlarda Oksidatif Stresin Glutatyon, Malondialdehit Düzeyi, Oksidatif Stres İndeksi, Toplam Oksidan Durumu ve Toplam Antioksidan Kapasitesi Kullanılarak Değerlendirilmesi
Özet: Bu çalışma, Toxoplasma gondii (T. gondii) ile doğal olarak enfekte olmuş koyunlarda malondialdehit (MDA), gluta- tyon (GSH), toplam oksidan durumu (TOS), toplam antioksidan (TAK) kapasite ve oksidatif stres indeksi (OSI) gibi belirteçler kullanılarak oksidatif stresi değerlendirmek amacıyla yapıldı. Bu çalışmada toplam 30 baş Morkaraman ırkı koyun kullanıldı. Kontrol için 10 sağlıklı koyundan ve T. gondiiile doğal olarak enfekte olmuş 20 koyundan kan örnekleri alındı. Serum örneklerinde MDA, GSH, TOS ve TAK seviyeleri belirlendi. Serum TOS’ un TAK seviyelerine oranı OSI olarak değerlendirildi. T. gondii ile doğal olarak enfekte olan koyunlarda serum MDA düzeyi önemli ölçüde artarken (P<0.01), serum TAK ve TOS düzeyleri önemli ölçüde azaldı (P<0.01). Serum GSH ve OSI düzeyleri yönünden gruplar arasında farklılık bulunamadı (P˃0.05). T. gondiiile doğal enfekte koyunlarda TAK ile OSI arasında negatif (P<0.01), TOS ile MDA arasında ise pozitif (P<0.01) korelasyon saptandı. Sonuç olarak T. gondiiile doğal enfekte koyunlarda OSI, MDA ve TAK değerlerinin oksidatif stres göstergesi olarak kullanılabileceği tespit edildi.
Yazar isimleri: []
Yayın Yılı: 1 Aralık 2022
Dergi ismi: Erciyes Üniversitesi Veteriner Fakültesi Dergisi
Yayın sayfa url: https://dergipark.org.tr/tr/pub/ercivet/issue/73646/1204263
Yayın pdf linki: https://dergipark.org.tr/tr/download/article-file/2815868
