Makale Başlığı: İnternet Bağımlılığı Eleştirel Düşünme Eğilimini Etkiler mi
Özet: Bu çalışmada lise öğrencilerinin internet bağımlılığı düzeylerinin eleştirel düşünme eğilimlerine etkisinin betimlenmesi amaçlanmıştır. Nicel araştırma yöntemlerinden ilişkisel tarama modelinin kullanılan bu araştırmada örneklem olarak Ankara ili Mamak ilçesinde resmi devlet okulu statüsündeki liselerde öğrenim gören 312’ si kız 193’ ü erkek olmak üzere toplam 505 lise öğrencileri oluşturmaktadır. Lise öğrencileri hakkında bilgi toplamak amacıyla kişisel bilgi formu kullanılmıştır. Kişisel bilgi formunda öğrencilerden bazı demografik bilgilerinin (cinsiyet, sınıf seviyesi, sosyoekonomik düzeyi, ebeveynlerin öğrenim durumu, okul türü ve akademik başarı) toplanması amaçlanmıştır. Araştırmanın değişkenlerinden biri olan internet bağımlılığını ölçmek için, ''İnternet Bağımlılığı Ölçeği'', araştırmanın diğer değişkeni olan eleştirel düşünme eğilimini ölçmek için de ''Eleştirel Düşünme Eğilimi Ölçeği' kullanılmıştır. Veriler, analiz yapılmadan önce SPSS 24.0 programında normallik dağılımları test edilmiştir. Ardından çalışma kapsamında betimsel istatistiksel analizler, korelasyon analizi, bağımsız örneklemler t-testi ile ANOVA kullanılmıştır. Araştırma sonucunda göre lise öğrencilerinin eleştirel düşünme eğilimleri ile internet bağımlılık düzeyleri arasında negatif yönde ve anlamlı bir farklılık tespit edilmiştir (r=-.268, p<.05). Alt boyutlarda internet bağımlılığına cinsiyet, sosyoekonomik düzey, ebeveyn eğitim düzeyi ve sınıf düzeyinin anlamlı bir etkisinin olmadığı bulunmuştur. Eleştirel düşünme eğiliminde ise cinsiyet, kızların lehine anlamlı bir şekilde yüksek çıkarken sosyoekonomik düzey, ebeveyn eğitim düzeyi ve sınıf düzeyi açısından anlamlı bir farklılığa rastlanılmamıştır. Araştırma konusuyla ilgili yeni araştırmaların yapılması iki değişken arasındaki ilişkinin daha iyi anlaşılması açısından önemli olabilir.
Yazar isimleri: ['Abdulkadir ÇAĞLI']
Yayın Yılı: 30 Haziran 2022
Dergi ismi: Necmettin Erbakan Üniversitesi Ereğli Eğitim Fakültesi Dergisi
Yayın sayfa url: https://dergipark.org.tr/tr/pub/neueefd/issue/70889/1117755
Yayın pdf linki: https://dergipark.org.tr/tr/download/article-file/2432569
