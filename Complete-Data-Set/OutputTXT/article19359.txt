Makale Başlığı: İzlemeye dayalı durum belirleme sürecinde açık uçlu maddelerin geribildirim verme amaçlı kullanımı
Özet: Geribildirim, sınıf içi öğrenme ve öğretme sürecinde önemli bir rol oynamaktadır. Bu çalışma, geribildirimin izlemeye dayalı durum belirleme sürecinde nasıl daha etkin kullanılabileceğine odaklanmaktadır. Bu amaçla öncelikle, öğrenci başarısı kavramı ele alınmış, öğrenci başarısının 21. yüzyılda değişen anlayışı sunulmuştur. Daha sonra üst düzey düşünme becerileri, sınıf içi öğrenci başarısının geliştirilmesinde açık uçlu maddelerin kullanımı, dereceli puanlama anahtarı, izlemeye dayalı durum belirleme ve geribildirim üzerinde durulmuştur. Çalışmanın temel amacı öğrenci başarısının gelişimine katkı sağlayacak örnek bir ölçme ve durum belirleme modeli sunmaktır. Çalışmada derste öğrenilen bilgilerin, temel yaşam becerileriyle ilişkilendirilerek günlük yaşamda kullanma gücünü geliştirecek bir geribildirim verme yaklaşımının izlemeye dayalı durum belirleme sürecinde kullanımı ele alınmıştır. Bu yolla öğretmenlere sınıf içi başarının geliştirilmesinde kolaylıkla kullanabilecekleri özgün bir yol sunulmuş olacaktır. Çalışmada öğrenci başarısının gelişimi için bilgi verecek ve gerçek yaşamda karşılığı bulunan bir açık uçlu madde ile maddeye verilen yanıtların puanlanmasında kullanılan bir dereceli puanlama anahtarı da geliştirilmiştir. Puanlama anahtarındaki yanıt kategorileri öğrencinin başarı dağılımındaki yerini göstermektedir. Bu yolla öğretmenler, öğrencilerin hem neleri yaptıklarını ve yapamadıklarını görebilecekler hem de yapılması gerekenler hakkında doğru ve gerçekçi geribildirim verebileceklerdir.
Yazar isimleri: ['Özge ALTINTAŞ']
Yayın Yılı: 29 Kasım 2022
Dergi ismi: International Journal of Assessment Tools in Education
Yayın sayfa url: https://dergipark.org.tr/tr/pub/ijate/issue/72890/1132981
Yayın pdf linki: https://dergipark.org.tr/tr/download/article-file/2495744
