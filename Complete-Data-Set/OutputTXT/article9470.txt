Makale Başlığı: Hashimoto tiroiditinde IL-35 düzeyleri ve tiroid fonksiyon testleri ile ilişkisi
Özet: Amaç: Bu çalışmada Hashimoto tiroiditinde (HT) interlökin-35 (IL-35) düzeylerinin ve tiroid fonksiyon testleri ile ilişkisinin incelenmesi amaçlandı.Gereç ve Yöntem: Çalışmaya 18-65 yaş arasında yeni HT tanısı almış (ötiroid, subklinik hipotiroidi ve aşikar hipotiroidi) 128 kişi ile bilinen herhangi bir hastalığı veya ilaç kullanımı olmayan 38 sağlık kontrolü dahil edildi.Bulgular: IL-35 düzeyleri açısından gruplar arasında anlamlı bir fark saptanmadı (p=0,285), ancak grup içi karşılaştırmalarda IL-35 düzeylerinin aşikar hipotiroidizme doğru giderek azaldığı görüldü. Grup içi karşılaştırmalarda, kontrol grubu ile aşikar hipotiroidizm grubu arasında istatistiksel olarak anlamlı bir fark belirlendi (550,05±411,50 ve 369,80±253,33; p=0,046). Hasta grupları tiroid uyarıcı hormon değerlerine göre gruplandırıldığında, eşik değeri ≥6 uIU/ mL olan gruplar ile bunun altındakiler arasında IL-35 düzeyleri açısından anlamlı fark saptandı (p=0,043). Eşik değeri ≥10 uIU/mL olanlar ve altındakilerden oluşan iki grup oluşturulduğunda, gruplar arasında IL-35 düzeyleri açısından daha anlamlı fark olduğu görüldü (p=0,024). Kontrol edilebilir faktörler (sigara, diabetes mellitus, hipertansiyon ve vücut kitle indeksi) dikkate alınarak yapılan korelasyon analizi sonucunda IL-35 seviyeleri ile antitiroid peroksidaz arasında düşük anlamlı bir korelasyon tespit edildi (p=0,029).Sonuç: Bu çalışmada HT’de rol oynayan bir antiinflamatuar sitokin olan IL-35 düzeylerinin ötiroid hasta grubundan aşikar hipotiroidi grubuna doğru giderek azaldığı belirlendi.
Yazar isimleri: ['Osman İNAN', 'Feridun KARAKURT', 'Ali KOŞAR']
Yayın Yılı: 26 Eylül 2022
Dergi ismi: Journal of Medicine and Palliative Care
Yayın sayfa url: https://dergipark.org.tr/tr/pub/jompac/issue/72702/1165074
Yayın pdf linki: https://dergipark.org.tr/tr/download/article-file/2608464
