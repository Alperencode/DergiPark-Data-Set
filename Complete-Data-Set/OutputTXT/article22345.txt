Makale Başlığı: DÜŞÜK AKIM İLE ORTA VE YÜKSEK AKIM ANESTEZİ ALTINDAKİ HASTALARDA İNHALER ANESTEZİK VE MEDİKAL GAZ TÜKETİMLERİNİN DEĞERLENDİRİLMESİ
Özet: Giriş; Düşük akım anestezi ile sıcak ve nemli hava ile ventilasyon sağlanır, inhaler anesteziklerin tüketiminde azalma, oksijen, nitröz oksit gibi medikal gazların tüketiminde azalma sağlanır. Bu çalışmada hastanemiz ameliyathane ünitesinde hastalar içerisinde düşük (<1 litre/dakika) ve orta ve üstü (>1 litre/dakika) akım anestezi uygulanan hastaların inhaler anestezi tüketimleri, oksijen ve varsa nitröz oksit tüketimleri ve operasyon süreleri retrospektif olarak değerlendirilmesi amaçlanmıştır. Metot; Yerel etik kurul onamı sonrası çalışmaya başlanılmış ve 15 mart- 15 mayıs tarihleri arasında üroloji kliniği tarafından alınan hastalar çalışmaya dahil edilmiştir. Çalışma için 1 litre/dakika ve aşağısındaki akım değerleri düşük akım olarak kabul edilmiştir. 2 litre/dakika ve üzeri akımlar orta tüksek akım olarak kabul edilmiştir. Çalışma grupları Grup DA (<1 litre/dakika akım) ve Grup OYA (>1 litre/dakika akım) olarak ikiye ayrılmıştır. Çalışma verileri için anestezi dokümanları değerlendirilmiş, inhaler anestezi tüketimleri, oksijen ve varsa nitröz oksit tüketimleri, operasyon süreleri ve tüketim maliyetleri bu kağıtlara kaydedilen tüketim değerleri ile elde edilmiştir. Bulgular; Demografik veriler değerlendirildiğinde gruplar arsında istatistiksel olarak herhangi bir farklılık görülmemiştir. (p>0.05) İnhaler anestezik ve oksijen tüketimi değerlendirildiğinde düşük akım lehine istatistiksel olarak anlamlı bir azalma mevcuttu. (p<0.05) Nitröz oksit tüketimi değerlendirildiğinde gruplar arasında istatistiksel olarak herhangi bir farklılık görülmemiştir. (p>0.05) Sonuç; Çalışma sonucunda düşük akım anestezi uygulanan hastalarda orta akım anestezi uygulanan hastalara kıyasla daha düşük inhaler anestezik, daha düşük medikal gaz tüketimi olduğu görülmüştür
Yazar isimleri: ['Erkan Cem ÇELİK']
Yayın Yılı: 31 Temmuz 2022
Dergi ismi: Atatürk Üniversitesi Tıp Fakültesi Cerrahi Tıp Bilimleri Dergisi
Yayın sayfa url: https://dergipark.org.tr/tr/pub/jsmsau/issue/71468/1146502
Yayın pdf linki: https://dergipark.org.tr/tr/download/article-file/2549408
