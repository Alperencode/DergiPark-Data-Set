Makale Başlığı: Deneysel Diyabetik Sıçanlarda Metformin, E Vitamini ve Çörek Otu Yağının Karaciğer Dokusu Üzerine Hepatoprotektif Etkilerinin Karşılaştırılması
Özet: ÖZET Amaç: Amacımız, diyabetik ratlarda gelişen karaciğer hasarına karşı Metformin, E vitamini ve Çörek otu yağının hepotoprotektif etkilerini karşılaştırmaktır. Materyal ve Metod: 30 adet Wistar Albino rat, Kontrol (n:6), Diyabet (n:6), Diyabet + Çörek Otu Yağı (n:6), Diyabet + E Vitamini (n:6) ve Diyabet + Metformin (n:6) olarak 5 gruba ayrıldı. Diyabeti indüklemek amacıyla tek doz 45 mg/kg Streptozotosin (STZ) intraperitoneal yolla uygulandı. Diyabet + E vitamini grubuna 100 mg/kg/gün E vitamini, Diyabet + Metformin grubuna 100 mg/kg/gün metformin ve Diyabet + Çörek otu yağı grubuna 2.5 ml/kg/gün çörek otu yağı oral yollarla uygulandı. Karaciğer dokularından elde edilen parafin kesitler Hematoksilen-Eozin, Masson Trikrom ve PAS boyaları ile boyandı. Bulgular: Diyabet grubu karaciğer kesitlerinde vakuolizasyon, piknotik çekirdek, sinüzoidlerde dilatasyon, azalan glikojen içeriği ve konjesyon izlendi. Metformin grubunda hasar bulgularında kısmen ve E vitamini grubunda ise minimal iyileşme görüldü. Çörek otu yağı grubunun bulguları ise kontrol grubuna benzerdi. Sonuç: Diyabette gelişen karaciğer hasarına karşı çörek otu yağının etkili olabileceği belirlendi.
Yazar isimleri: ['Hayat AYAZ', 'Seval KAYA', 'Yusuf NERGİZ']
Yayın Yılı: 28 Ağustos 2022
Dergi ismi: Harran Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/hutfd/issue/71631/1087068
Yayın pdf linki: https://dergipark.org.tr/tr/download/article-file/2306577
