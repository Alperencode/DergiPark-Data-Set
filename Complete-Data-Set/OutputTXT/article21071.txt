Makale Başlığı: Küresel Kamusal Bir Kötü: Terörizm
Özet: Terörizm, 21. Yüzyılda farklı isim, amaç ve tekniklerle birçok ülkede varlık göstermektedir. Bazen bağımsız, çoğu zaman bir ya da birkaç devletin güdümünde hareket eden terör örgütleri doğduğu bölgede kalmamakta, geniş bir alana yayılmaktadır. İletişim ve ulaşım tekniklerinin gelişmesi terörün eylem pratiğini kolaylaştırmaktadır. Hedefinde olan ülkelerin ekonomisini, siyasetini, politikalarını, yatırımlarını, sosyal hayatını, demografik özelliklerini, askeri politikalarını olumsuz etkilemektedir. Silahlı eylemlerle sadece güdümündeki bölgeyi etkilemekle kalmamakta, ülkelerin küresel anlamda siyasi, ekonomik iş birliğini sekteye uğratmakta ve zarar vermektedir. Aynı zamanda yatırımları durduran, refahın yönünü değiştiren terörün bitirilmesi için ortak söylemlerin kullanıldığı ancak ortak eylemlerin uygulanamaması teröre alan sağlamakta ve yayılımını kolaylaştırmaktadır. Bu çalışmada terörizm, küresel kamusal kötü bağlamında ele alınmış, ülkeler açısından ortaya çıkardığı olumsuzluklar irdelenmiştir. Nitel bir araştırma olarak tasarlanan bu çalışmada terörizmin beslendiği ve terörizme zemin hazırlayan her türlü argümanın ortadan kaldırılması gerekliliği üzerine odaklanılmıştır. Küresel bir sorun olan terörizmin çözümünün de küresel ortak bir mücadeleyle sağlanabileceği önerilmektedir.
Yazar isimleri: ['Yasin ÇAM', 'Selim COŞKUN']
Yayın Yılı: 29 Ağustos 2022
Dergi ismi: Selçuk Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/susbed/issue/72364/1096953
Yayın pdf linki: https://dergipark.org.tr/tr/download/article-file/2346697
