Makale Başlığı: HZ. PEYGAMBER’İN ÜMMETİ HAKKINDAKİ KORKULARI/ENDİŞELERİ
Özet: Hz. Peygamber, insanlığı Allah’a davet eden bir uyarıcıdır. 23 yıllık risâlet görevi süresinde, Kur’ân’ın rehberliğinde sahâbe neslini yetiştirmiştir. O, bir taraftan sahâbe neslini yetiştirirken bir taraftan da gelecek nesillerin Kur’ân ve sünnet çizgisinde bir hayat sürmelerini arzu etmiştir. Buna bağlı olarak zaman zaman ümmeti hakkında müjdeleyici ve teşvik edici bilgiler vermiş, zaman zaman da sahâbeyi ve gelecek nesilleri uyarmıştır. Hz. Peygamber uyarılarını; bazen imalı anlatımlarla, bazen emir kipiyle bazen de korku kavramı üzerinden yapmıştır. Hz. Peygamber’in korku kavramı üzerinden ümmetini uyardığı konular incelenmiştir. Araştırmada öncelikli olarak korkunun tanımı yapılmış ve korku kavramı üzerinden ifade edilen hususlar ve ilgili hadisler tespit edilmiştir. Konular iki başlık altında düzenlenmiştir. Birinci başlıkta, korku ve endişenin en tekitli/vurgulu yapısı olan inne eḫvefe mâ eḫâfü kalıbı ve bu kalıpla aynı anlama gelecek benzer anlatımlar yoluyla yapılan uyarı hadisleri incelenmiştir. İkinci başlıkta, uyarının tekit düzeyi biraz daha düşük olan eḫâfü ʿaleyküm kalıbı ve bu kalıpla aynı anlama gelecek uyarı hadisleri ele alınmıştır. Çalışmada korku kavramı üzerinden ele alınan hadislerin açıklamalarına yer verilmiş ve hadislerin günümüze bakan yönleri tahlil edilmiştir.
Yazar isimleri: ['Recep BİLGİN']
Yayın Yılı: 5 Ekim 2022
Dergi ismi: EKEV Akademi Dergisi
Yayın sayfa url: https://dergipark.org.tr/tr/pub/sosekev/issue/72929/1094823
Yayın pdf linki: https://dergipark.org.tr/tr/download/article-file/2338336
