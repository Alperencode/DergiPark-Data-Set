Makale Başlığı: KAMU GÖREVLİLERİNİN SIR SAKLAMA YÜKÜMLÜLÜĞÜ VE YASA DIŞI EYLEMLERİ BİLDİRİLME ZORUNLULUĞU İKİLEMİ: BİR ÖRNEK OLAYDA AVUKATIN TANIKLIĞI
Özet: Kamu görevlilerinin, görevlerinin niteliğine göre tabi oldukları bazı meslek etiği kuralları vardır. Kamu görevinin sağlıklı bir şekilde yerine getirilmesi ve hizmet alanların tatmin edilmesi için bu kurallara özenle uyulması beklenir. Kamu görevlileri etik kuralların uygulanmasında bazen çıkar çatışmalarına ve etik ikilemlere maruz kalabilirler. Böyle bir durumda kamu görevlisi kendi çıkarları ile bir etik kural arasında tercih yapmak veya iki etik kuraldan birisini seçmek zorunda kalabilmektedir.Hiç şüphesiz her mesleğin kendine özgü etik ikilemleri vardır. Sağlık çalışanlarının, muhasebecilerin, güvenlik görevlilerinin ve hukukçuların kendilerine mahsus etik kuralları ve bu kuralların uygulanmasında karşılaştıkları etik ikilemler vardır. Ancak bazı mesleklerde her olaya özgü açık ve net etik kuralların oluşturulması daha zordur. Bu belirsizlik takdir yetkisinin sıklıkla kullanıldığı mesleklerde daha yoğun bir şekilde yaşanabilir. Etik ikilem ve menfaat çatışmaları etik alanında üzerinde önemle durulan konular olmakla birlikte kamu görevlisinin gönüllü olarak bu ikilem veya çatışmaya düşmesi konusunun da etik açıdan incelenmesi gerekmektedir.
Yazar isimleri: ['Cengiz SARI']
Yayın Yılı: 31 Temmuz 2022
Dergi ismi: Kırıkkale Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/kusbd/issue/71575/1067026
Yayın pdf linki: https://dergipark.org.tr/tr/download/article-file/2228235
