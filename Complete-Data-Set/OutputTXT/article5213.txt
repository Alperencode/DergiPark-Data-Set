Makale Başlığı: METAVERSE VE SAĞLIK HİZMETLERİ ÜZERİNE BİR DEĞERLENDİRME
Özet: Giriş ve Amaç: Metaverse, insanların fiziksel sınırlamalar olmaksızın teknolojik araçlar vasıtasıyla birbirleriyle etkileşime girmesine olanak tanıyan 3 boyutlu sanal ortamdır. Günümüzde sağlık hizmetlerinin arzında ve tıp eğitiminin geleceğine yönelik olarak metaverse’in kullanımına dair büyük bir beklenti ve ilgi vardır. Bu çalışmanın amacı; metaverse ve sanal gerçeklik teknolojilerinin sağlık alanında kullanımını tanıtmak, dünyada nasıl kullanıldığını incelemektir. Yöntem: Metaverse, sanal gerçeklik, sağlık anahtar kelimeleri kullanılarak akademik arama motorları üzerinden son yıllarda yapılan çalışmalar incelenmiştir. Bulgular: Yapılan literatür incelemesi sonucunda metaverse ve sanal gerçeklik teknolojilerinin hastalıkların teşhis ve tedavisinde, cerrahi uygulamalarda, sağlık eğitimi gibi alanlarda önemli bir geleceğe sahip olduğu saptanmıştır. Tartışma ve Sonuç: Son yıllarda teknolojik gelişmeler ve bu gelişmelerin sağlığa tezahürü noktasında metaverse ve sanal gerçeklik teknolojisi kullanımı ve yaygınlığı giderek artmaktadır. Standart ve alışılagelen sağlık hizmetleri anlayışının dışında yeni bir hizmet arzı modeli gelişmektedir. Bu Çalışmada sanal gerçeklik teknolojilerinin sağlık alanında kullanımı ve geleceği üzerine bir araştırma yapılmıştır. Metaverse evreni ve sanal gerçeklik teknolojisinin sağlık eğitimi, sağlık, cerrahlık alanlarında kullanılabileceği ve bu duruma binaen sağlık hizmetlerine olumlu etkisi olacağı düşünülmektedir.
Yazar isimleri: ['Ferhat Onur AĞAOĞLU', 'Lokman Onur EKİNCİ', 'Nurperihan TOSUN']
Yayın Yılı: 30 Haziran 2022
Dergi ismi: Erzincan Binali Yıldırım Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/ebyuiibfdergi/issue/70881/1133902
Yayın pdf linki: https://dergipark.org.tr/tr/download/article-file/2499519
