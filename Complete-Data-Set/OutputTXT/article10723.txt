Makale Başlığı: MİRASÇILIK BELGESİ
Özet: Mirasçılık belgesi, hasım göstermeksizin sulh hukuk mahkemesin-den istenen ve çekişmesiz yargılama sonunda verilen bir belgedir. Bu bel-ge, adına düzenlenen kişi lehine mirasçılık hakkı yaratmayıp, o kişinin mirasçılığı bakımından sadece bir karine oluşturur. Mirasçılık belgesi, mirasçılık sıfatını ispat etmeye ve bu sıfatla terekede yer alan mal ve haklar üzerinde tasarrufta bulunmaya yarar. Önceki Medeni Kanun, yalnız atanmış mirasçılara mirasçılık belgesi verilmesini düzenlemekteydi. Uygulamada, yasal mirasçılara mirasçı olduklarını gösteren bir belge verilmesi büyük bir gereksinim olarak ortaya çıktığından, yeni Medeni Kanun, yasal mirasçılara da mirasçılık belgesi verilmesini hükme bağlamıştır. Oldukça yaygın bir uygulaması bulunmasına rağmen, mirasçılık belgesi Medeni Kanunu’nda tek bir maddede düzenlenmiştir. Mirasçılık belgesi hakkında kanunda yeterli hüküm bulunmaması, uygulamada zorluklar doğurmakta, kanundaki bu boşluğun, Yargıtay içtihatlarıyla doldurulması yoluna gidilmektedir. Bu makalede, mirasçılık belgesi alınmasında izlenecek usul, mirasçılık belgesinin kapsamı ve hükmü ile iptali veya düzeltilmesi gibi konular incelenecektir. Üzerinde durulacak diğer bir konu da, gerçekte mirasçı olmadığı halde mirasçılık belgesi almış olan kişinin, bu belgeye dayanarak terekede yer alan mal ve haklarla ilgili yaptığı işlemlerde üçüncü kişilerin iyi niyetinin korunup korunmayacağı sorunudur.
Yazar isimleri: ['Seda ÖLMEZ NURUDUK', 'Sultan Büşra KUL ALKAN']
Yayın Yılı: 31 Aralık 2021
Dergi ismi: Konya Barosu Dergisi
Yayın sayfa url: https://dergipark.org.tr/tr/pub/konbarder/issue/67971/1018594
Yayın pdf linki: https://dergipark.org.tr/tr/download/article-file/2061627
