Makale Başlığı: ROMAN MAHALLESİNDE KENTSEL YOKSULLUK VE YOKSUNLUK: İZMİR-EGE MAHALLESİ ÖRNEĞİ
Özet: Bu makale; farklı kültürel bir hayatın yaşandığı ve çoğunluğunu Romanların oluşturduğu İzmir kent merkezinde yer alan Ege Mahallesi sakinlerinin yoksulluk ve yoksunluk durumlarını insan ve vatandaşlık hakları açısından, kültürel, mekânsal ve ekonomik değişkenler ile sorgulamayı amaçlamaktadır. Araştırma yöntemi olarak anket ve gözlem çalışması yapılmıştır. Anketlerden elde edilen veriler insan ve vatandaşlık hakları çerçevesinde en temel haklar olan; yeterli beslenme-giyinme-barınma hakkı, temel kamu hizmetlerine erişim (eğitim, sağlık vb.) hakkı, sosyal, psikolojik ve mekânsal olarak güvenli bir yaşam alanı hakkı, yeterli bir gelire sahip olma hakkı, işsizliğe karşı korunma hakkı, eşit bir vatandaş olarak davranılma ve sahip olduğu etnik kültürel kimliği yaşama hakkı olarak altı başlık altında değerlendirilmiştir. Bu çalışma kapsamında mahallenin yoksulluk sorunlarına ilişkin bir düzey ya da derece belirlemenin ötesinde, yoksulluğun görünen yüzlerinin analizi üzerinden bir kesit sunulmaya çalışılacaktır. Ege mahallesi İzmir kent merkezinin yüksek rant alanlarının bitişiğinde yer alan bir mahalle olarak kentsel dönüşüm projeleri ve tartışmalarına konu olmuştur. Bu nedenle Ege Mahallesi’nde yaşanan yoksulluk ve yoksunluk sorunlarının kentsel dönüşüm süreçleri çerçevesinde ilişkisel olarak da değerlendirilmesi amaçlanmıştır.
Yazar isimleri: ['Neriman YÖRÜR']
Yayın Yılı: 2 Nisan 2022
Dergi ismi: EKSEN Dokuz Eylül Üniversitesi Mimarlık Fakültesi Dergisi
Yayın sayfa url: https://dergipark.org.tr/tr/pub/eksen/issue/65708/1085429
Yayın pdf linki: https://dergipark.org.tr/tr/download/article-file/2300382
