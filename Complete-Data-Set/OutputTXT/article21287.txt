Makale Başlığı: UZAKTAN EĞİTİMDE ARAŞTIRMA İNCELEME YAKLAŞIMIN FEN BAŞARISINA ETKİSİNİN İNCELENMESİ
Özet: Fen eğitiminde uygulamalı etkinliklerin incelenmesi, eğitimin dinamik yapısı ile örtüşen fen programlarında gelişme ve iyileştirmeye olanak sağlayan reformları zorunlu kılmaktadır. 2020 yılının başından itibaren tüm dünyayı etkisi altına alan pandemi döneminin bir sonucu olan uzaktan eğitim, fen eğitimini de etkilemiş ve bu dönemde yapılan çalışmalar önem kazanmıştır. Özellikle uzaktan eğitim sürecinde araştırma inceleme yaklaşımlarının fen öğrenimi üzerindeki etkilerinin araştırılması alanyazına önemli bir katkı olarak değerlendirilebilir. Bu doğrultuda araştırma, altıncı sınıf fen bilimleri dersinde yönlendirilmiş araştırma inceleme yaklaşımının okuduğunu anlama becerilerinin etkileri kontrol edildiğinde öğrencilerin başarısına ve kalıcılığına etkisini incelemeyi amaçlamaktadır. Araştırmanın örneklemini bir devlet okuluna devam eden altıncı sınıf öğrencileri oluşturmaktadır. Öğrenciler deney ve kontrol grubu olarak iki gruba ayrılmıştır. Deney grubunda yönlendirilmiş araştırma inceleme yaklaşımı, kontrol grubunda ise klasik yöntem kullanılmıştır. Araştırmada veri toplama aracı olarak geliştirilen Vücudumuzdaki Sistemler Başarı Testi, öğrencilerin başarılarını belirlemek için her iki gruba son test ve geciktirilmiş son test olarak uygulanmıştır. Sonuç olarak okuma becerilerinin istatistiksel olarak kontrol edildiği uzaktan eğitim sürecinde uygulanan araştırma inceleme yaklaşımının öğrencilerin fen bilimleri dersindeki başarılarını klasik uygulamaya göre arttırdığı sonucuna ulaşılmıştır.
Yazar isimleri: ['Cansu ÖZCAN', 'Yrd.doç.dr.berna GÜCÜM']
Yayın Yılı: 28 Eylül 2022
Dergi ismi: Trakya Eğitim Dergisi
Yayın sayfa url: https://dergipark.org.tr/tr/pub/tred/issue/72743/999096
Yayın pdf linki: https://dergipark.org.tr/tr/download/article-file/1988419
