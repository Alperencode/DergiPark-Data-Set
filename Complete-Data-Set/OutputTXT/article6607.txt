Makale Başlığı: Türkiye’nin Doğu Karadeniz Bölgesindeki 4 ve 5 Yıldızlı Otellerin Yiyecek İçecek Bölümlerine Yönelik Tripadvisor Yorumlarının Değerlendirilmesi
Özet: Sosyal ağlar arasında görüş barındırma, kıyaslama yapma ve reklam gibi imkânlar sağlayan TripAdvisor, turizm sektöründeki yenilikçi araçlardan bir tanesi olmuştur. Bu çalışmanın amacı, Doğu Karadeniz Bölgedeki otel restoranlarının müşterilerinin verilen hizmetin niteliğine yönelik algı düzeyleri ve boyutları ortaya koyularak işletme yöneticilerinin pazarlama iletişimi stratejilerini geliştirmelerine katkı sağlamaktır. Çalışmada nitel (kalitatif) araştırma yöntemi, betimsel araştırma yaklaşımı ve tarama modeli benimsenmiştir. Çalışmada ikincil verilerden yararlanılmıştır. Çalışma verilerini toplamak için ölçüt örnekleme tekniğinden yararlanılmıştır. Doğu Karadeniz Bölgesindeki 4 ve 5 yıldızlı oteller restoranlarına ilişkin TripAdvisor yorumları incelenmiştir. Elde edilen verilere içerik analizi uygulanmıştır. Yapılan içerik analizi sonucunda 3 bin 6 adet yorum bulunmuştur. Uzman görüşleri alınarak bu yorumlar 117 ifade altında kodlanmıştır. Bu ifadelerin 53 tanesi olumlu 64 tanesi olumsuz olarak nitelendirilmiştir. Daha sonra bu ifadeler 5 kategoride sınıflanmıştır. Belirlenen kategoriler “yiyecek ve içecek”, “hizmet kalitesi ve sunum”, “tasarım ve atmosfer”, “fiyat” ve “temizlik ve hijyen” olarak adlandırılmıştır. Bu kategoriler altında toplam 2701 olumlu ve 935 olumsuz yorum bulunmaktadır.
Yazar isimleri: ['Büşra KAYA', 'Kemal ENES', 'Bayram KANCA']
Yayın Yılı: 17 Ekim 2022
Dergi ismi: Gümüşhane Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/gumus/issue/73042/1135836
Yayın pdf linki: https://dergipark.org.tr/tr/download/article-file/2507328
