Makale Başlığı: BİTKİ PATOJENİ ALTERNARIA TENUISSIMA’YA KARŞI BAZI BİTKİ EKSTRAKTLARININ IN VITRO ETKİNLİĞİ
Özet: Fırsatçı bir bitki patojeni olan Alternaria tenuissima gıda ürünlerinin kalitesini ve miktarını düşürmektedir. Bu çalışmada Lamiaceae, Asteraceae, Caprifoliaceae, Papaveraceae familyalarına ait Kırklareli’nde (Türkiye) doğal olarak yetişen 16 bitki türü A. tenuissima’ya karşı in vitro antifungal aktiviteleri açısından tarandı. Lamiaceae familyasına ait Origanum vulgare ve Thymus longicaulis, A. tenuissima’nın misel büyümesini sırası ile %100 ve %82.87’lik oranlarda inhibe etti. A. tenuissima’ya karşı en düşük MİK değerine (250 µg/mL) O. vulgare sahipti. SEM analizinde A. tenuissima’nın hifal yapısı üzerine O. vulgare ve T. longicaulis’in çökertme, yassılaşma, kırışık hücre yüzeyli hücreler ve lizis etkileri gözlendi. Sonuç olarak, A. tenuissima'nın neden olduğu enfeksiyonları önlemek için O. vulgare ve T. longicaulis ekstreleri doğal bir antifungal madde olarak kullanılabilir.
Yazar isimleri: ['Seda BALKAN', 'Bilal BALKAN']
Yayın Yılı: 30 Haziran 2022
Dergi ismi: Kırklareli Üniversitesi Mühendislik ve Fen Bilimleri Dergisi
Yayın sayfa url: https://dergipark.org.tr/tr/pub/klujes/issue/70928/1101670
Yayın pdf linki: https://dergipark.org.tr/tr/download/article-file/2367025
