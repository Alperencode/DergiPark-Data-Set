Makale Başlığı: Sivil Bireylerin Terörizm Korkusuna  Nitel Perspektiften Bakış
Özet: Akademik çalışmalarda terörizm korkusu, terör ve terörizmin kavramsal tanımlarının altında uzun süre alt başlık olarak kalmış ve üzerinde yeteri kadar çalışma gerçekleşmemiştir. Ancak günümüzde terör eylemlerinin şiddetinin ve sıklığının artması ile birlikte terörizm korkusu kavramı da önemli bir başlık haline gelmeye başlamıştır. Terörist saldırılarına maruz kalan toplumlar, eylemlerin yarattığı dehşete bağlı hissedilen korku atmosferi sonrasında öncelik sıralarına güvenlik kavramını yerleştirmektedirler. Terörizm korkusu bu bağlamda iletişim ve etkileşim düzeylerinde sorunlar yaşanmasına neden olmaktadır. Bu çalışmada terörizm korkusu kavramı detaylı şekilde ele alınmaktadır. Çalışmanın ilk kısmında terörizm korkusu, kavramsal bir perspektif üzerinden açıklanmaktadır. Terörizm ve terörizm korkusu kavramlarının literatürde nasıl ele alındığı, nedenleri, bağlantılı olduğu değişkenler vurgulanmaktadır. İkinci kısımda terörizm korkusunun yarattığı sonuçlar; üçüncü kısımda ise teröristlerin, bireylerde terörizm korkusu yaratma amacıyla kullandığı yöntemler, seçtiği hedefler ve kullandığı stratejiler açıklanmaktadır. Çalışmanın dördüncü ve beşinci kısmında çalışmanın konusu ve amacı kapsamında İstanbul’da yaşayan bireylerin terörizm korkusunu nasıl değerlendirdiklerinin tespiti üzerine gerçekleştirilen derinlemesine görüşmenin neticesinde elde edilen bulguların analizi yer almaktadır. Çalışmanın sonuç bölümünde ise terörizm korkusuna ve çalışmada elde edilen bulgulara yönelik genel bir değerlendirme yer almaktadır.
Yazar isimleri: ['Begüm ÇARDAK', 'Mustafa Sıtkı BİLGİN']
Yayın Yılı: 26 Ağustos 2022
Dergi ismi: Güvenlik Stratejileri Dergisi
Yayın sayfa url: https://dergipark.org.tr/tr/pub/guvenlikstrtj/issue/72324/1058130
Yayın pdf linki: https://dergipark.org.tr/tr/download/article-file/2193252
