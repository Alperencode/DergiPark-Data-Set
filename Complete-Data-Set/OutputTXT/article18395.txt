Makale Başlığı: Göç, Mülteci Algısı ve Göçmenlerin İdaresi: Üniversite Öğrencilerinin Mültecilerle İlgili Algı ve Tutumları Ölçeğinden Göç Yönetimi
Özet: Türkiye’nin jeopolitik konumu, tarihi ve kültürel bağlarının da etkisiyle halen devam eden Suriyeli mülteci göçünden uzun vadede etkileneceği açıktır. Türkiye'ye göç eden Suriyelilerin yeni bir sosyal grup olarak toplumumuza dahil olmasıyla birlikte, kültürel farklılıklar sıklıkla tartışılmaya başlanmıştır. Bu bakış açısı doğrultusunda şekillenen çalışmamız, mülteci olarak tabir edilen ve farklı nedenlerle vatandaşı oldukları ülkeden ayrılmak zorunda kalarak başka bir ülkede yaşamaya başlayan geçici koruma statüsündeki Suriyelilerin, gittikleri ülkelerde nasıl algılandıklarını belirlemeye yönelik olarak hazırlanmıştır. Araştırmanın çalışma grubunu 2021-2022 eğitim öğretim yılında bir devlet üniversitesinde kolayda örnekleme yöntemiyle seçilen 310 öğrenci oluşturmakta olup, veriler “Suriyeli Sığınmacılarla İlgili Tutum Ölçeği” kullanılarak elde edilmiştir. Araştırma sonucunda; öğrencilerin mülteciler konusunda olumsuz bir fikre sahip oldukları, fakat buna rağmen mültecilerin de insani haklarının olduğunu ve bu hakların kendilerine sağlanması gerektiğini düşündükleri ortaya çıkmıştır.
Yazar isimleri: ['Osman KURTER', 'Bora BALUN']
Yayın Yılı: 30 Kasım 2022
Dergi ismi: Abant Sosyal Bilimler Dergisi
Yayın sayfa url: https://dergipark.org.tr/tr/pub/asbi/issue/73571/1156782
Yayın pdf linki: https://dergipark.org.tr/tr/download/article-file/2579546
