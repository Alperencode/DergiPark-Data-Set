Makale Başlığı: Bazı Salisiliden Anilin Schiff Bazlarının DMSO ve DMF Çözücülerinde  Antibakteriyel Aktiviteleri
Özet: Günümüzde en önemli problemlerden birisi bakterilerde gözlemlenen çoklu antibiyotik dirençliliğidir. Bu sorun ülkelerin hem sağlık sektörünü hem de ekonomisini etkilemektedir. Mevcut antibiyotiklerin etkisiz kalması sağlık harcamalarına ayrılan bütçenin artmasına sebep olmaktadır. Bu soruna çözüm olarak yeni antimikrobiyal etkiye sahip kimyasallar yeni araştırmaların odak noktası olmuştur. Bu araştırmaların odak noktasını doğal bitkisel kaynaklar oluştursa da antibakteriyel etkiye sahip yeni kimyasalların sentezlenmesi de ön plana çıkmaktadır. Bu kimyasallar arasında Schiff bazları önemli bir yer tutmaktadır. Bu çalışmada da salisiliden anilin Schiff bazı ve onun 2-sübstitüe iyot, klor ve brom halojen türevi Schiff bazlarının hem DMSO hem de DMF’de antibakteriyel etkileri gram negatif Escherichia coli ve gram pozitif Staphylococcus aureus’a karşı ölçülmüştür. DMF’nin aşırı toksik etkisi kimyasalların biyoaktivitesini perdelemiştir. Buna karşılık, DMSO’da çözdürülen kimyasallar antibakteriyel etki göstermişlerdir. Kimyasalların gram negatif E. coli’ ye karşı daha etkili oldukları gözlemlenmiştir. En düşük MİK değeri 135 µg/mL olarak belirlenmiş ve E. coli’ye karşı tüm Schiff bazları bu etkiyi göstermiştir. Dolayısıyla yeni sentezlenen Schiff bazların geleceğin antibiyotik çağının öncülleri olması muhtemeldir.
Yazar isimleri: ['Tuğçe KARACA', 'Aytaç KOCABAŞ', 'Mehmet AKAY']
Yayın Yılı: 25 Kasım 2022
Dergi ismi: Gazi Üniversitesi Fen Fakültesi Dergisi
Yayın sayfa url: https://dergipark.org.tr/tr/pub/guffd/issue/73526/1209881
Yayın pdf linki: https://dergipark.org.tr/tr/download/article-file/2793658
