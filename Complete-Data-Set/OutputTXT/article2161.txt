Makale Başlığı: TÜRKİYE İLE MACARİSTAN ARASINDAKİ İLİŞKİLER (1960-1980)
Özet: Türk siyasi tarihinde 1960 ile 1980 arasındaki on yıllık tarihsel süreç, Adalet Partisi Dönemi olarak adlandırılmaktadır. Bu dönemde Türk dış politikasında önemli olaylar yaşanmıştır. Türk dış politikasının birçok açıdan ilerlemeler kaydettiği ve Türkiye’nin dünya siyaseti içerisinde etkin bir rol oynamaya başladığı bu dönem, Türkiye’nin sonraki dönemlerde de siyasetini önemli ölçüde etkilemiştir. Türk dış politikasındaki yaşanan önemli olaylar kapsamında, bu çalışmayla Türkiye ile Macaristan arasındaki siyasi, ticari ve toplumsal münasebetlerinin nasıl olduğunun arşiv belgeleri ışığında ortaya çıkarılması amaçlanmaktadır. Bu makalede özellikle 1960’lı yıllarda iki ülke arasındaki ilişkilerin nasıl geliştiğinin belgelerle kanıtlanması hedeflenmektedir. Orta Avrupa’da bir kara ülkesi olan Macaristan, Türkiye ile son derece tarihi ve kültürel bağlara sahiptir. Türkiye Cumhuriyeti’nin kurulduğu tarihten itibaren bu devletle dostça ilişkiler tesis eden Macaristan, bu diplomatik tavrını günümüzde de devam ettirmektedir. Macaristan’ın bu dostça diplomasinin farkında olan Türkiye de, Macaristan ile yakın münasebetler kurmak için çalışmaktadır. Hem Atatürk döneminde hem de Demokrat Parti Döneminde Türkiye ile Macaristan arasında tesis edilen birçok alandaki münasebetlere, 1960’lı yıllarda da devam edilmiş ve iki ülke arasında birçok alanda yeni protokoller imzalanmıştır. Bunun özellikle 1960’lı yıllarda olması, tarafımızdan hazırlanan çalışmayı ayrıca önemli kılmaktadır. Bu çalışma, arşiv belgelerinden ve telif eserlerden istifade edilerek oluşturulmuştur. Son olarak, Türkiye ile Macaristan Arasındaki İlişkiler (1960-1980) adlı bu makale, nitel bir çalışma olup; doküman analizi tekniği kullanılarak hazırlanmıştır.
Yazar isimleri: []
Yayın Yılı: 25 Eylül 2022
Dergi ismi: Avrasya Uluslararası Araştırmalar Dergisi
Yayın sayfa url: https://dergipark.org.tr/tr/pub/avrasyad/issue/72591/1176859
Yayın pdf linki: https://dergipark.org.tr/tr/download/article-file/2657166
