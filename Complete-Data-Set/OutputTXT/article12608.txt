Makale Başlığı: Pandemi Sürecinin Olumlu Etkileri Olabilir Mi?  COVID-19 ile Mücadele Eden Hemşirelerin Travma Sonrası Gelişimleri
Özet: Amaç: COVID-19 pandemisinin sağlık çalışanlarında yüksek düzeyde akut stres bozukluğu, anksiyete, tükenmişlik sendromu, depresyon ve travma sonrası stres bozukluğuna neden olduğu bilinmektedir. Ayrıca COVID-19 hastalarıyla çalışan hemşirelerin bu süreçten daha fazla olumsuz etkilendiği ortaya konmuştur. Yaşanan travmatik olaylar kişiler üzerinde sadece olumsuz değişimlere yol açmazlar. Aksine, bazı kişiler yaşadıkları travmatik deneyimlerden sonra yaşamlarının pek çok alanını etkileyen olumlu değişimler de yaşarlar. Bu çalışma, COVID-19 ile mücadele eden hemşirelerin travma sonrası gelişimlerini belirlemek amacıyla yapılmıştır. Yöntem: Araştırma, Türkiye'de Ocak-Mart 2021 tarihleri arasında COVID-19 pandemi kliniklerinde çalışan 559 hemşire ile tanımlayıcı olarak yapılmıştır. Araştırmanın verileri çevrimiçi anket yoluyla toplanmıştır. Bulgular: Hemşirelerin Travma Sonrası Büyüme Envanteri toplam puanı 53.95±18.89 olarak bulunmuştur. Travma sonrası büyüme envanteri toplam puanı ile alt boyut puanları arasında orta ila güçlü pozitif yönde (0.61-0.94) bir ilişki vardır.Sonuç: Literatürde hemşirelerin travma sonrası gelişim düzeyini değerlendiren çalışmalar incelendiğinde, çalışmamızda pandemi kliniklerinde çalışan hemşirelerin travma sonrası gelişim düzeylerinin ortalamanın altında kaldığı söylenebilir. Hemşirelerin travma sonrası gelişim düzeylerini değerlendiren çalışmaların düzenli aralıklarla yapılması ve olumlu gelişimlerini desteklemek için hemşirelere bütüncül destek sağlayacak merkezlerin yaygınlaştırılması önerilmektedir.
Yazar isimleri: ['Hatice YÜCELER KAÇMAZ', 'Gülhan KÜÇÜK ÖZTÜRK', 'Ayser DÖNER', 'Ercan KILIÇ']
Yayın Yılı: 5 Aralık 2022
Dergi ismi: Ordu Üniversitesi Hemşirelik Çalışmaları Dergisi
Yayın sayfa url: https://dergipark.org.tr/tr/pub/ouhcd/issue/73709/994811
Yayın pdf linki: https://dergipark.org.tr/tr/download/article-file/1971985
