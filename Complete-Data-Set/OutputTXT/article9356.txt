Makale Başlığı: Sosyal Bilgiler ve Fen Bilimleri Öğretmenlerinin WEB 2.0  Araçlarını Kullanım Yeterlilikleri
Özet: Bu araştırmada Sosyal Bilgiler ve Fen Bilimleri Öğretmenlerinin Web 2.0 araçlarını kullanım yetkinlikleri belirlenmek istenmiştir. Bu amaç doğrultusunda araştırmada nicel araştırma yöntemlerinden tarama deseni kullanılmıştır. Araştırmada elde edilen veriler Çelik (2020) tarafından geliştirilen “Web 2.0 Araçlarını Kullanım Yetkinliği Ölçeği” ile toplanmıştır. Araştırmanın çalışma grubunu 2021- 2022 öğretim yılında farklı illerde MEB’e bağlı ve özel kurumlarda çalışmakta olan 83 Sosyal Bilgiler ve 77 Fen Bilimleri Öğretmenleri oluşturmaktadır. Bu araştırmanın analizi Web 2.0 Araçlarını Kullanım Yetkinliği “WAKYÖ” Ölçeğine verilen cevaplar çözümlenerek yapılmıştır. Elde edilen bulgular betimsel analiz, t testi, tek yönlü varyans, post hoc testlerinden tukey ve benferonni testi ile çözümlenerek verilerin anlamlı olup olmadığı 0,05 anlamlılık düzeyinde değerlendirilmiştir. Elde edilen bulgular doğrultusunda Sosyal Bilgiler ve Fen Bilimleri öğretmenlerinin Web 2.0 araçlarını kullanım yetkinliklerinin cinsiyet, çalışılan kurum, Web 2.0 ile ilgili eğitim alıp almama, eğitim düzeyi (lisans, yüksek lisans) ve görev süresi gibi değişkenlere ilişkin anlamlı farklılık göstermiştir. Ancak branş değişkenine ilişkin anlamlı bir farklılaşma görülmemiştir.
Yazar isimleri: ['Sergen ATALMIŞ', 'Gülşah ŞİMŞEK']
Yayın Yılı: 30 Haziran 2022
Dergi ismi: Journal of Innovative Research in Social Studies
Yayın sayfa url: https://dergipark.org.tr/tr/pub/jirss/issue/70160/1039178
Yayın pdf linki: https://dergipark.org.tr/tr/download/article-file/2142646
