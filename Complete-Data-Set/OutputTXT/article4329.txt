Makale Başlığı: Bir Toplum Ruh Sağlığı Merkezi’nden Hizmet Alan Şizofreni ve Bipolar Affektif Tanılı Hastaların Profillerinin İncelenmesi
Özet: Giriş: Kronik ruhsal hastalıkların rehabilitasyonu Toplum Ruh Sağlığı Merkezleri’nde uygulanmaktadır. Amaç: Bu araştırmada bir Toplum Ruh Sağlığı Merkezi'nden hizmet alan şizofreni ve bipolar affektif tanılı hastaların fiziksel sağlıklarının ve kullandıkları psikotrop ilaçların karşılaştırılması amaçlanmıştır. Yöntem: Çalışmada örneklem seçimi yapılmamış olup, Temmuz-Aralık 2018 tarihleri arasında Türkiye’nin Karadeniz Bölgesi’nde yer alan bir Toplum Ruh Sağlığı Merkezi’ne kayıtlı 640 hasta kaydı geriye dönük olarak değerlendirilmiştir. Araştırma verileri, araştırmacılar tarafından oluşturulan veri toplama formu ile hastane bilgi sistemi üzerinden toplanmıştır. Elde edilen veriler SPSS (Statistical Package for Social Sciences) 22.0 paket programı kullanılarak analiz edilmiştir. Bulgular: Çalışmaya dahil edilen hastaların yaş ortalaması 46.1±11.96, %62.3'ü (n = 399) erkektir. Bipolar affektif tanılı hastalarda, tiroid hastalıkları (p =.024) ve gastrointestinal sistem hastalıklarının (p= .032) şizofreni hastalarına göre istatistiksel olarak anlamlı ölçüde daha yüksek olduğu, şizofreni hastalarında ise çoklu ilaç tedavisi (p=.005) ve depo antipsikotik ilaç kullanımının (p=.001) istatistiksel olarak anlamlı ölçüde daha yüksek olduğu saptanmıştır. Her iki hastalık grubunda sertralin ve essitalopram en sık tercih edilen antideprasan iken, ketiyapin en sık tercih edilen antipsikotik olarak saptanmıştır.  Sonuç: Çalışmanın sonuçlarına göre şizofreni ve bipolar affektif tanılı hastalar, fiziksel tıbbi tanılar ve kullandıkları psikotrop ilaçlar bakımından takip edilmelidir.
Yazar isimleri: ['Nurten Gülsüm BAYRAK', 'Bahadır GENİŞ', 'Nermin GÜRHAN']
Yayın Yılı: 15 Temmuz 2022
Dergi ismi: Dokuz Eylül Üniversitesi Hemşirelik Fakültesi Elektronik Dergisi
Yayın sayfa url: https://dergipark.org.tr/tr/pub/deuhfed/issue/71208/953666
Yayın pdf linki: https://dergipark.org.tr/tr/download/article-file/1829022
