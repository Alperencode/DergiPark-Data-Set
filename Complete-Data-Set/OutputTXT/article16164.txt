Makale Başlığı: Ulusal ve uluslararası katılımlı halk sağlığı kongrelerinde sunulan  bildirilerin yayına dönüşme oranları
Özet: Bu çalışmanın amacı 2017 yılındaki 19. Ulusal ve 2018 yılındaki 2. Uluslararası 20. Ulusal Halk Sağlığı Kongresinde sunulan bildirilerin yayına dönüşme oranlarının belirlenmesidir. Tanımlayıcı türdeki bu araştırmanın verileri; bildiri türü (sözel, poster), araştırma türü, yazar sayısı, araştırma ekibi, yayın olma durumu, yayınlandığı indeks ve yayın için geçen sürenin yer aldığı veri toplama formu ile Halk Sağlığı Uzmanları Derneği’nin resmi internet sayfasında bulunan elektronik bildiri kitapçıklarından ve PubMed, Google Scholar, Türk Medline ve Ulakbim veri tabanı arama motorlarından 01-30 Eylül 2020 tarihleri arasında toplandı. Araştırmanın verileri tanımlayıcı istatistiklerle, ki kare ve T testi ile değerlendirildi. p<0.05 anlamlı kabul edildi. Her iki kongreden toplam 818 bildiri değerlendirilmiş olup (sözel %41; poster %59) uluslararası kongredeki sözlü bildiri sayısı (n:274, %61.9) ulusal kongredekinden (n:61, %16.3) anlamlı şekilde fazlaydı (p<0,001). Tüm bildirilerin %97.7’si orijinal araştırma, %2.3’i derleme ve metaanaliz, %46.7’si iki-üç yazarlı ve %75.1’i hekimler, %10.4’ü hemşire/ebeler tarafından sunulmuştu. Toplam 818 bildirinin %11.2’si yayın olurken bu oran, uluslararası kongre de %9.5, ulusal kongrede ise %13.3 idi ve aralarında fark yoktu (p:0.082). Yayına dönüşen bildirilerin %64.1’i ulusal indeksli bir dergide, %12’si ise SCI/SCI-E/SSCI tarafından taranan dergilerde yayınlanmıştı. Ulusal ve uluslararası kongrede yayın olan bildirilerin sunu türü ve yayın olma süresi farklıydı (p<0.001). Sonuç olarak bildirilerin yayına dönüşme oranları düşük olup, bildirilerin yayınlanmasını teşvik edici mekanizmaların/politikaların geliştirilmesi önerilir
Yazar isimleri: ['Sümbüle KÖKSOY VAYISOĞLU']
Yayın Yılı: 1 Aralık 2022
Dergi ismi: Türkiye Halk Sağlığı Dergisi
Yayın sayfa url: https://dergipark.org.tr/tr/pub/tjph/issue/73653/884208
Yayın pdf linki: https://dergipark.org.tr/tr/download/article-file/1591981
