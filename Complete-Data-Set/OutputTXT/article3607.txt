Makale Başlığı: İş Sağlığı ve Güvenliğinin Örgüt Esenliğine Etkisi ve Pozitif Psikolojik Sermayenin Aracı Rolü: Kafkas Üniversitesi Örneği
Özet: Mal ve hizmet üretiminde önemli bir unsur olan işgörenler, fiziki ve psikolojik baskı unsurlarının artmaya başladığı sanayi devriminden bu yana ağır çalışma koşulları altında çalışmak zorunda kalmışlardır. Bu koşulların işgörenler üzerindeki yıpratıcı etkilerinin azaltılması ve işgörenlerin güçlü yanlarının da üretime kazandırılması pozitif psikoloji akımının temel çıkış noktası olmuştur. Pozitif psikoloji akımının da etkisiyle yapılan bu çalışmanın amacı; iş sağlığı ve güvenliğinin (İSG) örgüt esenliğine etkisini ve pozitif psikolojik sermayenin (PPS) aracı rolünü ortaya koymaktır. Kafkas Üniversitesinde idari, teknik ve yardımcı hizmetler kadrolarında görev yapan 273 aktif çalışan ile anket tekniği aracılığıyla veriler toplanmış ve bu veriler SPSS ve AMOS programları kullanılarak analiz edilmiştir. Yapılan analizler sonucunda İSG, örgüt esenliği ve PPS arasında pozitif yönlü ilişkilerin ortaya çıktığı, bununla birlikte İSG uygulamalarının örgüt esenliğine etkisinde PPS’nin tam aracılık rolünün olduğu tespit edilmiştir.
Yazar isimleri: ['Özkan ATEŞ', 'Erdoğan KAYGIN']
Yayın Yılı: 1 Ağustos 2022
Dergi ismi: Çalışma İlişkileri Dergisi
Yayın sayfa url: https://dergipark.org.tr/tr/pub/cider/issue/70198/1128628
Yayın pdf linki: https://dergipark.org.tr/tr/download/article-file/2477610
