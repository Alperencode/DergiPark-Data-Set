Makale Başlığı: Olay Müdahale Süreçlerinde Linux Sistemlerden Manuel Veri Toplama
Özet: Günümüzde gelişmiş kalıcı tehdit gruplarının (APT) yaptığı saldırılar gerek kurumları gerekse özel şirketleri hedef almaktadır. Bu tür APT gruplarının yaptığı saldırılar birçok farklı amaca hizmet edebilmektedir.  Özellikle kamu kurumlarına karşı yapılan saldırılarda devletlere ait gizli bilgilerin elde edilmesi gibi hedefleri olduğu bilinmektedir. Bu tür atakların tespit edilmesi için kurumlarda var olan tüm uç noktaların merkezi bir yerden sürekli olarak takip edilmesi ve kurum/kuruluş içerisindeki tüm aktivitelerin kontrol edilmesi ihtiyacını ortaya çıkarmaktadır. Böyle bir sistem kurum veya kuruluşlarda kurulsa dahi sistemler üzerinde gerekli inceleme ve analiz işlemlerinin yapılması için insan kaynağı ihtiyacı ortaya çıkmaktadır. Ayrıca bu sistemler genellikle Windows odaklı çalışmaktadır ve Linux destekleyenlerin verimi oldukça düşüktür. Linux sistemler bu yapıda kör kalmaktadır. İzleme yapılsa dahi bahsedilen türde bir saldırıya maruz kaldığının tespit edilmesi ve incelenmesi mevcut kullanılan kurumsal çözümlerle başarılı olmamaktadır. Bu sebeplerle Linux sistemlerde olay müdahale süreçlerinin işletilmesinde bir zorluk olduğu değerlendirilmiştir. Bu makalede tespit edilen zorluğa çözüm sunulmaktadır. Olay Müdahale süreçlerinde Linux işletim sistemine sahip cihazlarda veri elde edilmesine yönelik çalışmalar yapılmış ve çıktıları açıklanmıştır. Özetle bu makalede sunulan çözüm yöntemi kullanılarak Linux tabanlı çoğu işletim sisteminde hızlı ve doğru sonuçlarla olay müdahale süreçleri tamamlanmıştır.
Yazar isimleri: ['Mustafa Emre DEMİR', 'Sengul DOGAN', 'Türker TUNCER']
Yayın Yılı: 30 Eylül 2022
Dergi ismi: Fırat Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/fufbd/issue/72741/1111567
Yayın pdf linki: https://dergipark.org.tr/tr/download/article-file/2407457
