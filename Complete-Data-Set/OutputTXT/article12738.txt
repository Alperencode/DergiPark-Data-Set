Makale Başlığı: Normal ve Keratokonuslu Gözlerde TRK-2P Cihazının Güvenilirliğinin Değerlendirilmesi: Bir Ön Gözlem
Özet: Bu çalışmanın amacı TRK-2P cihazı (Topcon Medical Systems Inc., Oakland NJ) ile elde edilen keratometri ve kornea kalınlık değerlerini, Pentacam-HR cihazı (Oculus; Optikgeräte GmbH, Wetzlar, Almanya) ile elde edilen ön kornea keratometrisi ve pakimetri değerleri ile karşılaştırmaktır. Veri tabanlarımızda her iki cihazın tam kayıtlarına sahip olan hastalar bu gözlemsel çalışmaya dahil edildi. On iki hastanın keratokonus tanılı yirmi üç gözü ve herhangi bir göz sorunu olmayan on altı hastanın otuz iki gözü çalışmaya dahil edildi (kontrol). Keratometri ve santral kornea kalınlığı (SKK) çıktıları TRK-2P ve Pentacam-HR ile elde edilmiştir. Ortalama ön kornea keratometrisi ve pakimetri verilerinin tutarlılığı, sınıf içi korelasyon katsayısı (ICC) kullanılarak ilişkilendirildi. Ortalamalar paired t-testi kullanılarak istatistiksel olarak analiz edildi (α=0.05). Ortalama keratometri TRK-2P ve Pentacam-HR kontrollerde 42.64 D±2.02 ve 42.79 D±1.95 iken keratokonusta 47.64 D±5.24 ve 47.16 D±4.65 idi. Keratometri verilerindeki ortalama farklılıklar kontroller için 0.14 D ve keratokonus için 0.48 D idi (p<0.001). TRK-2P ve Pentacam-HR ortalama SKK değerleri sırasıyla kontrollerde 560,27±42,18 µm ve 537,63±36 µm iken keratokonus hastaları için sırasıyla 489,67±45,13 µm ve 470,22±38,14 µm idi. SKK verilerindeki ortalama farklar kontroller için 22.63 µm ve keratokonus için 19.44 µm idi (p<0.001). Kontrol ve keratokonus grupları için iki cihaz arasındaki ICC değerleri sırasıyla keratometri için 0,987 ve 0,983, SKK için 0,998 ve 0.994 idi (p<0.001). Çalışmamızın sonuçları, TRK-2P, normal ve patolojik kornealarda tutarlı sonuç çıktıları üretir. Ayrıca, TRK-2P, yüksek güvenilirliğe sahip referans bir cihazla ilişkilendirildiğinde güvenilir bir araçtır. Ancak keratokonus progresyonunun izlenmesi açısından bu enstrümanlar birbirinin yerine geçebilecek alternatifler olamaz.
Yazar isimleri: ['Feride TUNCER ORHAN', 'Eray ATALAY', 'Nilgün YILDIRIM']
Yayın Yılı: 28 Kasım 2022
Dergi ismi: Osmangazi Tıp Dergisi
Yayın sayfa url: https://dergipark.org.tr/tr/pub/otd/issue/73231/1111360
Yayın pdf linki: https://dergipark.org.tr/tr/download/article-file/2406725
