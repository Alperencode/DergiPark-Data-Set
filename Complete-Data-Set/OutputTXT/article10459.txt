Makale Başlığı: MİLLİYETÇİLİK, ETNİSİTE VE TOPLUMSAL CİNSİYET ROLLERİ EKSENİNDE KADIN BAKIŞ AÇISI
Özet: Milliyetçilik, kimi düşünürler tarafından soyut bir kavram olarak tanımlanıp hayal edilmiş bir topluluk olarak görülmesine rağmen, kimi düşünürlerce de daha dinamik ve canlı bir kavram olarak ifade edilir. Bu sebepledir ki, millet kavramı ve onun ışığında milliyetçilik ve etnisite gibi kavramların da dinamizmi aslında sorgulamaların ve farklı yorumlamaların temelidir. Etnik topluluklar, paylaşılan tarihi anılar, kollektif özel bir ad, nüfusun önemli kesimleri arasındaki dayanışma duygusu, ortak kültür ve bir soy miti ile özel bir yurtla bağlı olma hali olarak tanımlanırken her millet içinde de yer almaktadır.Kadın kavramı ise, millet, milliyetçilik ve etnisite konusundaki hegemonik kuramların çoğunda ihmal edilmiştir. Kadına sadece biyolojik üstünlükleri üstünden bakıp, sembolik roller biçmek yanlış olacaktır. Kadınlar, milletlerin oluşumunda pek çok role sahiptir. Günümüzde milletleri yeniden üretenlerin kadınlar olduğu teorisinin doğru olduğundan hareket edersek, milliyetçi projelerde kadınlar kendilerine biçilen roller ile farklı yollarla bu projelere dâhil olmaktadır. Ayrıca Kadınların yaşadıkları topluma yabancılaşması, kendilerini erkeklerden ayrı görmesi, dışlanması, milliyetçiliğin içinde bir rol sahibi olamaması uzun vade de bakıldığında toplumlar için sıkıntılı bir durumdur.   Bu çalışmanın amacı, milleti düşüncelerinin merkezine koymuş olan milliyetçilik ideolojisinin kadın gözüyle incelenmesidir.Bu kapsamda öncelikle, millet, milliyetçilik kavramları irdelenmekte ve etnik kimlik, etnik simgecilik kavramları çözümlenmektedir. Milliyetçiliğe dair çalışmalarda uzun bir süre görmezden gelinen milletin bir parçası olarak kadınların, milliyetçiliğin inşa süreçlerindeki rolleri ortaya konmaya çalışılmaktadır.
Yazar isimleri: ['Anıl Müge SEYREKBASAN']
Yayın Yılı: 31 Temmuz 2022
Dergi ismi: Kırıkkale Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/kusbd/issue/71575/1041300
Yayın pdf linki: https://dergipark.org.tr/tr/download/article-file/2149345
