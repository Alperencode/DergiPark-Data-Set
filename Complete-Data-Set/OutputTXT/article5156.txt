Makale Başlığı: OTOMOTİV SEKTÖRÜNDE TÜRKİYE, POLONYA  VE ÇEKYA’NIN REKABET GÜÇLERİNİN KARŞILAŞTIRILMASI
Özet: Bu çalışmada, Türkiye, Polonya ve Çekya’nın imalat sanayinde üretim ve ihracat bakımından nispi payları 2000 yılından itibaren giderek artan motorlu kara taşıtları sektöründeki küresel rekabet gücünün hesaplanması ve dönem içerisindeki değişmelerin karşılaştırılması amaçlanmaktadır. Çalışmada rekabet gücünün hesaplanmasında Balassa ve Vollrath tarafından geliştirilen iki farklı Açıklanmış Karşılaştırmalı Üstünlük (RCA) endeksi kullanılmıştır. Analizlerde 4 hane düzeyinde Harmonize Sınıflandırma (HS4) sistemine göre derlenen 2001-2019 dönemine ait dış ticaret verileri kullanılmıştır. Otomotiv sektörü için hesaplanan RCA2 endekslerinden, Polonya’nın 2004 yılından itibaren, Türkiye ve Çekya’nın 2001 yılından itibaren rekabet gücüne kavuştuğu, RCA1 endekslerinden ise Çekya’nın Türkiye ve Polonya’dan daha yüksek bir rekabet gücüne sahip olduğu görülmektedir. Ayrıca, otomotiv sektörünün 4 haneli ürün grupları için hesaplanan RCA1 endekslerinden, Türkiye’nin orta düzeyde teknolojik donanıma sahip iki ürünün (yolcu ve eşya taşımaya mahsus taşıtlar) ihracatında Polonya ve Çekya’dan daha yüksek bir rekabet gücüne sahip olduğu, Çekya’nın ise yüksek teknolojik donanıma sahip iki ürünün (binek otomobil ve bunların aksamı ve parçaları) ihracatında orta düzeyde, ancak diğer iki ülkeden daha yüksek bir rekabet gücüne sahip olduğu görülmektedir. Diğer taraftan RCA2 endekslerine bakıldığında, Türkiye’nin eşya taşımaya mahsus taşıtların ihracatında Polonya ve Çekya’dan daha yüksek bir rekabet gücüne sahip olduğu, Çekya’nın ise binek otomobil ihracatında Türkiye ve Polonya’dan daha yüksek bir rekabet gücüne sahip olduğu görülmektedir.
Yazar isimleri: ['Rahmi ÇETİN', 'Burak UĞUR']
Yayın Yılı: 30 Ağustos 2022
Dergi ismi: Erciyes Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/erciyesiibd/issue/72291/1014531
Yayın pdf linki: https://dergipark.org.tr/tr/download/article-file/2045509
