Makale Başlığı: Trafik Kazalarında Meydana Gelen Ölümlerin Adli ve Tıbbi Açıdan Değerlendirilmesi
Özet: ÖZETAMAÇ: İnsan sayısının artmasına paralel araç sayısının da artmasıyla birlikte trafik kazaları dünya genelinde önemli ölçüde mortalite ve morbiditiye yol açan toplumsal bir sorun haline gelmiştir. Bu çalışmanın amacı trafik kazazında meydana gelen ölümleri inceleyerek kişilerin yaş, cinsiyet, yaralanma lokalizasyonları, kazaların mevsimsel değişiklikleri, araç içi ya da araç dışı gibi kazanın cinsi yaralanma bölgesi gibi hususları değerlendirerek meydana gelen ölümlü kazaları azaltma adına neler yapılabileceğini tartışmaktır.YÖNTEM: Çalışmamızda 01.01.2011-31.12.2012 tarihlerinde meydana gelen trafik kazalarına dair otopsi ve ölü muayene evrakı retrospektif olarak değerlendirmeye alınmıştır. İncelemeye alınan 2 yılda meydana gelen 1900 adli özellikli ölüm vakasının 413’nün (%22) trafik kazası nedeniyle olduğu saptanmıştır. BULGULAR: Vakaların erkek kadın oranı 2,7:1 (n=304, n=109) yaş en sık %23,5 (n=97) ile 20-29 yaş aralığında olup erkek cinsiyetin tüm yaş grupları içerinde baskın olduğu görülmüştür,  %41,6 (n=172) sına otopsi yapılmış iken %58,4 (n=241) üne otopsi yapılmamıştır. Ölümlerin en sık %47,7 (n=197) ile araç içi yolcu konumunda olanlarda, sonrasında %38,7(n=160) ile araç dışı ve en az %13,6(n=56) oranında araç içi sürücü konumunda olduğu görülmüştür. %39,2(n=162) sinin olay yerinde, %37,8(156) inin hastaneye eks duhul getirildiği, %23(n=95) ünün hastanede öldüğü anlaşılmıştır. Mevsimsel olarak toplamda %30,5 (n=126) ile en sık yaz aylarında en az ise toplamda %14,8 (n=61) ile en az kış aylarında olduğu görüldü. Araç dışı en sık 0-9 yaş aralığında (n=50) ölümlerin olduğu görüldü. Kırıklar değerlendirildiğinde en sık %49,2 (n=203) ile kafatası kırıklarının olduğu görüldü. Kazalarda ölüme sebebiyet veren durumun en sık %71,2 (n=294) ile beyin yaralanması onu takiben %50,6(n=209) ile akciğer yaralanması olduğu görüldü.SONUÇ: Trafik kazaları halen tüm dünyada önemli bir sağlık sorunu olarak karşımıza çıkmaktadır. Trafik kazalarının çok küçük yaşlardan itibaren alınacak eğitimlerle önlenebileceği bilinmektedir. Trafik kurallarına uymak, arka koltukta oturan yolcular dahil  emniyet kemeri kullanımı bilincini arttırmak kazaları önlemenin öncelikli adımlarıdır. İhtiyarlara ya da engellilere rahat hareket imkanı sağlayacak kaldırımlar ve çocukların yola çıkmaması hususunda dikkatli olunması, çocukların oyun alanlarının genişletilmesi, evinin bahçesinde oynama bilincinin kazandırılması kazaların önlenmesi açısından önem arz etmektedir. Yetişkinlerinde çocukların araçla hareketi esnasında çocuk koltuğu kullanması ya da uygun kemer bağı ile çocukların koruma altına alınması gerekmektedir.
Yazar isimleri: ['Süleyman SİVRİ', 'Cem UYSAL', 'Abdullah AVŞAR']
Yayın Yılı: 1 Aralık 2022
Dergi ismi: Journal of Anatolian Medical Research
Yayın sayfa url: https://dergipark.org.tr/tr/pub/jamer/issue/73663/1142014
Yayın pdf linki: https://dergipark.org.tr/tr/download/article-file/2531245
