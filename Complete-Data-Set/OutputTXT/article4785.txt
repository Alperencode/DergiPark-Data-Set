Makale Başlığı: Okul Öncesi Öğretmenlerinin Çocukluk Çağındaki Olumlu Yaşantıları ve Örgütsel Kimlik Algıları
Özet: Bu çalışmanın amacı, okul öncesi öğretmenlerinin çocukluk çağı olumlu yaşantıları ile örgütsel kimlik algıları arasındaki ilişkinin incelenmesidir. İlişkisel tarama modelinde tasarlanan araştırmaya 2020-21 eğitim öğretim yılında resmi ve özel okul öncesi eğitim kurumlarında görev yapmakta olan 202 okul öncesi öğretmeni katılım göstermiştir. Araştırmanın verileri Olumlu Çocukluk Yaşantıları Ölçeği ve Öğretmen Örgütsel Kimlik Algısı Ölçeği aracılığıyla toplanmıştır. Çocukluk çağı olumlu yaşantılar ölçeği puanları ile öğretmenlerin yaşı, öğrenim düzeyi ve çalıştıkları okul türü arasında anlamlı bir farklılık olmadığı; öğretmenlerin örgütsel kimlik algıları ile yaş, öğrenim düzeyi ve okul türü arasında anlamlı farklılıklar olduğu tespit edilmiştir. Araştırmada okul öncesi öğretmenlerinin örgütsel kimlik algıları ve çocukluk çağı olumlu yaşantıları arasında orta derecede, pozitif ve anlamlı bir ilişki olduğu sonucuna varılmıştır. Mevcut araştırma olumlu çocukluk deneyimlerinin yetişkinlik dönemi örgütsel kimlik algısı ile ilişkisini açığa çıkarması açısından önem taşımaktadır.
Yazar isimleri: ['Özgül POLAT', 'Sezgin BALABAN', 'Ebru AYDIN']
Yayın Yılı: 30 Haziran 2022
Dergi ismi: Eğitimde Kuram ve Uygulama
Yayın sayfa url: https://dergipark.org.tr/tr/pub/eku/issue/67963/1049022
Yayın pdf linki: https://dergipark.org.tr/tr/download/article-file/2160688
