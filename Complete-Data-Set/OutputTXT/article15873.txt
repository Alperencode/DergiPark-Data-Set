Makale Başlığı: Postmenopozal osteoporozlu kadınlarda inflamatuar biyobelirteçlerin ve kemik mineral yoğunluğu ile ilişkisinin incelenmesi
Özet: Amaç: Postmenopozal osteoporozu olan ve olmayan hastalar arasında inflamatuar biyobelirteç değerlerinin ve kemik mineral yoğunluğu (KMY) ile ilişkisinin incelenmesidir.Gereç ve Yöntem: Retrospektif gözlemsel çalışmamıza Sağlık Bilimleri Üniversitesi Etlik Zübeyde Hanım Kadın Hastalıkları Eğitim Araştırma Hastanesi’ne Mayıs 2021 ve Ocak 2022 tarihleri arasında rutin kontrol için başvuran ve KMY istenen 93 hasta dahil edildi. ‘Dual Enerji X ray Absorbsiyometri (DEXA) ile yapılan KMY sonuçlarından ortalama lumbal KMY T-skoru değerine göre; T-skoru <-2.5 osteoporoz olarak tanımlandı. Çalışma popülasyonu osteoporozu olan ve olmayan postmenopozal kadınlar olarak iki gruba ayrıldı. İki grubun demografik ve klinik özellikleri, biyokimyasal parametreleri, nötrofil/lenfosit oranı (NLR) ve platelet/lenfosit oranı (PLR) ve sistemik immün inflamasyon indeksi (SII) değerleri karşılaştırıldı. Sistemik inflamatuar yanıt ile KMY arasında korelasyon incelendi.Bulgular: Çalışmaya toplam 93 postmenopozal kadın dahil edildi. Osteoporoz olan (n:49) hastalarda ortalama T- skoru -3,05, osteoporoz olmayan (n:44) grupta ise 3,64 olup istatistiksel olarak anlamlı fark izlendi (p<0,05). Osteoporoz olan ve olmayan hastalar arasında NLR, PLR ve SII değerleri açısından istatiksel olarak anlamlı fark izlenmedi (p>0,05). T-skoru ile NLR, PLR ve SII değerleri arasında korelasyon izlenmedi (p>0,05).Sonuç: Çalışmamızda, postmenopozal osteoporozlu kadınlarda inflamatuar biyobelirteçler ve kemik mineral yoğunluğu arasında ilişki izlenmemiştir. Çok merkezli ve daha çok hasta sayılı çalışmalara ihtiyaç olmakla beraber, literatürdeki çalışmalar hemogram parametrelerinden elde edilen inflamatuar biyobelirteçlerin postmenopozal osteoporozun taranması ve önlenmesinde önemli bir rol oynayabileceğini göstermektedir.
Yazar isimleri: ['Ramazan Erda PAY', 'Büşra ŞAHİN', 'Gülsemin ERTÜRK ÇELİK', 'Yaprak USTUN']
Yayın Yılı: 6 Aralık 2022
Dergi ismi: Türk Kadın Sağlığı ve Neonatoloji Dergisi
Yayın sayfa url: https://dergipark.org.tr/tr/pub/etlikzubeyde/issue/73725/1162134
Yayın pdf linki: https://dergipark.org.tr/tr/download/article-file/2596739
