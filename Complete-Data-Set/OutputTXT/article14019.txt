Makale Başlığı: The Suffragette Movement: Through Anguish and Resolution Emancipation Was Achieved
Özet: Kadınlar uzun bir süredir eşit bir hayat yaşamak için çaba sarf etmiştir ve kadınların özgürleşmeye başlamasının ilk adımları on sekizinci yüzyılda atılmaya başlanmıştır. Bu süreçte, birçok kadın yazılarıyla taleplerini ve isteklerini dile getirirken, bir kısmı ise yaşam standartlarını iyileştirmek için harekete geçmiştir. Bu kararlı ve güçlü kadınların arasında, süfrajetler talepleri ve istekleri için yazı yazmaktan daha fazlasını yapmaya karar veren grup olmuştur. Süfrajet Hareketi yirminci yüzyılın başlarında İngiltere’de başlatılan yalnızca kadınların dahil olmasının beklendiği bir harekettir. Kökleri on dokuzuncu yüzyılın son çeyreğine dayansa da bilinçli bir oluşum olarak yirminci yüzyılda tanınmışlardır. Sarah Gavron tarafından yönetilen ve 2015 yılında çıkan bir tarihi drama olan Diren! (Suffragette, Gavron, 2015) filmi de hem Süfrajet Hareketi hem de süfrajetler hakkındadır. Bu bağlamda, bu çalışma genel anlamıyla İngiltere’deki Süfrajet Hareketini incelemeyi amaçlar. Çalışmanın ilk kısmında bu harekete sebep olan olaylar ve kadın yazarlar incelenecektir. Çalışmanın ikinci bölümünün odak noktasını ise Süfrajet Hareketi’nin filmde nasıl ele alındığı oluşturmaktadır.
Yazar isimleri: ['Özgün ATAMAN']
Yayın Yılı: 30 Eylül 2022
Dergi ismi: SineFilozofi
Yayın sayfa url: https://dergipark.org.tr/tr/pub/sinefilozofi/issue/72884/1075033
Yayın pdf linki: https://dergipark.org.tr/tr/download/article-file/2259323
