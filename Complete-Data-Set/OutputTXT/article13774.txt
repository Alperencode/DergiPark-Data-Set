Makale Başlığı: Temporomandibular rahatsızlık alt grupları ve bruksizmin kulak çınlaması ile ilişkisinin incelenmesi
Özet: Amaç: Bu çalışmanın amacı, kulak çınlamasının temporomandibular rahatsızlıkların (TMR) alt grupları ve bruksizm ilişkisini değerlendirmektir. Gereç ve Yöntem: Yüz Ağrıları ve Çene eklem rahatsızlıkları kliniğine art arda gelen hastaların kayıtları retrospektif olarak incelendi. Temporomandibular Düzensizlikler için Araştırma Tanı Kriterleri kullanılarak TMR tanısı, ağız içi bulguların incelenmesi ile bruksizm tanısı konuldu. Grupların oranlarını karşılaştırmak için Ki-Kare ve Fisher'in kesin testi kullanıldı. Bulgular: Temporomandibular rahatsızlık teşhisi konan bireylerde tüm tanı grupları ile kulak çınlaması arasındaki ilişki istatistiksel olarak anlamlı bulunmadı (p>0,05). Bruksizm tanısı konan bireylerde kulak çınlaması istatistiksel olarak anlamlı derecede yüksek bulundu (p<0,05). Sonuç: Bruksizm ile kulak çınlaması arasında ilişki görülmüştür. Kulak çınlaması olan bireylerde bruksizm varlığı göz önünde bulundurulmalıdır.
Yazar isimleri: ['Burcu BAL', 'Gözde SARAK', 'Koray ORAL']
Yayın Yılı: 24 Ağustos 2022
Dergi ismi: Selcuk Dental Journal
Yayın sayfa url: https://dergipark.org.tr/tr/pub/selcukdentj/issue/72290/1103077
Yayın pdf linki: https://dergipark.org.tr/tr/download/article-file/2372730
