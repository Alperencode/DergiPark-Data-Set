Makale Başlığı: Şizofreni Tanılı Çocuğu Olan Annelerin Şizofreniye  İlişkin Metaforik Algıları
Özet: Amaç: Bu araştırma batıda bir ildeki devlet hastanesinin toplum ruh sağlığı merkezinde ayaktan tedavi gören 53 şizofreni hastasının annelerinin şizofreniye ilişkin metaforik algılarını ortaya çıkarmak amacı ile yapıldı. Gereç ve Yöntem: Araştırma temel nitel araştırma deseni ile Haziran - Ağustos 2018 tarihleri arasında, 53 şizofreni hastasının anneleri ile yapıldı. Veriler “Şizofreni ……….’ya benziyor, çünkü……..” cümlesini içeren açık uçlu bir anket formuyla toplandı. Verilerin analizinde içerik analizi tekniği kullanıldı.Bulgular: Annelerin şizofreni kavramına ilişkin ürettiği 53 metaforun ortak özellikleri göz önüne alınarak metaforlar 7 farklı kategoride toplandı. Annelerin ürettikleri metaforlar arasında en fazla Karanlık, Bulut ve Boş beyin metaforları olduğu görüldü.Sonuç: Annelerin şizofreni kavramına yükledikleri anlamların genel olarak olumsuz olduğu ve çeşitlilik gösterdiği sonucuna varıldı
Yazar isimleri: ['Rüveyda YÜKSEL']
Yayın Yılı: 31 Ağustos 2022
Dergi ismi: Hacettepe Üniversitesi Hemşirelik Fakültesi Dergisi
Yayın sayfa url: https://dergipark.org.tr/tr/pub/hunhemsire/issue/72312/1167239
Yayın pdf linki: https://dergipark.org.tr/tr/download/article-file/2616980
