Makale Başlığı: AHMED-İ HANÎ’NİN ESERLERİNDE YÖNETİCİLİK ALGISI VE YÖNETİCİLERE BAKIŞI
Özet: İslam âlimleri dini konularda topluma rehberlik ederken, toplumu ilgilendiren sosyal ve siyasal meselelerde de önemli fikirlere sahip olmuş ve bu meselelere çözüm odaklı yaklaşımlar geliştirmişlerdir. Bu bağlamda 17. yüzyılın önemli âlim, mutasavvıf ve düşünürlerinden Ahmed-i Hanî, kaleme aldığı eserlerde yöneticiler hakkında önemli noktalara temas etmiştir. Çalışmada 17. yüzyılın ikinci yarısından 18. yüzyılın başlarına kadar olan dönemde Hanî’nin gözlemleri ve kaleme aldığı eserlerde devlet idarecilerine bakışı ele alınmıştır. Ahmed-i Hanî, görevi gereği Bayezid sancağında yerel beylerle etkileşimde olması nedeniyle yerel idarecilerin yönetim mekanizmasında durumlarını gözlemleme imkânını bulmuştur. Bu çerçevede Hanî, bir yöneticide olması gereken özellikleri eserlerinde ayrıntılı bir şekilde zikretmiştir, buna göre yöneticinin temel özellikleri arasında adalet, hamiyet ve cesaret sahibi olmak gibi hasletler yer almalıdır. Hanî, eserlerinde genellikle yöneticilerin insanlara karşı merhametli olmadıklarını ve adil davranmadıklarını dile getirmektedir. Ancak Ahmed-i Hanî her zaman yöneticilere karşı olumsuz bir tavır sergilememiştir. Eserlerinde bazen övdüğü, hakkında methiyeler yazdığı yöneticiler de olmuştur. Bu çalışmada Ahmed-i Hanî'nin eserlerindeki yöneticilik tasavvuru ve dönemin idarecilerine bakışı tarihsel kaynaklar bağlamında ilmî sınıftan bir kişi olması itibariyle ayrıntılı olarak tartışılacaktır.
Yazar isimleri: ['Hakan KAYA']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1120803
Yayın pdf linki: https://dergipark.org.tr/tr/download/article-file/2445194
