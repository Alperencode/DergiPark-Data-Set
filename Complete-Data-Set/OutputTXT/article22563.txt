Makale Başlığı: SANAYİDE KARBONSUZLAŞMA: MALZEME ETKİNLİĞİ STRATEJİLERİNİN ROLÜ
Özet: Sanayi emisyonlarının azaltımı net sıfır emisyon hedefinin başarılması için kritik öneme sahiptir. Bununla birlikte, bu sektörün karbon yoğun bir üretim sürecinin parçası olması, malzeme üretimi ve kullanımı sonucu ortaya çıkan emisyon azaltımını zorlaştırmaktadır. Bu çalışmanın amacı, sanayide karbonsuzlaşma için malzeme etkinliğinin önemine vurgu yapmak ve bu yönde uygulanabilecek stratejileri tartışmaktır. Bu yüzden, ilk olarak, sanayi sektörünün neden “azaltım yapılması zor” sektör olduğunu, sanayi sektörü azaltım seçeneklerini ve malzeme etkinliğinin azaltım politikası bağlamındaki kritik rolünü ele almaktadır. İkinci olarak, malzeme etkinliğini sağlayacak stratejileri ve bu stratejilerin hangi ürün yaşam döngüsü aşamalarında gerçekleştirilebileceğini tartışmaktadır. Tüm bu tartışmalar, literatürdeki çalışmalardan elde edilen bulgulara ve önemli kurum ve kuruluşların yayınladığı raporlara dayanmaktadır. Bulgular, sanayide karbonsuzlaşma için büyük bir potansiyel olduğunu ve ürünün tasarım aşamasından kullanım ömrü sonuna kadar geçirdiği süreçte, malzemenin etkin kullanımının sürdürülebilirlik ve döngüsel ekonomi açısından önemli katkılar sunabileceğini göstermektedir. Dahası, emisyon azaltım potansiyeli en yüksek olan aşamaların, tasarım ve kullanım aşamaları olduğu tespit edilmiştir. Bu çalışma, diğer çalışmalardan farklı olarak, malzeme etkinliği konusunu sanayi sektörü özelinde tartışmakta, ve malzeme etkinliğini sağlayacak stratejileri ve bu stratejilerin gerçekleştirilebileceği aşamaları tartışmaktadır. Bu bağlamda, literatüre önemli katkı sağlayacağı düşünülmektedir.
Yazar isimleri: ['Burcu HİÇYILMAZ', 'Sedat ALATAŞ', 'Etem KARAKAYA']
Yayın Yılı: 12 Ağustos 2022
Dergi ismi: Çevre Şehir ve İklim Dergisi
Yayın sayfa url: https://dergipark.org.tr/tr/pub/csid/issue/72150/1120787
Yayın pdf linki: https://dergipark.org.tr/tr/download/article-file/2445133
