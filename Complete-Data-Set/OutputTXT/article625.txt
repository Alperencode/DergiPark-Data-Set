Makale Başlığı: Finansal Piyasalarda İşlem Yapan Genç Yatırımcıların Girişimcilik Faaliyetine Bakışı
Özet: Amaç: Günümüzde ekonomik büyüme ve kalkınmanın temel yapı taşı olan girişimcilik İslam açısından da önemlidir. Kur’ an-ı Kerim’ de insanoğluna yeryüzünü imar etme görevi yüklenerek insanoğlunun çalışması, geliştirmesi, üretmesi teşvik edilirken, Hz. Peygamber’de girişimciliği teşvik etmiş ve ahlaklı, cesur, risk alabilen tüccarı övmüştür. Fakat girişimci olmak kolay değildir ve birçok faktör girişimcilik isteğini etkilemektedir. Bu çalışmanın amacı girişimcilik ve finans dersleri alan ve finansal piyasalarda işlem yapan üniversite öğrencilerinin girişimci olma hakkında ne düşündüklerini ortaya çıkarmaktır.Tasarım/Yöntem: Nitel araştırma yöntemiyle hazırlanmış çalışmada, Safranbolu Şefik Yılmaz Dizdar Meslek Yüksekokulu’nda girişimcilik ve finans dersleri alan ve finansal piyasalarda işlem yapan on üniversite öğrencisi ile yarı yapılandırılmış görüşme yapılarak elde edilen veriler yorumlanmıştır.Bulgular: Genel olarak katılımcılar, finansal piyasalarda elde edilen gelirin sürekliliğinin olmadığını, kısa süre içinde kaybetme riskinin yüksek olduğunu, finansal piyasalara güvenmediklerini ifade etmişlerdir. Finansal piyasalarda kullanılan farklı enstrümanlar sayesinde risk dağılımı yapılabildiğini ve bu piyasaların daha hızlı ve kolay bir şekilde sermaye artışına olanak verdiğini, bu sayede sermayelerini arttırarak girişimci olmayı istediklerini ifade etmişlerdir. Katılımcılar, finansal piyasalardaki yatırımların İslami açıdan uygun olmadıklarını ifade etseler de yaptıkları işlemlerde bu hassasiyetlere dikkat etmedikleri görülmektedir.Sınırlılıklar: Görüşmenin sadece Safranbolu Şefik Yılmaz Dizdar Meslek Yüksekokulu’nda girişimcilik ve finans dersleri alan ve finansal piyasalarda işlem yapan on üniversite öğrencisi ile yapılması araştırmanın sınırlılıklarıdır.Özgünlük/Değer: Girişimcilik isteği üzerinde birçok çalışma yapılsa da finansal piyasaların girişimcilik isteğini ne şekilde etkilediği ile ilgili çalışmalara rastlanılmamış olması bu çalışmanın özgünlüğünü ortaya koymaktadır.
Yazar isimleri: ['Hasan KINACI', 'Salih ÜLEV']
Yayın Yılı: 29 Kasım 2022
Dergi ismi: Akademik Araştırmalar ve Çalışmalar Dergisi (AKAD)
Yayın sayfa url: https://dergipark.org.tr/tr/pub/kilisiibfakademik/issue/73550/1169587
Yayın pdf linki: https://dergipark.org.tr/tr/download/article-file/2626599
