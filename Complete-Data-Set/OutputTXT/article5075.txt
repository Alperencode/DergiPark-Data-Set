Makale Başlığı: KARA TİMURTAŞ PAŞA VE AİLESİNİN OSMANLI DEVLETİ İÇERİSİNDEKİ İDARİ ROLÜ
Özet: Bu çalışmanın amacı Osmanlı Devleti’nin kuruluş döneminde yaşamış önemli bir vezir ailesine mensup olan Kara Timurtaş Paşa ve ailesinin Osmanlı Devleti’nde üstlendiği rolleri incelemektir. “Vezirlik” ve “Beylerbeyilik” kurumunun yeni tesis edildiği Osmanlı kuruluş döneminde bu makamlara ilk erişen ailelerden birisi Kara Timurtaş Paşa ailesi olmuştur. Vezirlik müessesesi padişahtan sonra gelen en büyük itibara ve otoriteye sahip olan müessesedir. Vezirliğin ardından gelen itibarlı ve güçlü konumda olan diğer bir kurum ise beylerbeyilik müessesidir. Kara Timurtaş Paşa ve ailesi Osmanlı Devleti’nde vezir ve beylerbeyi gibi görevlerde yer alarak devlet teşkilatı içerisinde siyasi, askerî, sosyal ve kültürel alanlarda etkili olmuşlardır. Kara Timurtaş Paşa ve ailesi Osmanlı Devleti’nde üstlendiği görevler ve verdiği hizmetlerle yeni kurulan devletin yükseliş sürecine doğru ilerlemesinde önemli bir basamağı teşkil ettikleri görülür. Osmanlı kuruluş döneminde vezir ve beylerbeylerinin sayıları birer kişiydi. Ancak daha sonraki dönemlerde Osmanlı devlet teşkilatlanmasının genişlemesine paralel olarak vezir ve beylerbeyi sayıları artırılmıştır. Osmanlı kuruluş dönemindeki bu uygulamaya rağmen, Kara Timurtaş Paşa ve ailesi divana aynı anda üç tane vezir vermeyi başarabilen ilk ve tek aile olmuştur. Osmanlı kuruluş döneminde büyük itibarı olan bu müesseselerde Kara Timurtaş Paşa ve ailesi uzun süre görev yapmışlardır.
Yazar isimleri: ['Emre KOLBAŞI']
Yayın Yılı: 30 Eylül 2022
Dergi ismi: Erciyes Akademi
Yayın sayfa url: https://dergipark.org.tr/tr/pub/erciyesakademi/issue/72599/1131318
Yayın pdf linki: https://dergipark.org.tr/tr/download/article-file/2488889
