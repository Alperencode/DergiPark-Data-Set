Makale Başlığı: Kadına Şiddet Konusunda Yapılan Kamu Spotlarının İncelenmesi Üzerine Alımlama Analizi
Özet: Kadına şiddet haberleri ve vakalarının ne yazık ki artışıyla birlikte ilgili bakanlıklar, kamu kuruluşları ve sivil toplum örgütleri tarafından insanları bilinçlendirmek, empati kurmalarını sağlamak, şiddet uygulayana yapılabilecek yaptırımları anlatmak, şiddete maruz kalana yol göstermek amacıyla kamu spotları hazırlanmaktadır. Bu çalışmada kadına şiddete yönelik hazırlanan kamu spotlarının amacına uygunluğu ve mesajı iletme açısından yeterliliğinin incelenmesi amaçlanmaktadır. Bu amaçla, çalışmamızda kadına şiddete yönelik 3 kamu spotu üzerinde yapılan alımlama analizine, cinsiyetleri ve medeni halleri eşit dağılım gösterecek şekilde farklı meslek gruplarından Y kuşağı döngüsünde olan 12 birey katılmıştır. Katılımcılar kamu spotlarının her birinden ikişer soru ve genel olarak da 3 soru olmak üzere toplam 9 soru üzerinden fikirlerini özgürce ifade edebilecekleri ortam sağlanarak bireysel görüşmeler ve odak grup görüşmeleriyle çalışmaya katkı sağlamışlardır. Çalışma sonucunda özgün fikirler ortaya çıkmakla birlikte kamu spotlarının toplumu bilinçlendirmek ve eğitim anlamında katkısı olduğu ancak şiddeti önlemek için kesinlikle tek başına yeterli olmadığı görüşü ortaya çıkmıştır. Kamu spotlarının eksiklikleri ve yeterlilikleri noktasında da bir takım çarpıcı sonuçlar elde edilmiştir.
Yazar isimleri: ['Özden AKYIL', 'Zekiye GENCER']
Yayın Yılı: 28 Haziran 2022
Dergi ismi: Elektronik Cumhuriyet İletişim Dergisi
Yayın sayfa url: http://ecider.cumhuriyet.edu.tr/tr/pub/issue/70624/1024743
Yayın pdf linki: https://dergipark.org.tr/tr/download/article-file/2085788
