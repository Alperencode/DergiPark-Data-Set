Makale Başlığı: Saygı Odaklı Bir Bilim İnsanına Armağan - Prof. Dr. Ruşen Keleş’in Yaşamı, Bilimsel Portresi üzerine Bir İnceleme
Özet: Prof. Dr. Ruşen Keleş 19 Ağustos 1932 yılında Trabzon’un Araklı ilçesinde dünyaya geldi. İlköğrenimini Trabzon’da, Cudi Bey İlkokulu’nda, ortaöğrenimini ise Kemerkaya  Ortaokulu’nda tamamladı. Trabzon Lisesi’nden mezun olmasının ardından, Siyasal Bilgiler Fakültesi giriş sınavını kazanarak Mülkiye öğrencisi oldu. 1950–54 yıllarını kapsayan öğrencilik döneminde, SBF Öğrenci Derneği’nde genel kurul başkanlığı, yönetim kurulu üyeliği ve kültür kolu başkanlığı yaptı. Öte yandan Milli Türk Talebe Federasyonu altında, Cumhuriyetçi, Kemalist ve barışçıl öğrenci hareketleri içinde yer aldı. Merkezi İstanbul’da bulunan (alkollü içki karşıtı) Yeşilay Derneği’nin SBF ve Ankara’daki örgütlenme ve eğitim çalışmalarına, okul arkadaşı Cevat Geray ile birlikte öncülük etti. Prof. Keleş, Kentleşme bilimine kazandırdığı yüzlerce  eserleri ile Türkiye’de Kentleşme, kent hukuku, kent bilim ve Yerel yönetimler  konusunda çığır açmıştır. Prof. Keleş’in  h-indeksi katsayısı 9, tüm yayınlar için aldığı atıf sayısı 1000’leri geçmiştir. 90. Yaşına girmek üzere olan bu saygı odağı bilim insanı Prof. Dr. Ruşen Keleş’in bilimsel geçmişi bağlamında birşeyler yazmanın güçlüğü bir yana bu alandaki çalışmaları bilimsel göstergeleri dikkate alan veri odaklı bu makalenin yararlı olacağı gerçeğiyle  elde edilen detaylı özgeçmiş ve akademik veriler öne çıkmaktadır. Prof.Keleş’ in yıllardan beri yönettiği  tez danışmanlıklarına ilişkin verilere YÖK Ulusal Tez Merkezi veri tabanından erişilmiştir. Çalışmada ulaşılan bulgulara göre, Prof. Keleş’in akademik üretimleri ve istatistikleri ile Kentleşme, kent hukuku,yerel yönetimler ve benzer disiplinler bağlamında yetişmekte olan akademisyenler ve  araştırmacılar açısından pozitif rol model olduğu gerçeği aydınlatıcı ve önemli olmaktadır.
Yazar isimleri: ['Mehmet KESKİN']
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1117123
Yayın pdf linki: https://dergipark.org.tr/tr/download/article-file/2429679
