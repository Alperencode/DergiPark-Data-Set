Makale Başlığı: SİGORTA ŞİRKETLERİNİN İNSAN KAYNAKLARI İLETİŞİM FAALİYETLERİ
Özet: Kurumları başarıya ulaştıracak en önemli güç kaynaklarından biri de insan kaynağıdır. Kurumların çalışanları doğru yöntemlerle seçip işe yerleştirmelerinin yanında etkin ve verimli sonuçları almaları ve tercih edilebilir olmaları için çalışanların eğitim ve gelişim faaliyetlerine destek olmaları, iletişimde etkin ve çalışan tatminini sağlamaları gerekmektedir. Kurumsal iletişim şirketlerin amaçlarına ulaşmak için planladıkları iletişim faaliyetlerinin bütünüdür. Teknolojik ilerlemeler ışığında günümüzde sosyal medya uygulamaları kurumların ve bireylerin hayatında önemli rol oynamaktadır. Kurumlar oluşturdukları hesaplarla Instagram Facebook Twitter gibi kanallar ile paydaşlarına hızlı ve düşük maliyet ile ulaşabilmektedir. Bu çalışmada yoğun rekabetin yaşandığı sektörlerden biri olan sigortacılık alanında faaliyetlerine devam eden beş şirketin insan kaynakları alanında Instagram üzerinden paylaşımlarının anlaşılması amaçlanmıştır. Araştırmanın verilerine belirlenen kurumların resmi insan kaynakları Instagram hesapları aracılığı ile ulaşılmıştır. Bu amaca yönelik Mayıs 2021 dönemi itibari ile elde edilen veriler için nitel bir araştırma yapılmış olup içerik analizi ile paylaşımların gruplandırmasına gidilmiştir. Sigorta şirketlerinin insan kaynakları alanında yaptıkları paylaşımların daha çok özel günler ve haftalar, insan kaynakları uygulamaları hakkında bilgilendirme, yapılan ya da katılım sağlanan etkinlik haberlerinin iletilmesi şeklinde olduğu görülmüştür. Sigorta şirketlerinin paylaşımlarının ağırlıkları şirket politikaları doğrultusunda farklılık göstermektedir. Çalışmanın alanla ilgilenen araştırmacı yöneticilere yararlı olacağı düşünülmektedir.
Yazar isimleri: ['Hale Nur GÜLER']
Yayın Yılı: 29 Eylül 2022
Dergi ismi: Türkiye Mesleki ve Sosyal Bilimler Dergisi
Yayın sayfa url: https://dergipark.org.tr/tr/pub/jovosst/issue/72805/1144737
Yayın pdf linki: https://dergipark.org.tr/tr/download/article-file/2541930
