Makale Başlığı: Psikolojik Sermaye ve Örgütsel Adalet Algısının Akış Deneyimi Üzerindeki Etkisinde İşe Tutulmanın Aracılık Rolü: Türk Savunma Sanayinde Bir Araştırma
Özet: Bu araştırmada, örgütsel adalet algısı ve psikolojik sermayenin, akış deneyimi üzerindeki etkisi ve bu etkiye işe tutulmanın aracılık edip etmediği irdelenmiştir. Araştırmanın örneklemini, ciroları itibariyle Türk Savunma Sanayini temsil eden kurumsal özel işletmelerin 533 çalışanı oluşturmaktadır. Araştırmanın değişkenlerini ölçmek amacı ile; Utrecht İşe Tutulma Ölçeği Kısa Formu, Psikolojik Sermaye Ölçeği Kısa Formu, Örgütsel Adalet Ölçeği ve Akış Deneyimi Ölçeği kullanılmıştır. Elde edilen veriler; demografik veriler ve tanımlayıcı istatistiklerin analizi; değişkenler arası anlamlılıkların sınanması; ölçüm modeli ve yapısal modelin test edilmesi gibi üç aşamalı bir analize tabi tutulmuştur. Analizler ışığında, işe tutulma davranışının anlamlı şekilde akış deneyimine öncül olduğu, bu kapsamda psikolojik sermaye ve örgütsel adalet algısı ile akış deneyimi ilişkisine aracılık ettiği görülmüştür. Örgütsel adalet algısının akış deneyimi ile anlamlı bir ilişkisi olmadığı ancak, işe tutulma üzerinden akışı etkilediği sonucuna varılmıştır. İşe tutulma ve akış deneyiminin alt boyutları itibari ile birbirlerine yakın kavramlar olduğu ancak belirli şekilde birbirinden ayrıştığı da görülmüştür.
Yazar isimleri: ['Kutay AKIN']
Yayın Yılı: 29 Ağustos 2022
Dergi ismi: Bingöl Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/biibfad/issue/72366/938943
Yayın pdf linki: https://dergipark.org.tr/tr/download/article-file/1774794
