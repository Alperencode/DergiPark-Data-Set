Makale Başlığı: Binaların Farklı Pencere Türlerine Bağlı Elektrik Enerjisi Tüketimleri ve Sosyal Emisyon Maliyetleri
Özet: Çalışmada, ilk olarak Türk yalıtım standardı TS 825’e göre dört iklim bölgesini temsilen seçilen; İzmir, Manisa, Afyon ve Kastamonu illerindeki binaların elektrik enerji tüketimi hesaplanmıştır. Bunun için örnek alınmış binanın elektrik enerjisi tüketimi hesaplanmıştır. Bina enerji tüketimi hesaplanırken cam türleri olarak, tek cam, çift cam, yalıtımlı cam ve üçlü cam olması dikkate alınmıştır. İkinci olarak, tüketimi yapılan bu elektriğin enerjinin santrallerinde üretiminde meydana gelecek CO2 ve NOx emisyonları tespit edilmiştir. Daha sonra bu emisyonların bertaraf edilmesi için sosyal emisyon maliyetleri hesaplanmıştır. Son olarak 2030, 2040 ve 2050 yılları için farklı iskonto oranlarına bağlı sosyal emisyon maliyetleri için öngörülerde bulunulmuştur. Enerji santrallerinin elektrik üretirken kömür ve doğal gaz kullandıkları kabul edilmiştir. Sonuç olarak, CO2 emisyonu için en yüksek sosyal emisyon maliyeti kömür kullanan enerji santrallerinde 2050 yılı ve % 2.5 iskonto oranında, dördüncü iklim bölgesindeki Kastamonu ilinde ve tek camlı pencerelere sahip binalarda 7092.089 $ ve en düşük ise doğal gaz kullanan enerji santrallerinde birinci iklim bölgesindeki İzmir ilinde yalıtım camlı pencerelere sahip binalarda, 2030 yılı ve % 5 iskonto oranında 98.7 $ olarak hesaplanmıştır. NOx emisyonu için sosyal emisyon maliyeti en yüksek doğal gaz kullanan enerji santrallerinde, 2050 yılı ve % 2.5 iskonto oranında, 958.1 $ ve en düşük ise kömür kullanan enerji santrallerinde, 2050 yılı ve % 2.5 iskonto oranında, dördüncü iklim bölgesindeki Kastamonu ilinde ve tek camlı pencerelere sahip binalarda 20.1 $ olarak tespit edilmiştir.
Yazar isimleri: ['Okan KON']
Yayın Yılı: 31 Ağustos 2022
Dergi ismi: ALKÜ Fen Bilimleri Dergisi
Yayın sayfa url: https://dergipark.org.tr/tr/pub/alku/issue/72254/1151128
Yayın pdf linki: https://dergipark.org.tr/tr/download/article-file/2566142
