Makale Başlığı: Ekolojik Taşıma Kapasitesi : Fosfora Dayalı Yüklenme Modeli Kullanılarak Kılıçkaya Baraj Gölü için Taşıma Kapasitesi Tahmini
Özet: Ekolojik taşıma kapasitesi ekosistemlere zarar verilmeden ortamdan üst düzeyde yararlanma ölçütünü tanımlar. Her ekonomik faaliyet gibi su ürünleri yetiştiriciliğinin de sucul ekosistemler üzerine önemli etkileri bulunmaktadır. Özellikle yüzer ağ kafes balık çiftlikleri yerleşim konumu gereği ortama besleyici element vererek ötrofikasyona neden olabilir. Bu nedenle balık çiftlikleri kurulmadan önce ortamın taşıma kapasitesi hesaplanmalıdır. Bu çalışmada Türkiye’nin Karadeniz Bölgesinde yeralan Kılıçkaya Baraj Gölünün taşıma kapasitesi Dillon-Rigler fosfor yüklenme modeli kullanılarak tahmin edilmiştir. Hesaplamalarda çiftlik ve göl limnolojik verileri (ortalama derinlik 16 m,  yüzey alanı 64,4 km2 , kabul edilebilir fosfor yükü 30 mg/m3, ortalama fosfor konsantrasyonu 24 mg/m3,  YYO 1,0-1,5-2,0 arasında) kullanılmıştır. Model gölde ağ kafeslerde üretilebilecek yıllık alabalık miktarını 1.697 ton  ile 25.162 ton arasında tahmin etmiştir.  Gölün derinliğinin az olması, alt havzanın ötrofik yapısı ve küresel iklim değişimi  dikkate alınarak,   çevreye zarar vermeden ortalama  2500 ton/yıl alabalık üretilebileceği sonucuna ulaşılmıştır. Ayrıca Türkiye’nin tüm baraj göllerinde;  ağ kafes çiftliği kurulmadan önce ekolojik taşıma kapasitesinin hesaplanması önerilmiştir.
Yazar isimleri: ['Ekrem BUHAN']
Yayın Yılı: 30 Eylül 2022
Dergi ismi: Journal of Anatolian Environmental and Animal Sciences
Yayın sayfa url: https://dergipark.org.tr/tr/pub/jaes/issue/72468/1153542
Yayın pdf linki: https://dergipark.org.tr/tr/download/article-file/2573637
