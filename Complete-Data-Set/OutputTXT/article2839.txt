Makale Başlığı: ÜLKE KREDİ NOTU GÖRÜNÜMLERİNİN PAY GETİRİLERİ ÜZERİNDEKİ ETKİLERİ: BİST30 ENDEKSİ ÜZERİNE BİR OLAY ANALİZİ
Özet: Bu çalışmada, uluslararası kredi derecelendirme kuruluşlarından olan Fitch’in Türkiye üzerinde kredi notu görünüm değişikliğine gitmesinin, Bist30 endeksinde işlem gören hisse senetlerinin getirileri üzerine etkide bulunup-bulunmadığı Event Study (olay analizi) yöntemi ile araştırılmış bulguların anlamlılığı Bağımlı Örneklem t Testi ile analiz edilmiştir. Fitch 1 Kasım 2019 ve 19 Ağustos 2016 tarihlerinde Türkiye’nin kredi notunda değişikliğe gitmemesinin yanında kredi görünümünü sırası ile negatiften durağan seviyeye çıkarmış ve durağandan negatif seviyeye düşürmüştür. Fitch’in Türkiye’nin kredi görünümünü yükselttiği durumda Bist30’da işlem gören hisse senetleri kümülatif anormal getirilerinin artış gösterdiği ve kredi görünümünün negatife düşürüldüğü tersi durumda ise kümülatif anormal getirilerin azaldığı tespit edilmiştir. Ayrıca her iki durum için hesaplanan olay öncesi ve olay sonrası ortalama kümülatif anormal getirilerin istatistiki olarak anlamlı olduğu saptanmıştır. Çalışmanın bulguları literatürde bolca yer alan kredi notu değişikliğinin borsa üzerine etkisinden ziyade kredi görünümünde bir değişikliğin de Türkiye için Bist30 endeksinde işlem gören hisse senedi pay getirileri üzerinde bir etkide bulunacağına işaret etmektedir. Bu durum, piyasa katılımcılarının tasarruflarını değerlendirirken kredi görünümü değişkenini de hesaba katarak karar aldığını göstermektedir.
Yazar isimleri: ['Melikşah AYDIN']
Yayın Yılı: 1 Temmuz 2022
Dergi ismi: Bilgi Ekonomisi ve Yönetimi Dergisi
Yayın sayfa url: https://dergipark.org.tr/tr/pub/beyder/issue/70500/1048458
Yayın pdf linki: https://dergipark.org.tr/tr/download/article-file/2159562
