Makale Başlığı: Ahmedîlerin İnançlarına Popüler Kültürden Meşruiyet Kazandırma Çabaları: Diriliş Ertuğrul Dizisi Örneği
Özet: Ahmedîler modern dönemde modern bir dini söylem biçimiyle ortaya çıkan bir dinî yapılanmadır. Özellikle 1980lerden itibaren Batı ülkelerine yoğun şekilde göç etmeye başlamaları dinî söylemlerinde belirli bir değişim ve dönüşümün yaşanmasına neden olmuştur. Ahmedîler özellikle Batı’da doğup büyüyen Ahmedîlere hitap edebilmek adına popüler kültür öğelerinden sıklıkla yararlanmaya başlamışlardır. Bilhassa gençlerin dijital tv portalları olan Netflix gibi mecralardaki programlara yönelik artan ilgileri Ahmedîlerin de inançlarıyla birlikte oraları kendi inançlarına uygun tarzda yorumlamalarına neden olmuştur. Nitekim Cemaatin en önemli yayın organı olan Review of Religons’da Diriliş Ertuğrul Dizisine dair yapılan bir değerlendirmede bu durumun bir örneğidir. Bu değerlendirmede genel olarak dizi hakkında bir değerlendirme yapıldığı düşünülürken son kısma gelindiğinde dizideki bir bölüm üzerinden Mirza Gulam Ahmed’in mesihliğine ve mehdiliğine delil getirilmeye çalışıldığı anlaşılmaktadır. Bu çalışmada da popüler kültürün önemli bir öğesinin ilginç bir şekilde nasıl Ahmedî inançlarına intibak ettirilmeye çalışıldığı değerlendirilmeye çalışılacaktır.
Yazar isimleri: ['Halide Rumeysa KÜÇÜKÖNER']
Yayın Yılı: 30 Eylül 2022
Dergi ismi: HAFIZA
Yayın sayfa url: https://dergipark.org.tr/tr/pub/hafizadergisi/issue/72646/1164636
Yayın pdf linki: https://dergipark.org.tr/tr/download/article-file/2606737
