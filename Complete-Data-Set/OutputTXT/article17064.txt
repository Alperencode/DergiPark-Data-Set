Makale Başlığı: ON YEDİNCİ ASIRDA OSMANLI-İSVEÇ MÜNÂSEBETLERİNE BİR BAKIŞ
Özet: Osmanlı İmparatorluğu ile İsveç Krallığı arasındaki ilişkiler yeniçağ boyunca sınırlı kalmıştır. Her ne kadar ilk temaslar on altınca yüzyılda kurulmuş olsa da, Osmanlı İmparatorluğu’na gelen İsveçli ziyaretçilerin sayısı sonraki asırda dikkate şayan seviyede artmıştır. Mevcut çalışma 1620’ler ile 1670’ler arasında Osmanlı İmparatorluğu’nu ziyaret eden İsveçli seyyah ve diplomatların bir dökümünü yaparak, meşhur İsveç Kralı XII. Karl’ın (Demirbaş Şarl) 1709 yılında Osmanlılara iltica etmesinden önce iki devlet arasındaki münasebatı aydınlatmayı amaçlamaktadır. Bu açıdan, Pual Strasburg (1632/3), Bengt Skytte (1651/2), Claes Rålamb ve Gotthard Welling (1657/8) ile Aslan Aga (1670/1) gibi belirtilen dönemde Osmanlı başkentine gelen İsveç diplomatik heyetleri hususi olarak irdelenmiştir. Bu doğrultuda İsveç’in periyodik sayılabilecek temas çabalarının Osmanlılar tarafından ciddiye alınmadığı iddia edilmektedir.
Yazar isimleri: ['Mahmut Halef CEVRİOGLU']
Yayın Yılı: 30 Haziran 2022
Dergi ismi: Uluslararası Tarih Araştırmaları Dergisi
Yayın sayfa url: https://dergipark.org.tr/tr/pub/utad/issue/70961/1066382
Yayın pdf linki: https://dergipark.org.tr/tr/download/article-file/2225628
