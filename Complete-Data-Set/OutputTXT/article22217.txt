Makale Başlığı: Türk Popülasyonunda ABO ve Rh Kan Grupları ve COVID-19 Duyarlılığı ve Hastalık Şiddeti İlişkisi - Retrospektif Bir Vaka Kontrol Çalışması
Özet: ÖzAmaç: COVID-19 hastalarında genel popülasyon ile COVID-19 hastaları arasında kan gruplarının sıklığında bir fark olup olmadığını ve kan grupları ile mortalite ve göğüs BT tutulumunun şiddeti arasında bir ilişki olup olmadığını belirlemek. Gereç ve Yöntem: 1546 COVID-19 hasta değerlendirildi. Hastaların yaş, cinsiyet, ek hastalıklar, başvuru sırasındaki şikayetleri ve sonuçları gibi klinik veriler tıbbi kayıtlardan elde edildi. Genel popülasyondaki kan gruplarının normal dağılımını belirlemek amacıyla Türk popülasyonu üzerinde yapılan ve Türk Kızılayı'nın 3.022.883 sağlıklı kan donöründen oluşan önceki bir çalışma kontrol grubu olarak belirlenmiştir. Bulgular: Kan grupları arasında cinsiyet, BT sonuçları, hastanede kalış süresi ve ölüm oranları açısından anlamlı fark yoktu (tümü için p>0,05). Popülasyondaki kan gruplarının sıklığı ve hastalar karşılaştırıldığında, A Rh + kan grubu oranları açısından istatistiksel olarak anlamlı bir fark bulundu (p=0,026). Çalışmamızda hastanede yatan COVID-19 hastalarında A Rh + oranı popülasyona göre daha yüksek bulunmuştur. Ayrıca, ciddi göğüs BT tutulumu olan hastalarda A Rh + kan grubu sıklığı normal popülasyona göre daha yüksekti (p=0,007). Sonuç: Kan grupları ile cinsiyet, BT bulgularının şiddeti, hastanede kalış süresi ve ölüm oranları arasında anlamlı bir fark bulunmadı. Ancak hastanede yatan COVID-19 hastalarında A Rh + oranının popülasyona göre önemli ölçüde daha yüksek olduğu tespit edildi. Ayrıca, ciddi göğüs BT bulguları olan hastalarda, normal popülasyona göre daha yüksek sıklıkta A Rh + kan grubu vardı.Anahtar Sözcükler: ABO kan grupları, Rh grupları, COVID-19, Mortalite, SARS-CoV2
Yazar isimleri: ['Ramazan KORKUSUZ']
Yayın Yılı: 1 Eylül 2022
Dergi ismi: Akdeniz Tıp Dergisi
Yayın sayfa url: https://dergipark.org.tr/tr/pub/akd/issue/71300/1060576
Yayın pdf linki: https://dergipark.org.tr/tr/download/article-file/2202965
