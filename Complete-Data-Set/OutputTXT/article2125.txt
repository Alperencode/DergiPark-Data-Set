Makale Başlığı: CYBERPUNK MEKÂN OLUŞUMUNA ETKİ EDEN BAŞLICA ÜSLUPLAR: MİNİMALİZM, FÜTÜRİZM VE RETRO-FÜTÜRİZM
Özet: Cyberpunk, teknolojik gelişmelerin en üst noktaya ulaştığı, insan ve makine birleşimlerinin yaşandığı, yapay zekanın insan zekasına ulaştığı ve hatta geçtiği, karanlığın, umutsuzluğun ve kaosun hâkim olduğu bir geleceğin tasviri olan bilim kurgu türüdür. Teknolojinin her geçen gün ivmelenerek gelişmesi gelecek yıllarda teknolojiden bağımsız yaşamı imkânsız hale getirecektir. 1980’lerden bu yana edebiyat başta olmak üzere, müzik, video oyunları ve sinema sektöründe Cyberpunk türünde birçok eser verilmiştir. Cyberpunk birçok sanat akımından, kültürden, siyasetten, yazıldığı dönemin koşullarından etkilenerek gelişimini devam ettiren bir türdür. Mimarlık ve iç mekân tasarımı bağlamında etkilendiği akımların arasında; Minimalizm, Fütürizm ve Retro-Fütürizm göze çarpmaktadır. Bu akımlardan bazı esinlenmelerle aynı eserde birlikte kullanılabildiği gibi birbirinden bağımsız bir şekilde kullanılmasına da rastlanılmaktadır. Bazı eserlerde kültürel unsurlara da yer verildiği, sosyal hayattan renk kullanımına ve mekân tasarımına kadar bu unsurların yansıtıldığı izlenmektedir.Bu çalışmada temel olarak belirlenen üç akım ve Cyberpunk üzerindeki etkileri, benzerlikleri ve farklılıkları, örneklem olarak belirlenen filmler ve video oyunu üzerinden incelenmekte ve karşılaştırılmaktadır. Çalışmada ele alınan akımların kullanılan özelliklerinin belirlenmesi ve Cyberpunk’ın kimlik kazanmasına olan etkileri çalışmanın ana konusudur. Sonuç olarak bu türün bir çeşit kolaj üslup olduğu ve eklektik bir tasarım akımı özelliği gösterdiğinin belirtilmesi hedeflenmektedir. Böylece çalışmada Cyberpunk türünün içerdiği üslupların netleştirilerek literatüre katkı sağlanması amaçlanmaktadır.
Yazar isimleri: ['Süphan Kaan ÇİFTCİ', 'Sibel DEMİRARSLAN']
Yayın Yılı: 30 Ekim 2022
Dergi ismi: Avrasya Sosyal ve Ekonomi Araştırmaları Dergisi
Yayın sayfa url: https://dergipark.org.tr/tr/pub/asead/issue/73282/1182993
Yayın pdf linki: https://dergipark.org.tr/tr/download/article-file/2682924
