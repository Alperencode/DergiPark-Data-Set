Makale Başlığı: ULUSLARARASI İNSANCIL TEAMÜL HUKUKUNUN GELİŞİMİNDE DEVLET DIŞI SİLAHLI AKTÖRLERİN ROLÜ
Özet: Silahlı çatışmaların değişen doğası neticesinde, günümüzde silahlı çatışmalar devlet ile devlet dışı silahlı gruplar arasında ya da devlet dışı silahlı grupların birbiri ile savaştığı şekilde gerçekleşmektedir. Uluslararası insancıl hukuk, devlet dışı silahlı aktörlerin aktif olarak yer aldığı uluslararası nitelikte olmayan çatışmaları düzenlemekte yetersiz kalmaktadır. Teamül hukuku bu hukuki boşluğu doldurmak için etkili bir araç olarak kullanılabilir. Uluslararası insancıl hukukun teamül kuralları hem devletler hem de devlet dışı silahlı aktörler için bağlayıcıdır ancak uluslararası insancıl hukukun teamül kuralları belirlenirken sadece devletlerin uygulamaları dikkate alınmaktadır. Teamül hukukunun oluşumunda yer almayan devlet dışı silahlı aktörler bu kuralları sahiplenme duygusundan uzaktır. Bu yüzden, bu makalede ele alınacak ana tartışma konusu, uluslararası insancıl hukukun teamül hukuku kurallarına uyumu arttırmak için devlet dışı silahlı aktörlerin nasıl oluşum sürecine katılabileceğidir. Makale üç ana bölümden oluşmaktadır. İlk bölümde uluslararası teamül hukukunun oluşumu incelenecektir. İkinci bölümde silahlı grupların teamül hukukunun oluşum sürecine katılmasını engelleyen sorunlar ele alınacaktır. Son bölümde hukuki çözüm yolları önerileri yer alacaktır.
Yazar isimleri: ['Berkant AKKUŞ']
Yayın Yılı: 30 Eylül 2022
Dergi ismi: Erciyes Akademi
Yayın sayfa url: https://dergipark.org.tr/tr/pub/erciyesakademi/issue/72599/1152830
Yayın pdf linki: https://dergipark.org.tr/tr/download/article-file/2571329
