Makale Başlığı: Ladin Meşcereleri Üst Topraklarında Derinliğe Göre Cmic ve Nmic 'in Değişimi
Özet: Bu çalışmada saf doğu ladini (Picea orientalis L.) ormanı altındaki toprakların özellikle organik C, toplam N, ayrışma oranı (Corg/Ntoplam), mikrobiyal biyokütle C (Cmic) ve N (Nmic) gibi karakteristiklerinin toprak derinliği ile değişimi araştırılmıştır. Araştırma sahası Trabzon ili Vakfıkebir ve Tonya İlçeleri sınırlarında bulunan Fol Deresi Mikro Havzası’nda yer almaktadır. Çalışma alanında alanı temsilen, rastgele 10 adet örnek nokta belirlenmiş ve bu noktalardan farklı iki derinlik kademesinden (0–15 cm ve 15–30 cm derinlik) toprak örneklemesi yapılmıştır. Alandan toprakların bazı fiziksel, kimyasal ve mikrobiyal analizleri için her derinlik kademesinden 10’ar örnek olacak şekilde toplamda 20 adet toprak örneği alınmıştır. Çalışma sonunda toprak derinliğine göre, % kum ve % toz içerikleri istatistiki olarak birbirinden farklılık (P<0,05) göstermiştir. Benzer olarak organik C, toplam N ve (Corg/Ntoplam) değerlerinin her iki derinlik kademesine göre istatistiksel olarak birbirinden farklı (P < 0,05) olduğu ortaya çıkmıştır. Toprakların Cmic içerikleri, 0-15 cm derinlik kademesinde 437,40–1315,20 μg g-1 ve 15-30 cm derinlik kademesinde 194,20–578,20 μg g-1 arasında değişim gösterdiği tespit edilmiştir. Toprakların Nmic içerikleri, 0–15 cm derinlik kademesinde ortalama 88,08  8,08 μg g-1 ve 15–30 cm derinlik kademesinde ortalama 41,17  4,32 μg g-1’dır. Toprakların hem Cmic hem de Nmic içeriklerinin toprak derinliğine göre istatistiksel farklılık (P<0,05) gösterdiği ortaya çıkmıştır. Ayrıca toprakların organik C ve toplam N içeriği ile Cmic ve Nmic arasında pozitif ve anlamlı bir korelasyonun olduğu belirlenmiştir. Çalışmada elde edilen sonuçlar, toprak derinliğine göre değişen toprak özelliklerinin Cmic ve Nmic içerikleri üzerinde etkili olduğunu göstermektedir.
Yazar isimleri: ['Kamil ÇAKIROĞLU', 'Ömer KARA', 'İlyas BOLAT']
Yayın Yılı: 15 Aralık 2022
Dergi ismi: Bartın Orman Fakültesi Dergisi
Yayın sayfa url: https://dergipark.org.tr/tr/pub/barofd/issue/72573/1202314
Yayın pdf linki: https://dergipark.org.tr/tr/download/article-file/2763349
