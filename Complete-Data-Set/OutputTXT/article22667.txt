Makale Başlığı: Vesîletü'n-Necât'ın Erdoğan Boz Neşri Hakkında
Özet: Süleyman Çelebi'nin Vesîletü'n-Necât'ı Türk kültür ve edebiyatında önemli bir yere sahiptir. Vesîletü'n-Necât'ın telif edildiği tarihten itibaren pek çok farklı şekilde neşr edildiği görülür. Süleyman Çelebi'nin bu mevlidi Latin harfleriyle de farklı yaklaşımlarla neşr edilmiştir. Bu makalede Süleyman Çelebi Yılı olan 2022'de kitap raflarındaki yerini alan Erdoğan Boz'un Vesîletü'n-Necât neşri tanıtılmıştır. Temelde iki kısımdan oluşan çalışmada kısa ve özlü bilgilerin yer aldığı giriş bölümü ve Vesîletü'n-Necât'ın tam metninin ve bu metnin günümüz Türkçesine aktarılmış şeklinin bulunduğu asıl bölüm karşımıza çıkar. Bu yazıda özellikle asıl bölüm hakkında bilgi verilmiş, kitapta yer alan bazı küçük aksaklıklarla ilgili teklifler dile getirilmiştir. Ayrıca bu yeni mevlid neşrinin alana katkısı ve diğer neşirlerle olan farklılıkları ele alınmıştır.
Yazar isimleri: ['Bekir BELENKUYU']
Yayın Yılı: 15 Aralık 2022
Dergi ismi: Disiplinler Arası Dil Araştırmaları
Yayın sayfa url: https://dergipark.org.tr/tr/pub/dada/issue/73777/1194866
Yayın pdf linki: https://dergipark.org.tr/tr/download/article-file/2732187
