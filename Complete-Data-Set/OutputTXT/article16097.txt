Makale Başlığı: Çocuklarda Ani İşitme Kaybında Hiperbarik Oksijen Tedavisinin Yeri
Özet: Amaç: Ani Sensörinöral İşitme Kaybı (ASNIK) otolojik bir acil durumdur. Kalıcı ASNIK, çocuk hastaların sosyal yaşamını, psikolojisini ve dil gelişimini ciddi şekilde etkileyebilir. ASNIK tedavisi konusunda fikir birliği yoktur. ASNIK tanısı ile sistemik steroid tedavisine ek olarak hiperbarik oksijen tedavisi (HBOT) alan çocuk hastalarda etiyoloji, prognostik faktörler ve tedavi sonuçları karşılaştırıldı.Gereç ve Yöntemler: ASNIK tanısı ile HBOT uygulanan 8-18 yaşları arasında en az üç ay takip edilen 15 çocuğun dosyaları geriye dönük olarak incelendi.Bulgular: ASNIK’li hastaların yaşları 8 ile 18 yaş arasındaydı (ortalama 14.47±3.31 yıl). Yedi (% 46.7) hastada tam iyileşme, iki (%13.3) hastada kısmi iyileşme, iki (% 13.3) hastada hafif iyileşme, dört (% 26.7) hastada düzelme olmadı. Hastaların tedavi öncesi Saf Ses Ortalamaları (SSO) 28 ile 109 dB HL (ortalama±ss; 57.3±26.2 dB HL) arasında değişirken, tedavi sonrası PTA’ları 6 ile 88 dB HL (38±27.3 dB HL), (p=0.002 ). Yaş, cinsiyet, HBOT seans sayısı ve tedaviye yanıt arasında anlamlı bir fark bulunmadı (sırasıyla p = 0.581, p = 0.904, p = 0.357, p = 0.184).Sonuç: Hiperbarik oksijen tedavisi, pediatrik SSNHL hastaları için güvenli ve iyi tolere edilen bir tedavi yöntemidir. Etik ve yasal sorunlara yol açmamak için ASNIK tanısı alan çocuk hastaların ailelerinin onayı ile tedaviye başlanması gerektiğini düşünüyoruz.
Yazar isimleri: ['Elif Ebru ÖZER', 'Abdulhalim AYSEL']
Yayın Yılı: 30 Kasım 2022
Dergi ismi: Türkiye Çocuk Hastalıkları Dergisi
Yayın sayfa url: https://dergipark.org.tr/tr/pub/tchd/issue/73531/1037035
Yayın pdf linki: https://dergipark.org.tr/tr/download/article-file/2133955
