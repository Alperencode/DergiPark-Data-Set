Makale Başlığı: ANALİTİK HİYERARŞİ PROSES İLE ÜNİVERSİTE TERCİHİNİ ETKİLEYEN KRİTERLERİN BELİRLENMESİ: SDÜ ÖRNEĞİ
Özet: Bu çalışmada, Süleyman Demirel Üniversitesi İktisadi ve İdari Bilimler Fakültesi Sağlık Yönetimi bölümünü tercih eden öğrencilerin bu bölümü tercih ederken etkisinde kaldıkları faktörler ve bu faktörlerden en etkili olanının belirlenmesi amaçlanmıştır. Faktörler, Sağlık Yönetimi bölümü öğrencilerinin birinci ve ikinci öğretiminde okuyan 1. ve 2. Sınıf öğrencilerle yüz yüze yapılan görüşmeler neticesinde belirlenmiştir. Bu faktörlerin belirlenmesinde karar vermek amacıyla Analitik Hiyerarşi Prosesi kullanılmıştır. Analitik Hiyerarşi Proses yöntemi bir karar verme tekniği olarak, objektif ve subjektif değerlendirme kriterlerini dikkate alması ve çok sayıda kritere göre önem ağırlıklarını belirlemesinden dolayı tercih edilmiştir. Belirlenen kriterlere göre Süleyman Demirel Üniversitesi, İktisadi ve İdari Bilimler Fakültesi Sağlık Yönetimi bölümünü tercih eden öğrencilerin daha çok hangi faktörlerin etkisinde kaldıkları belirlenmeye çalışılmıştır.
Yazar isimleri: ['Ökkeş YILMAZ']
Yayın Yılı: 30 Haziran 2022
Dergi ismi: Osmaniye Korkut Ata Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/oskauiibfd/issue/70883/1099755
Yayın pdf linki: https://dergipark.org.tr/tr/download/article-file/2358847
