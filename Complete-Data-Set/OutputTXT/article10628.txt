Makale Başlığı: Unilateral Herpetik Keratitli Hastalarda Kuru Göz Parametrelerinin Değerlendirilmesi
Özet: Amaç: Çalışmamızın amacı tek taraflı herpes simpleks virüs (HSV) keratiti olan hastalarda etkilenen ve etkilenmeyen gözler arasındaki gözyaşı parametrelerinin özellikle meibomian bezlerinin durumunun değerlendirilmesidir.Yöntem: Kliniğimizde tek taraflı HSV endoteliti ve HSV stromal keratiti tanılarıyla tedavi uygulanmış ve 3 aydan uzun süredir sakin dönemde seyreden hastaların muayeneleri ve gözyaşı filmi menisküsü yüksekliği (GFMY), alanı (GFMA), non-invazif gözyaşı kırılma zamanı (NIGKZ), schirmer testi, meibomian bezleri ekspressibilite gradeleri, drop-out dereceleri ve mikroyapısının değerlendirilmesini içeren gözyaşı parametreleri retrospektif olarak değerlendirildi.Bulgular: Hastalarımızın yaş ortalaması 58,0 (55,25-72,25) yıldı. Medyan NIGKZ etkilenen gözde 6,85 (4,62-17,0) sn. ve etkilenmemiş gözde 15,85 (10,47-17,15) sn. idi. Gruplar arasındaki değişim istatistiksel olarak anlamlı olmasa da, etkilenen gözde NIGKZ değerlerinin belirgin şekilde daha düşük olduğu gözlendi. Schirmer test değerleri, GFMY ve GFMA, etkilenen ve etkilenmeyen gözler arasında benzerdi. Etkilenen ve etkilenmeyen gözlerin meibomian bezi değerlendirmeleri, meibomian ekspresyonu ve bırakma dereceleri benzer dağılım gösterdi.Sonuç: Her iki gözde meibom bezlerinin hem morfolojik hem de mikroyapısal özelliklerinde benzer etkiler gözlemledik. Bu durum bize her iki gözde gelişen kuru göz hastalığının sadece nörosensoriyel anomalilerden değil meibomian bezlerdeki değişikliklerden de kaynaklanabileceğini düşündürmektedir.
Yazar isimleri: ['Sevgi SUBASİ']
Yayın Yılı: 3 Ekim 2022
Dergi ismi: Kocaeli Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/kusbed/issue/72881/1137415
Yayın pdf linki: https://dergipark.org.tr/tr/download/article-file/2513568
