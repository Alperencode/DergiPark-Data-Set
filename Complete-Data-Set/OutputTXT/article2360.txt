Makale Başlığı: Kronik Bel Ağrılı Hastalarda Somatosensoryel Temporal Diskriminasyon ve Nötrofil / Lenfosit Oranı
Özet: Amaç: Kronik bel ağrısının patogenezinde santral duyarlılaşma bilindiğinden, somatosensoriyel temporal diskriminasyonun (STD) da bu süreçte bozulabileceğini düşünerek bu çalışmayı amaçladık. Nötrofil lenfosit oranına da patogenezde ileri sürülen inflamasyona katkısı açısından baktık. Gereç ve Yöntem: Bu çalışmaya toplam 52 katılımcı katılmıştır. Kronik bel ağrılı (faset, sakroiliak eklem artropatisi ve intervertebral disk dejenerasyonu kaynaklı ağrı) 27 hasta ve 25 sağlıklı gönüllü olmak üzere iki gruba ayrıldı. Her iki grubun dört ekstremitesinde el ve ayak dorsumundan somatosensoriyel temporal diskriminasyon eşik (STDT) uyarı şiddeti ve STD ölçümleri yapıldı ve nötrofil/lenfosit oranı değerlendirildi. Bulgular: Kronik bel ağrısı olan hastalarda STD eşikleri, kontrol grubuna kıyasla dört ekstremitede önemli ölçüde uzamış bulundu. Nötrofil/lenfosit oranı da bel ağrısı grubunda kontrol grubuna göre istatistiksel olarak anlamlı derecede yüksek bulundu. Sonuç: Uzamış STD eşikleri, kronik bel ağrılı hastaların ağrı algısının bozulduğuna işaret etmektedir. Ayrıca nötrofil/lenfosit oranının yüksek olması da bel ağrısı kronikleşse bile inflamatuar sürecin devam ettiğini gösterir.
Yazar isimleri: ['Oktay Faysal TERTEMİZ', 'Nermin TEPE']
Yayın Yılı: 4 Ekim 2022
Dergi ismi: Balıkesir Sağlık Bilimleri Dergisi
Yayın sayfa url: https://dergipark.org.tr/tr/pub/balikesirsbd/issue/72912/1057129
Yayın pdf linki: https://dergipark.org.tr/tr/download/article-file/2189321
