Makale Başlığı: Hemşirelik Öğrencilerinin Halk Sağlığı Hemşireliği Uygulamasına Yönelik Kaygı Durumlarının İncelenmesi
Özet: Bu çalışmada hemşirelik bölümünde okuyan son sınıf öğrencilerinin halk sağlığı hemşireliği uygulamasına yönelik olarak düşünce ve kaygı düzeylerinin belirlenmesi amaçlanmıştır. Araştırma evrenini bir devlet üniversitesinde ki Sağlık Bilimleri Fakültesi Hemşirelik Bölümünde son sınıfında okuyan ve Halk Sağlığı Hemşireliği dersi alan öğrenciler oluşturmaktadır. Toplanan veriler için araştırmacılar tarafından hazırlanan tanıtıcı özellikler formu ve Durumluk-Sürekli Kaygı Ölçeği kullanıldı. Anket formu uygulama öncesi ve sonrası olmak üzere iki kere toplanmıştır. Araştırmaya dâhil olan hemşirelik öğrencilerinin yaş ortalaması 22,23±1,32’dir. Son sınıfta okuyan öğrencilerin %60,6’sı teorik bilgisinin halk sağlığı uygulaması için yeterli düzeyde olduğunu, %70,4’ü uygulamaya çıkmaya hazır olduğunu, %64,8’i halk sağlığı hemşireliği uygulaması esnasında olumsuz deneyim yaşamaktan korktuğunu, %50,7’si yapmaktan korktuğu bir uygulama olduğunu, %35,2’si uygulama ile ilgili hissettiği duygularında belirsizlikler hâkim olduğunu ifade etmiştir. Halk sağlığı hemşireliği uygulama öncesinde ve sonrasında öğrencilerin kaygı puanları karşılaştırıldığında aralarında anlamlı bir fark bulunmamıştır (p<0.05). Öğrencilerin %64,8’i olumsuz bir deneyim yaşamaktan korksa da, halk sağlığı hemşireliği uygulama öncesi ve sonrasında, öğrencilerin kaygı durumları arasında bir fark bulunmamıştır. Bu sonuç bize bu uygulamanın diğerlerinden farklı olduğunu ve öğrencilerin daha rahat hissettiklerini düşündürmektedir.
Yazar isimleri: ['Uçar KÜÇÜK', 'Birsel Canan DEMİRBAĞ']
Yayın Yılı: 27 Eylül 2022
Dergi ismi: Gümüşhane Üniversitesi Sağlık Bilimleri Dergisi
Yayın sayfa url: https://dergipark.org.tr/tr/pub/gumussagbil/issue/72733/1093752
Yayın pdf linki: https://dergipark.org.tr/tr/download/article-file/2333950
