Makale Başlığı: Cumhurbaşkanlığı Hükûmet Sisteminde Cumhurbaşkanının Sorumluluğu
Özet: Devlet başkanlarının yetki ve sorumlulukları hususu hükümet sistemlerine göre farklılık göstermektedir. Sorumluluk türleri hukuki, cezai ve siyasi sorumluluk olarak üç ana başlıkta incelenmektedir. Hükümet sistemlerinin yapılarına göre devlet başkanlarının sorumlulukları azalmakta ya da artmaktadır.1982 Anayasasında 2017 yılında yapılan değişiklik sonucunda hükümet sistemi değişmiştir. Yeni oluşan hükümet sistemi kendine özgü özellikler barındırmaktadır. Hükümet sistemi ile beraber devlet başkanının sorumlulukları da değişmiştir. Parlamenter sistemdeki temsili cumhurbaşkanının yerini aktif bir cumhurbaşkanı almıştır. 16 Nisan 2017 tarihinde yapılan referandum sonucu Anayasanın 105. Maddesinin başlığı “sorumsuzluk ve sorumluluk hali” iken “cumhurbaşkanının cezai sorumluluğu” olarak değiştirilmiştir. Bununla beraber cumhurbaşkanının siyasi, hukuki ve cezai sorumluluğu değişmiştir. Değişiklik ile yargılama usulü ve sonucu da düzenlenmiştir. 24 Haziran 2018 tarihinde yapılan TBMM ve Cumhurbaşkanlığı seçimi sonunda Cumhurbaşkanının yemin etmesiyle yeni hükümet sistemi uygulanmaya başlanmıştır.
Yazar isimleri: ['Sümeyye KARA']
Yayın Yılı: 29 Aralık 2022
Dergi ismi: Selçuk Üniversitesi Adalet Meslek Yüksekokulu Dergisi
Yayın sayfa url: https://dergipark.org.tr/tr/pub/suamyod/issue/71073/1083947
Yayın pdf linki: https://dergipark.org.tr/tr/download/article-file/2294414
