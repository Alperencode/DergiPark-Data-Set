Makale Başlığı: Fârâbî’nin Erdemli Devleti’nde Birlikte Yaşamanın  Temel İlkeleri
Özet: İlk Türk-İslâm filozofu olarak Fârâbî’nin yeni perspektifle kaleme aldığı el-Medinetü’l-fâzıla ve diğer eserlerinde İslam’ın siyaset felsefesine getirdiği yeni bakış açılarını göstermesi açısından önemlidir. Ahlâkî ilkelerle çerçevesini çizdiği Fârâbî’nin ideal devlet anlayışı her ne kadar ütopik olduğu iddia edilse de olması gerekeni imlemesi açısından da farklı bir yerde durmaktadır. İkinci Muallim, devleti genel anlamda erdemli ve erdemsiz olmak üzere ikiye ayırmaktadır. Fârâbî’nin erdemli devlet içinde ele aldığı ideal veya dünya devleti anlayışında, altı çizilmesi gereken en temel husus, toplumdaki bütün bireylerin birlikte yaşama anlayışı içerisinde olmaları ve bunun için de belli başlı prensiplerde fikir birliği etmeleridir. Bu prensiplerden bazıları hem idareci hem de halkla ilgilidir. Fârâbî’nin üzerinde durduğu bu ilkelerin belli başlıları adalet, yardımlaşma, sevgi ve liyakattir. Filozofun ortaya koyduğu bu öğretiler, modern dönemde insanlığın çeşitli tecrübeler neticesinde ulaştığı evrensel ilkelerle birebir örtüşmektedir. Bu çalışmada biz, Fârâbî’nin ideal devletinde vurguladığı ilkeleri irdeleyip, bunların birlikte yaşama düşüncesine nasıl katkı sunacağını değerlendirmeye çalışacağız.
Yazar isimleri: []
Yayın Yılı: 30 Haziran 2022
Dergi ismi: İlahiyat Tetkikleri Dergisi
Yayın sayfa url: https://dergipark.org.tr/tr/pub/ilted/issue/70858/1138519
Yayın pdf linki: https://dergipark.org.tr/tr/download/article-file/2517685
