Makale Başlığı: II. Mahmut Döneminde Askeri Personele Uygulanan Ağır Cezalar
Özet: II. Mahmut döneminin Osmanlı Devleti için her alanda buhranlı bir süreç olduğu bilinmektedir. Modernleşme adına köklü adımlar bu dönemde atılmaya başlanmış ve askerlik sisteminin yenilenmesi de bu dönemde gerçekleşmiştir. Bu araştırmanın amacı, ağır ceza uygulamalarının askeri personele nasıl, neden ve ne süre ile uygulandığı sorularına yanıtlar bulmaktır. Ayrıca askeri cezalarla sivillere uygulanan cezaların fark ve benzerlikleri irdelenmiştir. Modernleşmeye engel teşkil eden Yeniçeri Ocağı’nın kaldırılma sürecinde (1823-1826 yılları arası) 37 Numaralı Kalebent Defteri’ne konu olan askeri personele uygulanan ağır ceza hükümleri tasniflenmiştir. Askeri personelin işlediği suç türleri, aldıkları ağır ceza çeşitleri, cezalandırılma mahalleri ve cezaların sona erdirilme süreçlerine dair meselelerin aydınlatılması hedeflenmiştir. Askeri personele uygulanan ağır cezalar sürgün ve kalebent olmak üzere iki kategoride şekillenmiştir. 17 ayrı suç türü sürgün cezasına sebep olurken, 8 ayrı suç türü de kalebentlik cezalarına sebep olmuştur. Askeri personelin cezalandırılma süreçlerinde bağlı bulundukları ocak yetkilisi etkin rol üstlenmiştir. Bazı durumlarda cezalandırılmış olan askeri personelin ceza süresi bitiminde göreve dönmesine müsaade edildiği bulgularına da ulaşılmıştır.
Yazar isimleri: ['Özlem POYRAZ', 'Merve ÖNER']
Yayın Yılı: 7 Aralık 2021
Dergi ismi: Askeri Tarih Araştırmaları Dergisi
Yayın sayfa url: https://dergipark.org.tr/tr/pub/askeritarih/issue/66108/885413
Yayın pdf linki: https://dergipark.org.tr/tr/download/article-file/1596551
