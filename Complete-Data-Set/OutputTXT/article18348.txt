Makale Başlığı: METAVERSE: BİBLİYOMETRİK ANALİZ, KAVRAMSAL BİR MODEL ÖNERİSİ VE PAZARLAMA YÖNLÜ BİR YAKLAŞIM
Özet: Televizyon, internet, sosyal medya gibi devrim niteliğindeki teknolojik gelişmeler hayatın her alanını etkilediği gibi pazarlama faaliyetlerini de önemli ölçüde etkilemiştir. Günümüzün en yeni teknolojik gelişmelerinden biri olan Metaverse’ün de devrim niteliğinde olacağı beklenmektedir. Bu çalışmanın başlıca amacı 2021-2022 yılları arasında Metaverse ile ilgili yapılan ampirik çalışmalara yönelik bibliyometrik analizleri görsel olarak sunmak ve çalışmalardaki değişkenlerin birbirleri üzerindeki etkilerine bağlı olarak teorik bir model önermektir. Bu amaç için ulaşılan 11 çalışmanın VOSviewer yazılımı kullanılarak bibliyometrik analiz gerçekleştirilmiştir. Çalışmadan elde edilen sonuçlara göre Metaverse ile ilgili en fazla çalışma Güney Kore’de yapılmıştır. Çalışmaların teorik alt yapılarna bakıldığında ise çalışmalar en çok genişletilmiş teknoloji kabul modeline dayandırılmıştır. Çalışmalarda en fazla niyet değişkeni kullanılmıştır. Çalışmaların çoğunluğunda diğer değişkenlerin niyet üzerinde etkisi araştırılmıştır. Çalışmanın bir diğer amacı da pazarlama açısından ön görüler sunmaktır. Metaverse’ün kendine has özelliklerine bağlı olarak ileride daha yaygın ve daha fonksiyonel olarak kullanılacağı tahminine bağlı olarak, çalışmanın sonuç ve tavsiyeler kısmında pazarlama ön görüleri ileri sürülmüştür.
Yazar isimleri: ['Zübeyir ÇELİK', 'Bulut DÜLEK', 'İbrahim AYDIN', 'Reha SAYDAN']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1114777
Yayın pdf linki: https://dergipark.org.tr/tr/download/article-file/2420094
