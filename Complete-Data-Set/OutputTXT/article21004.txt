Makale Başlığı: 2019 Yılı Klinik Kalite Geribildirim Raporları ve İyileştirmeye Açık Alanlar
Özet: Amaç: Ülkemizde klinik kalite uygulamaları kapsamında Klinik Kalite Karar Destek Sistemi aracılığıyla klinik kalite göstergeleri izlenmektedir. Çalışmadaki amacımız takip edilen klinik kalite göstergelerinin hedef değerlerine ulaşılamama nedenlerini belirlemektir.Gereç ve Yöntem: Sağlık Hizmetleri Genel Müdürlüğü Sağlıkta Kalite, Akreditasyon ve Çalışan Hakları Daire Başkanlığı tarafından İl Sağlık Müdürlükleri’nden 2019 yılı klinik kalite dönemsel raporlarına göre hedeften sapma gösteren göstergelere yönelik yaşanan sorunları Kurumsal Kalite Sistemi’nde Klinik Kalite Sekmesi’nin altında yer alan “Geribildirim Formu”nun ilgili bölümlerin doldurulması istenmiştir.Gönderilen geribildirim formlarının hepsi incelenerek raporlamalar sağlık olgusu bazında gruplandırıldı.  Her sağlık olgusuna ait göstergeler kendi içlerinde tekrar gruplandırılarak her göstergeye ait sorunlar belirtildi.Bulgular: Veri gönderim hatası, hatalı tanı kodu (ICD-10) girilmesi, hatalı SUT işlem kodu girilmesi, Karar Destek Sistemi (KDS) ve Hastane Bilgi Yönetim Sistemi (HBYS ) arasındaki veri uyuşmazlığı, hatalı ilaç (ATC) kodu tanımlanması, hasta kaynaklı nedenler en sık görülen sorun nedenleridir. Bunun dışında her göstergeye özgü farklı sorunlar da bulunmaktadır. Sonuç: Klinik kalite gösterge izleminde en büyük sorun veri kalitesi düşüklüğünden kaynaklanmaktadır.
Yazar isimleri: ['Hilal AKSOY', 'Dilek TARHAN']
Yayın Yılı: 11 Mayıs 2022
Dergi ismi: Sağlıkta Performans ve Kalite Dergisi
Yayın sayfa url: https://dergipark.org.tr/tr/pub/spkd/issue/69860/830829
Yayın pdf linki: https://dergipark.org.tr/tr/download/article-file/1413555
