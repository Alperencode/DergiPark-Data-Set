Makale Başlığı: Hükmetmek ve Gelir Üzerine - Margeret Levi
Özet: Bu çalışma vergi politikası alanın kült eserlerden biri olarak değerlendirebilecek Hükmetmek ve Gelir Üzerine (Of Rule and Revenue) adlı eseri Türk literatürü içerisinde kritik ederek Türk maliye yazınına kazandırmayı hedeflemektedir. Levi, Hükmetmek ve Gelir Üzerine adlı eserinde gelir politikalarını yöneticilerin “Yırtıcı Kural Teorisi” ile açıklanmaya çalışmaktadır. Yöneticilerin kişisel arzularını yerine getirmek için daha fazla gelir elde etmeye çalıştıklarını ileri süren yırtıcı kural teorisi bu durumun bazı sınırları olduğunu ve yöneticilerin diledikleri gibi hareket edemeyeceğini de eklemektedir. Ayrıca Levi, yönetici davranışları ile yönetilenler arasında uyum olduğunu ifade etmekte, bunu gönüllü uyum olarak tanımlamaktadır. Levi'nin teorik yaklaşımı nihayetinde yapısal bağlamın, kurumsal kısıtlamaların ve rasyonel, stratejik davranışın rolünü vurgulamayı amaçlamakta, hem klasik Marksizm’den hem de Douglass North'un yeni kurumsal ekonomisinden etkilenmektedir. Ayrıca kurumsal aktörlerin, sosyal aktörlerin çıkarlarından farklı çıkarlara sahip olduğunu ortaya atarak devlet merkezli yaklaşımlardan da esinlenmektedir. Levi’nin bu çalışmasıyla yönetilenler ve yöneticiler arasındaki uyumluluk, yönetenlerin davranışlarındaki politik amaç ve gelir üretim politikalarındaki yaklaşımların etkisi inceleme konusu haline gelmiştir. Çalışmada önce Levi’nin, eseri tanıtılmış ve eserin içerindeki teoriler olan yağmacı yönetim teorisi, gelir maksimizasyonu ve gönüllü uyum açıklanmıştır. Çalışma daha sonra esere yayınlandığı dönem ve sonrasında yapılan eleştirileri yer vermiştir.
Yazar isimleri: ['Recep YÜCEDOĞRU']
Yayın Yılı: 29 Haziran 2022
Dergi ismi: International Journal of Public Finance
Yayın sayfa url: https://dergipark.org.tr/tr/pub/ijpf/issue/70677/968020
Yayın pdf linki: https://dergipark.org.tr/tr/download/article-file/1870997
