Makale Başlığı: Pandemide Yayınlanan Tanıtım Filmlerinin Karşılaştırmalı Analizi: Türkiye, Mısır, İspanya ve Portekiz Örneği
Özet: Bu çalışmanın amacı, Türkiye, Mısır, İspanya ve Portekiz’in turizm faaliyetlerine yönelik olarak 2020 yılında (COVİD 19 pandemi süreci) yayınlamış oldukları resmi ülke tanıtım filmlerini incelemektir. Bu amaç doğrultusunda araştırmada öncelikle konuyla ilgili yazın taraması yapılmış olup ardından nitel araştırma yöntemlerinden faydalanılarak tanıtım filmlerinin içerik çözümlemesi yapılmıştır. İçerik incelemelerinde; İspanya tanıtım filminde destinasyonun sahip olduğu turizm kaynakları ön plana çıkartılırken pandemi sürecini kapsayan hijyen ve hastalıktan korunma tedbirleri ile ilgili herhangi bir görsele yer verilmediği görülmüştür. Portekiz de tanıtım filminde tıpkı İspanya gibi doğal, kültürel cazibe unsurlarını ön plana çıkarmıştır. Öte yandan Mısır ve Türkiye’nin tanıtım filmlerinde hijyen, maske, mesafe unsurları dikkat çekici şekilde vurgulanmıştır. Bununla birlikte Mısır’ın tanıtım filminde pandemi süreci ile ilgili karelerin dışında ülkenin sahip olduğu turistik değerler de ön plana çıkarılmıştır. Türkiye tanıtım filminde ise doğal ve kültürel turistik unsurlara dair görsellerin kısıtlı sayıda kullanıldığı söylenebilir.
Yazar isimleri: ['Sultan UZUT', 'Lokman TOPRAK']
Yayın Yılı: 31 Temmuz 2022
Dergi ismi: Avrasya Turizm Araştırmaları Dergisi
Yayın sayfa url: https://dergipark.org.tr/tr/pub/atadergi/issue/71544/1111428
Yayın pdf linki: https://dergipark.org.tr/tr/download/article-file/2406938
