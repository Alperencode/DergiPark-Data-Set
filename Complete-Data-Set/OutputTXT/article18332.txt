Makale Başlığı: IMMANUEL KANT: BİR BİLGİ DAVASI
Özet: Bu makale, Bilgi Felsefesi’nde (epistemoloji) çığır açan Immanuel Kant üzerinedir. Kant kendi döneminde birçok taraftarı olan ampirizm ve rasyonalizm çatışması arasında bir sentez girişiminde bulunmuştur. Evrensel ve zorunlu olan bilginin imkânı için hem deneye hem de akla ihtiyaç duyan Alman filozof bilginin tek bir kaynaktan doğan iki kökü olduğunu dile getirir. Bunlar duyarlık ve anlama yetisi (anlak)’dir. Duyular bilginin malzemesini oluşturur, anlama yetisi ise bu malzemeyi düzenleyecek, birleştirecek olan şeyi sağlar. Bu minvalde Kant, fenomen ve numen arasında bir ayrıma giderek yalnızca fenomen alanın bilgisine sahip olunabileceğini ifade eder. Numen alanın bilgisi ise bizim için kör bir noktadır, yani bu alanın bilgisine sahip olmak mümkün değildir. Halis bir bilgi duyulur dünyada (mundus sensibilis) mümkündür.
Yazar isimleri: ['Tuğçe ERDİNÇ']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1120182
Yayın pdf linki: https://dergipark.org.tr/tr/download/article-file/2442649
