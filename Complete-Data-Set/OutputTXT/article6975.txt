Makale Başlığı: GİRESUN’UN DİYOJENİ YAVYUM ERTUĞRUL
Özet: Giresunlu Yazar Murat Akyol’un “Giresun’un Sevgilisi Yavyum Ertuğrul” adlı kitabının değerlendirmesinin yapıldığı bu araştırma yazısında esere konu olan Ertuğrul Öztürk’ün hayatıyla Giresun şehir kültür, sanat ve edebiyatıyla ilgili tespitlerde bulunulmakta; mizah, komedi ve komikliğin şehirdeki algı ve yansımaları, insanların hayata bakış açıları sorgulanmaktadır.	Kitap, yazarın üslubu ve eserine konu edinilen kahramanı, bazı olay ve hadiseleri bizzat yaşamışlığıyla yazarın roman kahramanına, roman kahramanının yazara (anlatıcıya) dönüşmesi açısından dikkat ve ilgi çekici güldürü sanatına dönüşmüştür. Yazar, kahramanını eserine yazar olarak ortak etmekle kalmayıp okuyucusunu da maceralar dizisinin içine çekmektedir.	Dilci, edebiyatçı, şehir kültür tarihçisi ve meraklı okuyucularının dikkat ve ilgisini son sayfasına kadar taşıyan eser, yazarın bundan sonraki öykü ve hikâyelerine davetiye çıkarmaktadır.Ertuğrul Öztürk adına atfedilen eserden kısa bir kesitin sunulduğu, çeşitli akademisyenlerin görüşleri ve Karadeniz insanının kendisine has kültürel dokusunu yansıtan bakış açısıyla Ertuğrul Öztürk’ün kişiliğinin farklı boyutlarının ortaya konulduğu bu makalede, hem Ertuğrul Öztürk’ü tanıtmak hem de Karadeniz Bölgesi halkının kültürel hafızasına katkı sağlamak amaçlanmıştır.
Yazar isimleri: ['Alpaslan KARABAĞ']
Yayın Yılı: 30 Haziran 2022
Dergi ismi: Hars Akademi Uluslararası Hakemli Kültür Sanat Mimarlık Dergisi
Yayın sayfa url: https://dergipark.org.tr/tr/pub/hars/issue/70867/1077110
Yayın pdf linki: https://dergipark.org.tr/tr/download/article-file/2267553
