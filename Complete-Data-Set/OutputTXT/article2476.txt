Makale Başlığı: Does Software Piracy Mitigate Poverty?: Evidence from Developing and Latin America Countries
Özet: Bu çalışma korsan yazılım kullanımının yoksulluk üzerindeki etkisini gelişmekte olan ekonomiler ve Latin Amerika ülkeleri için altı farklı yoksulluk göstergesi kullanarak analiz etmektedir. Çalışmanın modellerinde dengesiz panel yardımıyla 2003-2017 dönemi verileri kullanılmıştır. Çalışmanın temel hipotezi; korsan yazılım kullanımındaki artışın yoksulluk seviyesini hafifleteceğidir. Birinci olarak, tek değişkenli analiz sonuçlarında; tüm farklı yoksulluk modellerinde korsan yazılım kullanımı ile yoksulluk değişkenleri arasında istatistiksel olarak anlamlı ve negatif ilişki elde edilmiştir. İkinci olarak; işsizlik, sağlık harcamaları ve beşerî sermaye kontrol değişkenlerinin kullanıldığı çok değişkenli modellerde korsan yazılım kullanımı ile yoksulluk arasında istatistiksel olarak anlamlı negatif ilişki bulunmuştur. Diğer bir deyişle; tüm modeller de korsan yazılım kullanımının gelişmekte olan ülkeler ve Latin Amerika ülkelerinde yoksulluk üzerinde istatistiksel olarak anlamlı negatif etkisi bulunmaktadır. Kontrol değişkenleri düşünüldüğünde; sağlık harcamaları ve beşerî sermaye değişkenleri yoksulluk değişkeni üzerinde istatistiksel olarak anlamlı negatif katsayıya sahipken işsizlik değişkeninin yoksulluk üzerinde pozitif ve istatistiksel olarak anlamlı etkiye sahip olduğu sonucuna ulaşılmıştır.
Yazar isimleri: ['Mustafa ÜNVER', 'Jülide YALÇINKAYA KOYUNCU']
Yayın Yılı: 1 Temmuz 2022
Dergi ismi: Balkan Sosyal Bilimler Dergisi
Yayın sayfa url: https://dergipark.org.tr/tr/pub/bsbd/issue/70989/1128370
Yayın pdf linki: https://dergipark.org.tr/tr/download/article-file/2476613
