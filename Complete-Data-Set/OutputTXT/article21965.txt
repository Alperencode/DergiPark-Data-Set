Makale Başlığı: OBEZİTELİ BİREYLERİN GÖZÜNDEN TÜRKİYE’DE MEDYADA OBEZİTE
Özet: Tarihsel olarak damgalanmanın ve dışlanmanın yaşandığı hastalıklardan biri obezitedir. Günümüzde eğitim, iş hayatı, sağlık hizmetleri, sosyal hayat gibi yaşamın pek çok alanında olduğu gibi medyada da obezite konusunda ayrımcı damgalayıcı yaklaşımlarla karşılaşılmaktadır. Bu çalışma, Türkiye'de obeziteli bireylerin medyada ayrımcılığa uğradıkları konuları, damgalanma biçimlerini ve medyada obezite temsilleri hakkında görüşlerini, beklentilerini ortaya koymayı amaçlamaktadır. Çalışmada niteliksel araştırma yöntemlerinden odak grup görüşmesi yöntemi kullanılmıştır. 15-24, 25-49, 50 yaş ve üzeri düşük gelir-yüksek gelir olmak üzere 6 farklı odak grup görüşmesi gerçekleştirilmiştir. Görüşmelere 22 kadın, 20 erkek olmak üzere toplamda 42 kişi katılmıştır. Katılımcıların tamamının medyada obezitenin temsili konusunda eleştirileri bulunmaktadır. Medya içeriklerinde obezitenin bir irade sorunu olarak değil hastalık olarak sunulması, hastalık ile ilgili doğru bilgilere yer verilmesi, güzellik, estetik kaygılarının hastalığın nedenlerinin ve sonuçlarının önüne geçmemesi gerektiğini ifade etmişlerdir. Bu konuda medyaya büyük rol düştüğü görüşündedirler.Sonuç olarak medyada yer bulan kalıp yargılar ve damgalayıcı söylemler obeziteli bireyleri belirli sınırlar içine hapsetmektedir. Obeziteli bireyler kendilerini etiketlenen, damgalanan kişiler olarak tanımlamaktadır. Kısacası medya içerikleri ayrımcılığı pekiştirmektedir. Medyada farkındalık yaratmak amacıyla sunulan içeriklerin/sunumların ayrımcılığı yeniden ürettiğinin altı çizilmedir. Medya içeriklerindeki iyileştirmenin ve ıslahın hızla gerçekleşmesi gerektiği açıktır. Aldatıcı, yanıltıcı bilgilerden arındırılmış, obeziteli bireylere yönelik yanlı bir bakış açısından uzak, obezitenin doğru bilgilerle çerçevelendirildiği programlara/dizilere/filmlere ihtiyaç vardır. Medyanın toplumu etkileme ve yönlendirme gücü nedeniyle medyada bu tür içeriklerin farkına varılması ve değiştirilmeye başlanması obeziteli kişilerin yaşadıkları sıkıntıların anlaşılmasına ve obezite tedavilerine büyük katkı sağlayacaktır.
Yazar isimleri: ['Deniz SEZGİN', 'İlkin Esen YILDIRIM']
Yayın Yılı: 1 Ekim 2022
Dergi ismi: Uluslararası Toplumsal Bilimler Dergisi
Yayın sayfa url: https://dergipark.org.tr/tr/pub/toplumsalbilimler/issue/72874/1165077
Yayın pdf linki: https://dergipark.org.tr/tr/download/article-file/2608479
