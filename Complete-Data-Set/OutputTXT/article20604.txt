Makale Başlığı: Kendin yap mobilya: Bölüm A – Kolay imal edilebilir melez sandalye için bağlantı elemanları tasarımı
Özet: Teknolojik gelişimlerle birlikte ürünlerin geleneksel imalat şekilleri değişmektedir. Mobilya imalatı da bundan olumlu ya da olumsuz anlamda payını almaktadır. Çünkü gerek geleneksel ahşap malzeme hazırlama gerekse de bağlantı elemanı tasarım ve üretimi teknolojik yazılım ve donanımlarla değişime ve gelişime uğramaktadır. Eklemeli imalat ile kendin yap anlayışı da bu gelişim ve değişimin yansımalarından biri olarak karşımıza çıkmaktadır. Önceki çalışmalarda genellikle sandalyenin belli bir bağlantısı için farklı tip elemanlar tasarlanıp üretilmiştir. Fakat bu çalışmada, kendin yap anlayışı doğrultusunda bir sandalye montajının tam olarak yapılmasını sağlamak için dört farklı bağlantı elemanı tasarlanmıştır. Üç boyutlu modelleme ve montaj için CATIA yazılımı kullanılmıştır. Sandalye konstrüksiyonunu güçlendirmek için her bir bağlantı noktasına kavelalar uygulanmıştır. Ahşap parçalar, ahşap doğramacılığı hakkında kısıtlı bilgiye sahip olan nihai kullanıcıların bir sandalyeyi rahatlıkla imal edebilmesi için herhangi bir kavis olmadan tasarlanmıştır. Sandalye montaj detaylarını göstermek için görünüşler ve kesitlere yer verilmiştir. Uygun eğimlere sahip takılıp çıkarılabilir döşemeli oturak ve sırtlık gibi bazı konstrüksiyon eklentileri düz hatlı tasarım yaklaşımı nedeni ile ortaya çıkan konfor meselesini iyileştirmek için önerilmiştir.
Yazar isimleri: ['Tuğba YILMAZ AYDIN']
Yayın Yılı: 30 Haziran 2022
Dergi ismi: Mobilya ve Ahşap Malzeme Araştırmaları Dergisi
Yayın sayfa url: https://dergipark.org.tr/tr/pub/mamad/issue/70474/1129596
Yayın pdf linki: https://dergipark.org.tr/tr/download/article-file/2481681
