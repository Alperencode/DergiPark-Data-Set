Makale Başlığı: TERAPÖTİK HİPOTERMİ TEDAVİSİ ALAN ÇOCUKLARIN MOTOR GELİŞİM SONUÇLARI: EBEVEYN GÖRÜŞLERİ İLE BİRLİKTE
Özet: Amaç: Hipoksik iskemik ensefalopatili (HİE) bebeklerin nörogelişimsel takibi ve gelişimlerinin desteklenmesi yaşamlarının sonraki yılları için büyük önem taşımaktadır. Bu çalışmanın amacı, terapötik hipotermi (TH) tedavisi alan HİE’li çocukların motor gelişim sonuçlarını objektif bir değerlendirme yöntemi ve ebeveynlerin bakış açısıyla değerlendirmek ve bu iki değerlendirme yöntemini karşılaştırmaktır.Gereç ve Yöntem: TH tedavisi alan 22 HİE’li (11 kız, 11 erkek) olgu dahil edildi. Olguların 16’sı (%72,7) Sarnat Evre-2, 6’sı (%27,3) ise Sarnat Evre-3 olarak sınıflandırıldı. Olguların motor gelişimleri Bayley Bebek ve Küçük Çocuklar için Gelişim Ölçeği (Bayley-III) ile değerlendirildi. Ebeveynlerin çocuklarının gelişimi ile ilgili görüşleri Erken Gelişim Evreleri Anketi-2 (ASQ-2) ile incelendi.Bulgular: Bayley-III motor skalasına göre olguların %68,2’sinde (n=15) normal motor gelişim saptanırken; %18,2’sinde (n=4) hafif-orta motor gelişim geriliği ve %13.6’sında (n=3) şiddetli motor gelişim geriliği saptandı. Motor gelişimin alt alanlarına bakıldığında olguların %68,2’sinin (n=15) normal kaba motor gelişimi, %86,4’ünün (n=19) normal ince motor gelişimi olduğu görüldü. Öte yandan ASQ-2 sonuçlarına göre olguların %68,2’si (n=15) normal kaba motor ve ince motor gelişim gösterdiği görüldü.Sonuç: Objektif değerlendirme sonuçları ile ebeveyn görüşleri kaba motor gelişim açısından paralellik gösterse de ince motor gelişim açısından farklılık göstermektedir. Ancak ASQ-2, bir uzmana erişimin sınırlı veya zor olduğu durumlarda HİE’li çocukların takibinde yardımcı olabilir ve ayrıca ebeveynlerine çocuklarının gelişimi hakkında fikir verebilir.
Yazar isimleri: ['Gülsena UTKU UMUT', 'Mine ÇALIŞKAN']
Yayın Yılı: 6 Temmuz 2022
Dergi ismi: İstanbul Tıp Fakültesi Dergisi
Yayın sayfa url: https://dergipark.org.tr/tr/pub/iuitfd/issue/69849/1085771
Yayın pdf linki: https://dergipark.org.tr/tr/download/article-file/2301693
