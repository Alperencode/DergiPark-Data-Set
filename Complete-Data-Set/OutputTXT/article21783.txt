Makale Başlığı: Futbolda Takım İmajı, Takım Sadakati ve Seyirci Güdüleri Arasındaki İlişkilerin İncelenmesi: Büyükşehir Belediye Erzurumspor Örneği
Özet: Bu araştırmanın amacı Büyükşehir Belediye Erzurumspor taraftarının takım imajı, takım sadakati ve seyirci güdüleri arasındaki ilişkilerin bazı değişkenler açısından karşılaştırmalı olarak incelenmesidir.  Araştırmada nicel desende deneysel olmayan yöntemlerden karşılaştırmalı ilişkisel tarama modeli kullanılmıştır. Gönüllü katılımın esas olduğu çalışmada örneklem grubu seçkisiz olmayan örnekleme yöntemlerinden uygun örnekleme ve ölçüt örnekleme yöntemi kullanılarak belirlenmiştir. Bu kapsamda araştırmanın örneklemi Büyükşehir Belediyesi Erzurumspor taraftarı olan 556 katılımcıdan oluşmaktadır. Araştırmada veri elde etmek için, Kişisel Bilgi Formu, Takım İmajı Ölçeği, Takım Sadakati Ölçeği, Spor Seyircileri İçin Dışsal Güdü Ölçeği ve Spor Seyircileri İçin İçsel Güdü Ölçeği kullanılmıştır. Anket uygulaması sonrasında elde edilen veriler SPSS paket programı yardımı ile analiz edilmiştir. İkili değişkenlerin karşılaştırılmasında parametrik bir test olan Pearson Correlation Analysis kullanılırken gruplar halinde gerçekleştirilen ikili korelasyon analizinden elde edilen r değerlerini karşılaştırmak için z skoru hesaplanmış ve gruplar arasında var olan farklar incelenmiştir. Analizler sonucu elde edilen bulgularda TV’de futbol izleme üyeliği değişkeni ile takım imajı, takım sadakati, spor seyircileri için dışsal güdü ve spor seyircileri için içsel güdü ölçekleri arasında pozitif yönlü düşük ve orta düzeyde ilişkiler olduğu gözlenirken lisanslı ürün satın alma değişkeni ile takım imajı, takım sadakati, spor seyircileri için dışsal güdü ve spor seyircileri için içsel güdü ölçekleri arasında pozitif yönlü düşük ve orta düzeyde ilişkiler olduğu görülmektedir.
Yazar isimleri: ['Muhammet Talha HAN', 'Ercan POLAT']
Yayın Yılı: 29 Haziran 2022
Dergi ismi: Türkiye Spor Bilimleri Dergisi
Yayın sayfa url: https://dergipark.org.tr/tr/pub/tusbid/issue/70764/1094841
Yayın pdf linki: https://dergipark.org.tr/tr/download/article-file/2338391
