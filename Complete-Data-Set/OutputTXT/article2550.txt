Makale Başlığı: Öğretmen Mesleki Kimliğini Anlamak: İngilizce Öğretmen Adaylarının Görüşleri
Özet: Bu nitel vaka çalışması, Türk İngilizce öğretmen adaylarının öğretmen mesleki kimliğinin bileşenlerine ilişkin bakış açılarını ve öğretmenlik uygulaması sırasında kendi mesleki kimlik gelişimine ilişkin anlayışlarını araştırmayı amaçlamıştır. Sözlü görüşmelerin ve tutulan güncelerin analizi, öğretmen adaylarının öğretmen mesleki kimliklerinin dille ilgili, kişisel ve pedagojik bileşenleri pekiştirmelerinin sürekli bir süreç olduğunu göstermiştir. Bulgular, öğretmen adaylarının kimliklerinin dil yeterliliğine, mesleki ve bağlamla ilgili becerilere ve kendileri ve öğrencilerle ilgili farkındalıklarına dayandığını ortaya koymuştur. Öğretmen adayları için İngilizce öğretmeni olmak, dil odaklı, öğretmen odaklı ve öğrenci odaklı beceri ve özellikleri kapsamak anlamına gelmektedir. Ayrıca öğretmen adaylarının mesleki kimlik gelişimlerini anlamada bireysel bakış açısından kurumsal bakış açısına geçiş olduğu bulunmuştur. Öğretmen kimlikleri ile ilgili başlangıçtaki yorumlar çoğunlukla kendi özellikleri ve rol modelleri üzerinde dururken, son yorumlar öğretmen yetki ve sorumlulukları üzerine olmuştur. Bu çalışma, hizmet öncesi öğretmen kimliklerinin anlaşılmasının, başlangıç öğretmen eğitiminde gerekli eylemlere rehberlik edeceğini ileri sürmektedir.
Yazar isimleri: ['Hanife TAŞDEMİR', 'Gölge SEFEROĞLU']
Yayın Yılı: 13 Ekim 2022
Dergi ismi: Bartın Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/buefad/issue/72980/1112591
Yayın pdf linki: https://dergipark.org.tr/tr/download/article-file/2411219
