Makale Başlığı: DOĞU AKDENİZ JEOPOLİTİĞİ, BÖLGESEL AKTÖRLER VE TÜRKİYE’NİN ENERJİ GÜVENLİĞİ
Özet: Tarih boyunca birçok uygarlığın merkezini oluşturan Doğu Akdeniz coğrafyası; ticari, ekonomik ve jeopolitik eksenlerde önem arz eden bir konumda yer almıştır. “Enerji” boyutu ile birlikte ise bölge yeniden bölgesel ve küresel anlamda bir rekabet alanına dönüşmüştür. Özellikle bölgesel aktörler, Doğu Akdeniz enerji havzasından daha fazla pay alabilmek adına hamleler gerçekleştirmişlerdir. Hukuki bağlamda, münhasır ekonomik bölge ve kıta sahanlığı başlıkları tarafların haklarını muhafaza edebilmeleri adına rekabetin bir diğer boyutunu oluşturmuştur. Ancak bölgesel aktörlerin hukuki zemindeki hamlelerinin yanı sıra Türkiye için de Doğu Akdeniz havzası stratejik bir konumda yer almıştır. Bu çalışma bu genel çerçeve dahilinde, dört perspektife odaklanmak amacını taşımaktadır. Birincisi, Doğu Akdeniz’in jeopolitik ve jeostratejik öneminin analiz edilmesidir. İkincisi, münhasır ekonomik bölge ve deniz yetki alanları odağındaki tartışmaların değerlendirilmesidir. Üçüncüsü, bölgesel aktörlerin (Türkiye, KKTC, GKRY, Yunanistan, İsrail, Lübnan, Mısır ve Suriye) Doğu Akdeniz politikalarındaki yaklaşımlarının ele alınmasıdır. Dördüncüsü ise Türkiye için Doğu Akdeniz’in neden önemli olduğu sorusuna yanıt aranmasıdır.
Yazar isimleri: ['Tacettin Gökhan ÖZÇELİK', 'Mustafa Aykut ÇÜGEN']
Yayın Yılı: 30 Haziran 2022
Dergi ismi: Sosyolojik Düşün
Yayın sayfa url: https://dergipark.org.tr/tr/pub/sosdus/issue/70795/1133449
Yayın pdf linki: https://dergipark.org.tr/tr/download/article-file/2497613
