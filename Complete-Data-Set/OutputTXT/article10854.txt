Makale Başlığı: MÜZELERDE DENEYİMSEL PAZARLAMA ARACI OLARAK ARTIRILMIŞ GERÇEKLİK UYGULAMALARININ TÜKETİCİLER ÜZERİNDEKİ ETKİLERİ: SEKA KAĞIT MÜZESİ ÖRNEĞİ
Özet: Postmodernist çağda artırılmış gerçeklik uygulamaları dünyanın pek çok yerinde kullanılmaktadır. Özellikle pazarlama, reklamcılık ve turizm sektörü başta olmak üzere yaygın olarak kullanılan bu teknolojiler, nispeten yeni de olsa kurumlar nezdinde gün geçtikçe daha da önem kazanmaktadır. Yeni bir deneyimsel pazarlama aracı olarak arttırılmış gerçeklik uygulamalarının müzelerde kullanılmasının, tüketici tutum ve görüşleri nezdinde getirdiği avantajlar ve dezavantajlar bu çalışmada incelenmiştir. Bu çerçevede AG teknolojisinin kullanıldığı müzelerden biri olan “SEKA Kağıt Müzesi”nin örnek olarak seçildiği çalışmanın alan araştırmasında sanal ortamda uygulanan, yapılandırılmış mülakat tekniğinden yararlanılmıştır. Yapılandırılmış mülakat tekniği için seçilen kişiler Instagram’da #sekakağıtmüzesi Hashtag’i altında müzede kendi fotoğrafını paylaşan kişilerdir ve bu kişilere araştırma kapsamına giren 3 soru sorulmuştur. Sorulara eksiksiz yanıt veren 8 kişiyle gerçekleştirilen yapılandırılmış mülakat sonucu, müzelerde AG teknolojisinin kullanılmasının tüketiciler nezdinde oldukça olumlu ve başarılı olarak yer aldığı saptanmıştır.
Yazar isimleri: ['Hasan Şafak SÖNMEZ', 'Vügar ZARBIZADE']
Yayın Yılı: 31 Ocak 2022
Dergi ismi: Kurgu
Yayın sayfa url: https://dergipark.org.tr/tr/pub/kurgu/issue/68336/797765
Yayın pdf linki: https://dergipark.org.tr/tr/download/article-file/1301197
