Makale Başlığı: Avusturya Yüksek Mahkemesi Kararı Işığında Tahkimde Adil Yargılanma Hakkı: Küresel Salgında Online Duruşmalar
Özet: Tahkim yargılamasında hakem heyetinin yetkilerinin sınırlarının belirlenmesine ilişkin tartışmalar güncelliğini korumaktadır. Bu bağlamda hakem heyetinin bir tarafın talebinin hilafına online duruşma yapması durumunda ilgili tarafın adil yargılanma hakkının ihlal edilip edilmediğine ilişkin belirsizlik söz konusudur. Özellikle Covid-19 küresel salgını ile birlikte tahkim yargılamasında online duruşmaların etkin kullanılmasıyla bu sorunun daha da belirginleştiği görülmektedir. Bu makalede, Avusturya Yüksek Mahkemesi'nin küresel salgın sırasında yapılan tahkim yargılamasında adil yargılanma hakkına ilişkin vermiş olduğu özgün karar değerlendirilerek, tahkim yargılamasında adil yargılanma hakkının kapsamı bağlamında hakem heyetinin online duruşma belirleme konusundaki yetkilerinin sınırları incelenmekte ve uluslararası ticari tahkimdeki güncel gelişmeler esas alınarak bu belirsizliği gidermek için çözüm önerilerinde bulunulmaktadır.
Yazar isimleri: ['Erman EROĞLU']
Yayın Yılı: 29 Temmuz 2022
Dergi ismi: Sakarya Üniversitesi Hukuk Fakültesi Dergisi
Yayın sayfa url: https://dergipark.org.tr/tr/pub/shd/issue/71506/1132915
Yayın pdf linki: https://dergipark.org.tr/tr/download/article-file/2495442
