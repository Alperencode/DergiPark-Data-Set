Makale Başlığı: Bir kamu kurumu çalışanlarında COVID-19 aşı tutumu ve ilişkili etmenler
Özet: Amaç: Aşı kararsızlığı ve aşı karşıtlığı pandemi ile mücadelede önemli bir halk sağlığı sorunudur. Çalışmanın amacı; bir kamu kurumu çalışanlarında COVID-19 aşı tutumu ve ilişkili etmenlerin belirlenmesidir. Yöntem: Tanımlayıcı kesitsel tipte olan araştırma, Eylül 2021’de bir kamu kurumunda yapılmıştır. Çalışmanın evrenini bu kurumdaki tüm çalışanlar (2374 kişi) oluşturmaktadır ve çalışmaya 1908 kişi (%80.4) katılmıştır. Veri toplama aracı olarak, araştırmacılar tarafından geliştirilen 31 soruluk bir anket formu kullanılmıştır. Verilerin analizinde tanımlayıcı istatistikler, ki-kare ve lojistik regresyon testleri kullanılmıştır. Analizler SPSS 23.0 programı kullanılarak yapılmış ve anlamlılık düzeyi p<0.05 olarak kabul edilmiştir. Bulgular: Katılımcıların %71.0’ı (n=1287) erkektir ve yaş ortalaması 40.7 yıldır (%95GA:40.3- 41.1). Aşı olmayanların (%14.0, n=256) %6.6’sı aşı ile ilgili kararsızken (n=121) , %0.5’i (n=10) aşı karşıtıdır. COVID-19 aşısı olma sıklığını; kadın olmak, ileri yaş, katılımcıların kendisinde ve hanesinde kronik hastalık varlığı, çocuklarının çocukluk çağı aşılarını tam yaptırmaları, kendisi ve hanesinde COVID-19 öyküsünün olmaması, COVID-19 nedeniyle ciddi sağlık sorunu yaşama endişesi ve ölüm korkusu olması ve hanedeki diğer bireylerin hepsinin aşı olmuş olması artırmaktadır. Sonuç: Aşıların güvenliği ve etkililiği konusunda bireylere ulaşarak doğru ve yeterli bilgi vermenin, COVID-19 aşılama programının başarısını artırmada önemli katkılar sağlayacağı düşünülmektedir.
Yazar isimleri: ['Yasemin KALKAN', 'Kayihan PALA', 'Alpaslan TÜRKKAN', 'Seçil DÖNMEZ']
Yayın Yılı: 1 Aralık 2022
Dergi ismi: Türkiye Halk Sağlığı Dergisi
Yayın sayfa url: https://dergipark.org.tr/tr/pub/tjph/issue/73653/1105634
Yayın pdf linki: https://dergipark.org.tr/tr/download/article-file/2383001
