Makale Başlığı: Tahıl Fiyatları, Ham Petrol Fiyatları ve Reel Efektif Döviz Kuru İlişkisi:  Fourier Toda-Yamamoto Nedensellik Testinden Kanıtlar
Özet: Bu çalışma Turkiye örneğinde tahıl fiyatları ve belirleyicileri üzerine odaklanmaktadır. Beslenme alışkanları ve önemli büyüklükte bir işlenmiş tahıl ürünleri sektörüne sahip olması nedeniyle tahıl fiyatlarının sürdürülebilirliği Turkiye için önemlidir. Bu nedenle buğday, durum buğdayı, mısır, çavdar, pirinç ve arpa fiyatları ile bu ürünlerin belirleyicileri olan Brent petrol fiyatları ve döviz kuru değişkenleri arasındaki ilişkiyi detaylı bir nedensellik analizi ile Ocak 2003 ve Aralık 2020 dönemini kapsayan aylık veri seti ile inceledik. İlk olarak değişkenlerin birim kök özelliklerini geleneksel testlerle ve daha gelişmiş Fourier ADF ve Lagrange Çarpanı (LM) testleri ile inceledik; daha sonra ise Fourier Toda-Yamamoto (TY) testi ile devam ettik. Uzun dönemli nedensellik analizi sonuçları Brent petrol fiyatlarındaki değişmelerin yalnızca pirinç ve durum buğday fiyatlarına yansıdığını ve döviz kuru ile tahıl fiyatları arasında bir geri besleme ilişkisi olduğunu ortaya koymaktadır. Ayrıca tahıl fiyatlarındaki değişmelerin birbirini etkilediğini tespit ettik. Bulgulara göre mısır ve pirinç fiyatlarındaki değişmeler diğer tahılları etkilerken, durum buğday, çavdar ve arpa fiyatları ise geri besleme ilişkisi içerisindedir.
Yazar isimleri: ['Semih KARACAN']
Yayın Yılı: 26 Ekim 2022
Dergi ismi: Dumlupınar Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/dpusbe/issue/73190/1160018
Yayın pdf linki: https://dergipark.org.tr/tr/download/article-file/2588200
