Makale Başlığı: Barışa Yönelik Tutumlar: Kişilik Özelliklerinin, Perspektif Almanın ve Cinsiyetin Rolü
Özet: Bu çalışma üniversite öğrencilerinin barışa yönelik tutumları ile cinsiyetleri, kişilik özellikleri ve bakış açısı alma düzeyleri arasındaki ilişkiyi ve bu değişkenlerin barışa yönelik tutumları ne düzeyde yordadığını araştırmaktadır. Araştırma, nicel yöntemlerden biri olan yordayıcı ilişkisel araştırma modelinde yürütülmüştür. Araştırmaya 326 üniversite öğrencisi katılmış ve veriler Aralık 2018’de toplanmıştır. Ölçme araçları Demografik Bilgi Formu, Beş Faktör Kişilik Testi, Kişilerarası Reaktivite Indeksi ve Savaş ve Barışa Yönelik Tutumlar Ölçeğinden oluşmaktadır. Sonuçlar, barışa yönelik tutumların bakış açısı alma düzeyi ile pozitif yönde ilişkili olduğunu göstermektedir. Barışa yönelik tutumların cinsiyete göre anlamlı şekilde farklılaştığı, kadınların barışa yönelik tutumlarının erkeklerden daha olumlu olduğu saptanmıştır. Ek olarak, yumuşak başlılık, deneyime açıklık ve özdenetim ile barışa yönelik tutumlar arasında anlamlı bir ilişkili olduğu görülmüştür. Gelecekteki çalışmalar, çatışma ortamlarında ve çatışma dışı ortamlarda etnik gruplara dayalı barış tutumlarını incelemeyi göz önünde bulundurmalıdır. Bakış açısı alma stratejilerini desteklemek, barış psikolojisi araştırmaları için umut verici bir alan olarak gözükmektedir.
Yazar isimleri: ['Ayşe Gül İÇİN']
Yayın Yılı: 17 Ekim 2022
Dergi ismi: Gümüşhane Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/gumus/issue/73042/1015104
Yayın pdf linki: https://dergipark.org.tr/tr/download/article-file/2047935
