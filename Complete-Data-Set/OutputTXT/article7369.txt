Makale Başlığı: AĞIRLIK AZALTMA AMACIYLA ELEKTRON IŞINI İLE ERGİTME YÖNTEMİYLE ÜRETİLEN BİR UÇAK PARÇASININ TASARIMI, TOPOLOJİ OPTİMİZASYONU VE TESTİ
Özet: Bu çalışmanın amacı, konvansiyonel üretim kısıtlarına uygun olarak tasarlanan bir uçak parçasının, topoloji optimizasyonu yöntemleri kullanılarak, aynı yükleme koşullarına dayanacak şekilde, ağırlığının azaltılabileceğini göstermektir. Bu amaçla, optimizasyon sonucu elde edilen parça geometrisi, sonlu elamanlar analizine tabi tutulmuş ve aynı yükleme koşullarında plastik deformasyon göstermediği gösterilmiştir. Optimize edilmiş geometri, elektron ışınıyla ergitme (EIE) yöntemiyle, Ti6Al4V malzemeden üretilmiş ve parçada meydana gelen boyutsal sapmalar ölçülmüştür. Ölçüm sonuçlarından elde edilen sapmaların, montaj toleransları dahilinde olduğu görülmüştür. Son olarak, üretilen parça statik teste tabi tutulmuş ve numerik sonuçlar ile test sonuçlarının uyumlu olduğu gösterilmiştir. Bütün bu çalışmalar neticesinde, bir uçak parçasının topoloji optimizasyonu ile, aynı yükleme koşullarına dayanacak şekilde, ağırlığının %40.7 oranında azaltılabileceği, EIE yöntemiyle başarılı bir şekilde üretilebileceği ve test verilerine dayanarak, uçakta kullanılabileceği gösterilmiştir.
Yazar isimleri: ['Orhan GÜLCAN', 'Barış SOKOLLU', 'Selen TEMEL YİĞİTBAŞI', 'Erhan İlhan KONUKSEVEN']
Yayın Yılı: 31 Ağustos 2022
Dergi ismi: International Journal of 3D Printing Technologies and Digital Industry
Yayın sayfa url: https://dergipark.org.tr/tr/pub/ij3dptdi/issue/71295/993983
Yayın pdf linki: https://dergipark.org.tr/tr/download/article-file/1968763
