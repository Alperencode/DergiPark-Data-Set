Makale Başlığı: Covid-19 Tedavisinde Sitokin Filtresi Deneyimi;Tek Merkezli Bir Çalışma
Özet: Amaç: Yapılan birçok çalışmada şiddetli COVID-19 vakalarının altında yatan ana mekanizmanın, enfeksiyonu takiben tetiklenen hiperimmün yanıt ve ardından gelişen sitokin fırtınası olduğu belirtilmektedir. Çalışmamız sitokin fırtınası gelişen COVID-19 hastalarında, sitokin filtrelerisinin tedavideki etkilerini incelemeyi amaçlamaktadır.Materyal ve Metot: Çalışmamız retrospektif, kesitsel bir çalışmadır. Çalışmaya dahil edilen tüm hastaların gerçek zamanlı polimeraz zincir reaksiyonu ile COVID-19 testi pozitif olan hastalardan oluşmaktadır. Çalışma, sitokin fırtınaları geliştiren ve yoğun bakım ünitesinde tedavi edilen COVID-19 hastalarını içeriyordu. Hastalar sitokin filtresi uygulanan ve uygulanmayanlar olmak üzere iki gruba ayrıldı. Hastaların demografik verileri ve laboratuvar bulguları kaydedildi. Hasta sonuçları taburcu veya ölen olarak kategorize edildi.Bulgular: Çalışmaya 149 hasta dahil edildi. Hastaların yaş ortalaması 56±29 yıl olup 125 (%83,9) hasta erkekti. Sitokin filtrasyonu sonrası fibrinojen, ferritin, lenfosit sayısı ve CRP düzeylerinde anlamlı düşüş tespit edildi (sırasıyla p <0,001, <0,001, 0,031 ve <0,001). Yaş, d-dimer ve lenfosit sayısının taburculuk için bağımsız faktörler olduğu tespit edildi.Sonuç: Seçilmiş olgularda ve erken tanı sonrası kan filtrasyon yöntemlerinin uygulanması  hiperimmün yanıt tedavisinde faydalı olduğu bulunmuştur. Seçilmiş vakalarda erken tanının ardından uygulandığında bu yöntem, hiperinflamasyonu kontrol altına aldığı için birincil tedavilerin etkinliğini desteklemede ve sitokin salınımına sekonder gelişen komplikasyonları önlemede faydalı olabilir.
Yazar isimleri: ['Mustafa UĞUZ', 'Şeref Emre ATİŞ']
Yayın Yılı: 22 Eylül 2022
Dergi ismi: Medical Records
Yayın sayfa url: https://dergipark.org.tr/tr/pub/medr/issue/72317/1105124
Yayın pdf linki: https://dergipark.org.tr/tr/download/article-file/2380792
