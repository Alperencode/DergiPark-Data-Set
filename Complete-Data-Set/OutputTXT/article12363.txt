Makale Başlığı: KORUMA SORUMLULUĞUNDA ULUSLARARASI TOPLUMUN SEÇİCİ YAKLAŞIMI: LİBYA VE SURİYE ÖRNEKLERİ
Özet: Uluslararası toplumun, ortak insanlığı koruma ve insanlığın güvenliğini sağlama görevi bulunduğu tartışması 17. yüzyıla kadar götürülebilmektedir. Bu tartışma, uluslararası toplumun harekete geçmemesi veya geçmekte geç kalması nedeniyle yeniden gündeme gelmiş ve koruma sorumluluğu kavramı ortaya atılmıştır. Dünya Zirvesi Sonuç Belgesi’nde yer alan koruma sorumluluğunun kapsamı daha sonraki BM Güvenlik Konseyi kararlarında netleştirilmiştir. Libya ve Suriye’de başlayan ayaklanmaların iç savaşa dönüşmesi, sivillerin korunması amacıyla koruma sorumluluğunu gündeme getirmiştir. Aynı süreç içinde başlayan ve benzer değişkenlere sahip olan iki örnekten birinde müdahale kararı alınırken diğerinde neden alınmadığı sorusu iki ülkeyi karşılaştırmanın temel gerekçesini oluşturmaktadır. Çalışmanın amacı uluslararası toplumun koruma sorumluluğunu işletmede seçici davrandığını Libya ve Suriye örnek olayları çerçevesinde ortaya koymaktır.
Yazar isimleri: ['Asiye Gün GÜNEŞ GÜLAL']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/1104254
Yayın pdf linki: https://dergipark.org.tr/tr/download/article-file/2377426
