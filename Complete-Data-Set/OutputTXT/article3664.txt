Makale Başlığı: TURİZM DİPLOMASİSİ ARACI OLARAK MÜZELER: PANORAMA KONYA MÜZESİ ÖRNEĞİ
Özet: Müzeler turizm içerisinde diplomasiye katkı sağlayan tarihi ve kültürü topluca bir yapı içerinde sunan, itibari, imajı güçlendiren turizm unsurlarıdır. 19. yüzyıldan itibaren dünya çapında ilk örnekleri görülmeye başlanan panorama müzeleri müzecilik kavramına yeni boyutlar getirmiştir. Panoramalar; seçtikleri temalar, bulundukları ülkeler, yapısal özellikleri ve vermek istedikleri toplumsal mesajlar ile değişkenlik göstermektedir. Bu mesajlar ise ülkenin turizm diplomasisinin gelişimine katkı sağlamaktadır. Panorama Konya Müzesi 13. yüzyıl Konya’sını ve Hz. Mevlana’yı, onun hoşgörü ve barış mesajını uluslararası ziyaretçilere aktaran önemli bir müzedir. Çalışmada turist rehberlerinin bakış açılarıyla bir turizm diplomasisi unsuru olarak Panorama Konya Müzesi değerlendirilmiştir. Çalışmada öncelikle turizm diplomasisi ve müzelerle ile ilgili kavramsal bilgiler verilmiştir. Ardından turizm diplomasisi açısından Panorama Konya Müzesi’nin değerlendirilmesi yapılmıştır. Panorama Konya Müzesi’nin bir turizm destinasyonu olarak turizme, tarih ve kültür aktarımına katkıları ele alınmış ve müze hakkında genel bilgiler verilmiştir. Nitel yöntem benimsenen araştırmada, amaçlı örnekleme yöntemlerinden durum örneklemesi kullanılmıştır. Araştırmaya katılan yirmi dokuz turist rehberinden elde edilen bilgiler içerik analizi yöntemiyle analiz edilmiştir. Turist rehberleri ile yapılan mülakatlar sonucunda; müzenin turizm diplomasisine kattığı değer ve uluslararası itibarı güçlendirmedeki etkisi, tarih ve kültür konusunda ziyaretçileri bilinçlendirip bilinçlendirmediği ve teşvik edici olup olmadığı belirlenmiştir. Müzenin ziyaretçilerde bıraktığı etkiler, panoramalardaki görsellerin toplumsal ve tarihi olayları öğrenmedeki etkisi, turist rehberlerinin görüşleri alınarak analiz edilmiştir.
Yazar isimleri: ['Seda ÖZDEMİR AKGÜL']
Yayın Yılı: 30 Haziran 2022
Dergi ismi: Çatalhöyük Uluslararası Turizm ve Sosyal Araştırmalar Dergisi
Yayın sayfa url: https://dergipark.org.tr/tr/pub/cutsad/issue/71091/1117612
Yayın pdf linki: https://dergipark.org.tr/tr/download/article-file/2431853
