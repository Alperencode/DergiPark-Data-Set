Makale Başlığı: GELİŞME EKONOMİSİ POLİTİKALARINDA SON YÜZYILDA YAŞANAN DEĞİŞİM VE GÜNÜMÜZDE ÖNE ÇIKAN HUSUSLAR
Özet: Gelişme ekonomisi politikaları, başka bir ifadeyle büyüme başta olmak üzere ülkelerin iktisadi ve sosyal kalkınma amaçlı politika tercihleri, esasen İkinci Dünya savaşı sonrasında olmak üzere, geçmişten günümüze her dönemin şartları ve bu dönemlerde öne çıkan iktisat düşünce iklimi çerçevesinde şekillenmektedir. Bu çalışmanın amacı, son yüzyılda iktisat politikalarında, daha tanımlı ifadeyle gelişme ekonomisi politikalarında yaşanan değişimin incelenmesi ve bu süreçte yaşanan temel politika değişikliklerinin altında yatan hususların irdelenmesidir. Ayrıca ulusal ve uluslararası düzeyde karşılaşılan sorunlar ve yaşanılan eşitsizliklerin de etkisiyle şekillenen günümüz gelişme ekonomisi politikalarında öne çıkan hususlar ele alınmaktadır. Çalışmada yöntem olarak kronolojik bir süreç izlenmekte, temel politika değişimi ya da tercihlerinin neden ve sonuç bağlantılarının kurulmasına çalışılmaktadır. Günümüz gelişme ekonomisi politikalarında sürdürülebilir kalkınma ve büyümenin kapsayıcılık niteliğinin güçlendirilmesi önem kazanmaktadır. Ekonomide rekabet gücünün artırılması, değişen işgücü talebine uygun mesleki beceri kazanımı ve etkin sosyal koruma sistemlerine olan ihtiyaç artmaktadır. 1960’lı yılların planlı kalkınma modellerinden farklı olmakla birlikte, ekonomilerin işleyişinde plan, program ve stratejilere dayalı süreç işletiminde artış yaşanmaktadır. Gelinen noktada, 1980 sonrası uygulanan etkinlik, büyüme ve istikrar esaslı politikalar yerine iktisadi, sosyal ve çevresel konularda daha dengeli bir gelişme sürecinin amaçlandığı görülmektedir.
Yazar isimleri: ['Atila BEDİR']
Yayın Yılı: 8 Ekim 2022
Dergi ismi: Elektronik Sosyal Bilimler Dergisi
Yayın sayfa url: https://dergipark.org.tr/tr/pub/esosder/issue/70796/1077383
Yayın pdf linki: https://dergipark.org.tr/tr/download/article-file/2268583
