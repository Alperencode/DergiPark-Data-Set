Makale Başlığı: ÇEVRESEL BİLİNCİN, TUTUM VE DAVRANIŞ ÜZERİNDEKİ ETKİSİNİN İNCELENMESİ: BİNGÖL ÜNİVERSİTESİ ÖRNEĞİ
Özet: Bu çalışmanın temel amacı Bingöl Üniversitesi’nde öğrenim gören öğrencilerin çevresel bilincinin, çevresel tutum ve çevresel davranışlarına etki edip etmediğini belirlemektir. Ayrıca çalışmada Bingöl Üniversitesi öğrencilerinin en önemli çevre sorunu olarak hangi çevresel problemleri gördüğü de araştırılmıştır. Bu çalışma ile çevresel problemlerin önemli bir bölümünü oluşturan insan davranışlarının çevresel bilinçlenme ile çevreci bir davranışa dönüşüp dönüşemeyeceği sorusuna yanıt aranmıştır. Ayrıca ülkenin yüksek öğrenim görmüş kesiminin bir parçası olack üniversite öğrencilerinin bu konudaki bilinç-davranış ilişkisi çevrenin korunması açısından önem taşımaktadır. Araştırma Bingöl Üniversitesi’nin çeşitli fakültelerinde ve yüksekokullarında eğitim gören 400 öğrenci ile yürütülmüştür. Elde edilen bulgular neticesinde çevresel bilincin çevresel tutuma ve çevresel davranışa olumlu etkisi ve aynı zamanda çevresel tutumun ise çevresel davranışa olumlu etkisi tespit edilmiştir. Öğrencilere yöneltilen en önemli çevre sorununun hangisi olduğuna dair soruya %25 ile orman, bitki ve hayvan türlerinin yok olması ve %24.5 ile atıklar yanıtını vermişlerdir. Ayrıca öğrencilerin %67,8’i üniversite eğitiminde çevre dersinin zorunlu ders olmasını savunmaktadır.
Yazar isimleri: ['İlker Timur Burak SANCAK']
Yayın Yılı: 26 Temmuz 2022
Dergi ismi: Akademik MATBUAT
Yayın sayfa url: https://dergipark.org.tr/tr/pub/matbuat/issue/71397/1102211
Yayın pdf linki: https://dergipark.org.tr/tr/download/article-file/2369168
