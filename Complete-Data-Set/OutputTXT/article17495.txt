Makale Başlığı: Etik Liderliğin Politik Davranış Üzerine Etkisinde İşyeri Maneviyatının  Aracılık Rolü
Özet: İş hayatında çalışanlar liderlerin yaklaşımlarına göre davranış geliştirmektedirler. Bir kazanç ve statü elde etmek, çıkar sağlamak gibi sebeplerle olduklarından farklı ve örgüt tarafından uygun görülmeyen davranışlar gösterebilmektedirler. Bu tür davranışları azaltmak veya ortadan kaldırmak için liderlerin etik davranmaları ve çalışanların manevi olarak örgüte bağlanmaları son derece önemlidir. Bu çalışmada amaç, etik liderliğin politik davranış üzerine etkisinde işyeri maneviyatının aracılık rolünü tespit etmektir. Ayrıca bu üç değişken arasındaki etkileşimlerde incelenecektir. Çalışmanın örneklemini Kırıkkale ilindeki kamu çalışanları oluşturmaktadır (n=392). Yapılan analiz sonuçlarına göre etik liderliğin, işyeri maneviyatı ve politik davranışı pozitif yönde etkilediği tespit edilmiştir. Ayrıca işyeri maneviyatının, etik liderliğin politik davranış üzerine etkisinde aracı etkiye sahip olduğu tespit edilmiştir.
Yazar isimleri: ['Ethem MERDAN']
Yayın Yılı: 15 Ekim 2022
Dergi ismi: Yalova Sosyal Bilimler Dergisi
Yayın sayfa url: https://dergipark.org.tr/tr/pub/yalovasosbil/issue/72655/1156480
Yayın pdf linki: https://dergipark.org.tr/tr/download/article-file/2578681
