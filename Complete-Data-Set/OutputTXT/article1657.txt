Makale Başlığı: Türkiye’de Milletvekili Seçilme Yeterliliklerine Dair Karşılaştırmalı Bir Çözümleme: 24’üncü, 26’ncı ve 27’nci Yasama Dönemleri Örnekleri
Özet: Bu çalışmanın amacı 24’üncü, 26’ncı ve 27’inci yasama dönemlerinde Türkiye Büyük Millet Meclisi’nde görev yapan milletvekillerinin seçilme yeterliliklerini, eğitim düzeyi ve yaş kriterleri kapsamındaincelemektir. Çalışmada, araştırmanın örneklemini oluşturan 1.676 milletvekilinin bilgileri değerlendirilmiştir. Çalışma kapsamında ortaya konulan dört hipotez çapraz tablolar ve tek yönlü varyans analizi (one-way ANOVA) yöntemleriyle sınanmıştır. Ulaşılan sonuçlardan ilki milletvekillerinin eğitim düzeylerinin ve yaş ortalamalarının yasama dönemlerine göre farklılık göstermediğidir. Milletvekilleri büyük oranda lisans ve lisansüstü dereceden mezundur. Yaş ortalamaları ise 50 olup, yasama dönemleri arasında anlamlı bir farklılık bulunmamaktadır. Kuşaklar bazında yapılan değerlendirmeler kapsamında ise Türkiye Büyük Millet Meclisi’ne hâlihazırda X kuşağının hâkim olduğu, ilerleyen dönemlerde ise Y kuşağının çoğunluğu oluşturacağı belirtilebilir. Ulaşılan bir diğer sonuç ise Meclis’te İstanbul Üniversitesi ile Ankara Üniversitesinden mezun milletvekillerinin ağırlıkta olduğudur. Sonuç olarak seçilme yeterliliklerinde ayrıntılı düzenlemeler olmasa da uygulamada ülke yönetiminde söz sahibi olan kişilerin benzer özelliklere sahip olduğu söylenebilir.
Yazar isimleri: ['Sedef ZEYREKLİ YAŞ']
Yayın Yılı: 16 Aralık 2022
Dergi ismi: Ankara Üniversitesi SBF Dergisi
Yayın sayfa url: https://dergipark.org.tr/tr/pub/ausbf/issue/73906/1088294
Yayın pdf linki: https://dergipark.org.tr/tr/download/article-file/2311454
