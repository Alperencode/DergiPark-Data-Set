Makale Başlığı: Öz-düzenlemeli Öğrenmenin Uygulanmasına İlişkin Öğretmen Öz-yeterlik Ölçeği’nin Türkçe’ye Uyarlanması: Öğretmen Adayları Örneklemi
Özet: Bu araştırmanın amacı Öz-düzenlemeli Öğrenmenin Uygulanmasına İlişkin Öğretmen Öz-yeterlik Ölçeği’nin Türkçe’ye uyarlanarakgeçerlik ve güvenirlik çalışmalarının yapılmasıdır. Bu amaçla nicel araştırma yöntemine dayalı olarak yürütülen araştırma İç AnadoluBölgesi’nde bulunan üç devlet üniversitesinin 3. ve 4. sınıflarında öğrenimine devam etmekte olan 449 öğretmen adayı ile yürütülmüştür.Araştırmada geçerliğin belirlenmesi için yapı ve ölçüt geçerliğine ilişkin çalışmalar gerçekleştirilmiştir. Bu kapsamda yapı geçerliğinibelirlemek için 315 öğretmen adayının katıldığı ilk veri toplama sürecinde veriler Açımlayıcı Faktör Analizi’ne (AFA) tabi tutulmuş veölçeğin üç faktörlü bir yapı gösterdiği bulgusuna ulaşılmıştır. Bunu takiben 134 öğretmen adayından toplanan yeni verilerle DoğrulayıcıFaktör Analizi (DFA) gerçekleştirilmiş ve AFA’da tespit edilen üç faktörlü yapı doğrulanmıştır. Bu faktörler; “Öz-düzenleyici öğrenmestratejilerini tanıtma öz-yeterliği”, “İşbirlikli öğrenme ortamı oluşturma öz yeterliği” ve “Zenginleştirilmiş öğrenme ortamları oluşturmaöz yeterliliği” şeklinde isimlendirilmiştir. Ölçüt geçerliği de sağlanan uyarlama formunun Cronbach alfa güvenirlik katsayısı ise .917olarak hesaplanmıştır. Buna göre uyarlanan ölçeğin geçerli ve oldukça güvenilir olduğu ifade edilebilir. Araştırma sonucunda, ilerleyenaraştırmalarda ölçeğin orijinal formu ile uyarlanan bu formun birlikte kullanıldığı uluslararası karşılaştırmalı çalışmaların yapılması, gereköğretmen adaylarının gerekse öğretmenlerin öz-düzenlemeli öğrenmenin uygulamasına ilişkin öz-yeterliklerini incelemek amaçlı mevcutölçek kullanılarak ulusal çalışmalar gerçekleştirilmesi ve uyarlanan bu ölçeğin ölçme değişmezliğinin incelenmesi gibi öneriler getirilebilir
Yazar isimleri: ['Aslı SAYLAN KIRMIZIGÜL', 'Oktay KIZKAPAN', 'Nagihan TANIK ÖNAL']
Yayın Yılı: 31 Ağustos 2022
Dergi ismi: Yükseköğretim ve Bilim Dergisi
Yayın sayfa url: https://dergipark.org.tr/tr/pub/higheredusci/issue/72432/1068025
Yayın pdf linki: https://dergipark.org.tr/tr/download/article-file/2231953
