Makale Başlığı: Yöresel Tahil Ürün Olan Kavutun’un Besinsel Değerlendirilmesi
Özet: Yöresel gıdalar ve beslenme alışkanlıkları, toplumların yaşayış şekli ve şartları ile ilgili en önemli ipuçlarından olup, kültürel mirasın da birer parçasını oluşturmaktadır. Geleneksel ürünlerimizin yok olmaması, geleneksel beslenme alışkanlıklarımızın sürdürülmesi insan sağlığı açısından da büyük önem arz etmektedir. Gıda kültürümüzün korunması ve insanların sağlıklı beslenebilmesi için yöresel tatlara önem verilmesi gerekmektedir. Bu doğrultuda Türk mutfak kültüründe köklü geçmişe sahip olan kavut unu ele alınmıştır. Araştırmanın amacı kültürel miras olarak değerlendirilebilen kavut unun besin değerleri incelenerek, kavut unu ile yapılan yemeklerin besin değerleri ortaya konulmuştur. Araştırmanın amacı doğrultusunda Erzurum-İspir ilçesine ait olan kavut unu kullanılmıştır. Söz konusu kavut unun besin değerleri incelenerek diğer tahıl ürünü olan buğday ve arpa unları ile kıyaslanmıştır. Daha sonra kavut unu ile yapılan çorba ve tatlı yemeklerinin besin değerleri hesaplanmıştır. Araştırma sonucunda kavut ununun ve kavut unu ile yapılan yemeklerin enerji miktarı, protein, yağ, karbonhidrat ve lif gibi besinsel özelliklerinin oldukça yüksek olduğu saptanmıştır.
Yazar isimleri: ['Elif Esma KARAMAN', 'Melike ÖZKAN', 'Melek YAMAN']
Yayın Yılı: 30 Ekim 2021
Dergi ismi: Gastroia: Journal of Gastronomy And Travel Research
Yayın sayfa url: https://dergipark.org.tr/tr/pub/gastoria/issue/65610/902792
Yayın pdf linki: https://dergipark.org.tr/tr/download/article-file/1660692
