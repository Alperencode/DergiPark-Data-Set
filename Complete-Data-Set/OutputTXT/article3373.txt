Makale Başlığı: Antakya Şehri ve Yakın Çevresinde Rekreasyon Faaliyetlerinin Özellikleri ve Dağılışı
Özet: Endüstrileşme, yarattığı iş olanaklarıyla 19. yüzyılın başlarından itibaren dünyanın kırsal bölgelerindeki işsiz nüfusun şehirlere göç etmesini hızlandıran bir faktör olmuştur. Endüstriyel üretim faaliyetlerinin yaygınlaşmasıyla daha çok insan şehirlere göç etmiş ve pek çok sorun ortaya çıkmıştır. Bu sorunlara üretim ve çalışma koşullarındaki zorluklar da eklenince, insanın dinlenme ve kendini yenileme ihtiyacı ortaya çıkmıştır. Bu doğrultuda biyo-psikososyal bir varlık olarak insanın “tazelenme”, “dinlenme” ve “eğlenme” gibi gereksinimlerini karşılamaya yönelik olarak şehirlerde rekreasyon faaliyetleri geliştirilmeye başlanmıştır. Türkiye’de de rekreasyon faaliyetlerinin geliştirilmesine yönelik çalışmalar çok önceleri başlatılmış olsa da, bu alandaki asıl gelişmeler şehirleşmenin hız kazandığı 1950 sonrasında olmuştur. Bu çalışmada Antakya şehri ve yakın çevresindeki rekreasyon faaliyetlerinin özellikleri ve dağılışı incelenmiştir. Çalışmanın temel veri kaynaklarını ilgili kamu kuruluşlarının hazırladığı rapor ve istatistikler, basılı ve görsel kaynaklar, literatür araştırması ve arazi çalışmaları oluşturmaktadır. Ayrıca AutoCAD ve CorelDRAW programları kullanılarak şehirdeki rekreasyon faaliyetlerinin dağılışını gösteren harita oluşturulmuştur.
Yazar isimleri: ['Hüsniye DOLDUR']
Yayın Yılı: 8 Temmuz 2022
Dergi ismi: Coğrafya Dergisi
Yayın sayfa url: https://dergipark.org.tr/tr/pub/iucografya/issue/71353/896150
Yayın pdf linki: https://dergipark.org.tr/tr/download/article-file/1635826
