Makale Başlığı: Dijital Tasarım Çağında Doğaçlama Yaparak Öğrenmek
Özet: Charrette, 1800'lü yıllara dayanan, halen sanat ve mimarlık okullarında yaygın olan bir eğitim yöntemidir. Doğaçlama ve brikolaj üzerine kurulu hızlı tempolu bir eskiz oturumudur. Charretteler son yıllarda farklı formlar alıp, daha farklı anlamlar ifade etmeye başladı. Yeni Charrette, çeşitli katılımcılar tarafından gerçekleştirilen, proje vizyonunu tanımlamak ve tasarım sürecini yüksek bir ivmeyle başlatmak için işbirlikli tasarımın ilk aşamalarında uygulanan bir Beyin Fırtınası metodudur. Bu çalışma, hesaplamalı tasarımı, yeni Charrettelerin tasarımın erken evresinde Beyin Fırtınası ve eski Charrettelerin doğaçlama yönleriyle harmanlayan Hesaplamalı Charretteleri sunmaktadır. Hesaplamalı Charretteler genellikle gerçekleştirilmesi zor olan işbirlikli hesaplamalı us yürütme için bir araç olarak hizmet ederken, spontaneliğe, yaratıcılığa, deneyselliğe ve üretkenliğe teşvik edebilir. Doğaçlamalar, düşünme ve yapma eyleminin bir arada yapılmasıyla gerçekleştiği için Dewey' in “yaparak öğrenme” öğretisiyle bağlantılıdır. Bu çalışmada “yaparak öğrenme” ve hesaplamalı tasarımın bir araya gelebileceği Hesaplamalı Charrettelerin temel tasarım eğitimi stüdyolarının bir parçası olabileceğini öneriyoruz. Doğaçlamalar, anda ve performans içinde gerçekleştiği için fenomenolojik kuram ile yakından ilişkilidir. Hesaplamalı Charretteler, pragmatik ve deneysel yapısıyla beraber techné ve teknoloji ile ilişkilendiğinden dolayı post-fenomenolojik bir kuram üzerinden Hesaplamalı Charretteleri tartışmak daha doğrudur. Teorimize göre, Hesaplamalı Charrette ortamını dijital ortamda etkin bir şekilde tasarlayabilmek ve gerçekleştirebilmek için doğaçlamaların post-fenomenolojik yapısını incelemek gerekir. Bu araştırma, doğaçlamaların post-fenomenolojik çerçevesi üzerinden, doğaçlama ve Beyin Fırtınası temelli Charretteleri hesaplamalı tasarımla bir araya getirebilecek ortam için kuramsal bir çerçeve çizmeyi ve bu kuramsal çerçevede Hesaplamalı Charrettelerin temel tasarım eğitimine katkılarını incelemeyi hedeflemektedir.
Yazar isimleri: ['Mert ULUSAVAŞ', 'Ethem GÜRER']
Yayın Yılı: 30 Eylül 2022
Dergi ismi: Journal of Computational Design
Yayın sayfa url: https://dergipark.org.tr/tr/pub/jcode/issue/72866/1143874
Yayın pdf linki: https://dergipark.org.tr/tr/download/article-file/2538706
