Makale Başlığı: ÖĞRETMENLERİN COVİD-19 PANDEMİ SÜRECİNDE UZAKTAN  EĞİTİME İLİŞKİN ALGILARI: BİR METAFOR ANALİZİ ÇALIŞMASI
Özet: Covid-19 Pandemi Süreci ile birlikte işe koşulan zorunlu uzaktan eğitim uygulamasına ilişkin öğretmen algılarının metaforlar aracılığı ile incelenmesi amacıyla yapılan bu araştırma nitel bir olgubilim araştırmasıdır. Araştırma verileri toplanma ve analizinde metaforik analiz prosedürü takip edilmiş olup çalışma grubu 184 öğretmenden oluşmaktadır. Araştırmadan elde edilen veriler içerik analizi ile analiz edilmiştir. Geçerlilik ve güvenirliği sağlamak adına uzman görüşü alma, direk katılımcı ifadelerinden örnekler sunma ve kodlayıcılar arası tutarlılık kullanılmıştır.  Araştırmadan elde edilen bulgulara göre 184 öğretmen uzaktan eğitime ilişkin 154 farklı metafor oluşturmuştur. En sık tekrar eden metafor “tatsız tuzsuz yemek” metaforudur. Araştırma bulguları incelendiğinde öğretmenlerin olumlu ve olumsuz metaforlar oluşturduğu görülmüştür. Olumlu metaforlar kategorisinin alt kategorileri; uzaktan eğitimi gereklilik olarak gören metaforlar, uzaktan eğitimi kurtarıcı olarak gören metaforlar ve uzaktan eğitimi yardımcı olarak gören metaforlar şeklindedir. Olumsuz metaforlar kategorisinin alt kategorileri ise; uzaktan eğitimi verimsiz olarak gören metaforlar, uzaktan eğitimi yetersiz olarak gören metaforlar ve uzaktan eğitimi güçlük olarak gören metaforlar şeklindedir. Öğretmenlerin oluşturdukları metaforların sıklıkla olumsuz metaforlar kategorisinde yoğunlaştığı görülmektedir. Elde edilen bulgulardan hareketle uzaktan eğitim uygulamalarının daha verimli geçmesi adına öğretmenlere eğitimler verilebilir, teknik alt yapı sorunları giderilebilir ve derslerin daha ilgi çekici hale getirilmesi adına önlemler alınabilir.
Yazar isimleri: ['Muhammed KEŞKEK', 'Didem KAYAHAN YÜKSEL']
Yayın Yılı: 30 Kasım 2022
Dergi ismi: Sinop Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/sinopusd/issue/73612/1173292
Yayın pdf linki: https://dergipark.org.tr/tr/download/article-file/2642313
