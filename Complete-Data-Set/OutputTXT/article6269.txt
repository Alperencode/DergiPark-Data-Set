Makale Başlığı: Bazı Mürver (Sambucus nigra L.) Çeşitlerinin Erzincan Ekolojik Koşullarına Adaptasyonu
Özet: Araştırma 2018-2019 yıllarında Erzincan(merkez) ilinde yürütülmüştür. Çalışmada materyal olarak ‘Haschberg mürver çeşidi’ ve ‘Tokat 1 genotipi’ kullanılmıştır. Tokat 1 genotipinde sadece  bitkisel özellikler;  ‘Haschberg mürver çeşidi’ nin ise bitkisel ve pomolojik özellikleri incelenmiştir. Haschberg çeşidinde ortalama verim 0.207 kg/bitki olarak belirlenmiştir. Meyve ağırlığı 0.097 g ve salkım ağırlığı da 11.006 g olarak belirlenmiştir. Suda çözünebilir kuru madde %7.5; titre edilebilir asit miktarı %8.6, şıra oranı da %33.62, toplam kuru madde % 19.82 ve pH değeri 3.98 olmuştur. Bitkilere ait taç hacmi, bitki gövde çapı, yıllık sürgün sayısı, sürgün çapı, sürgün boyu, yaprakçık(pinnate) sayısı, yaprakçık(pinnate) alanı ve yaprak alanı özellikleri de incelenmiştir. Tokat-1 genotipine ait bitkilerde taç hacmi 0.61 m3, bitki gövdesi çapı 35.01 mm, yıllık sürgün sayısı 7.663 adet/bitki, sürgün çapı 9.65 mm, sürgün boyu 9.542 cm, yaprakçık(pinnate) sayısı 4.66 adet/bitki, yaprakçık(pinnate) alanı 56.85 cm2 ve yaprak alanı da 12.20 cm2 olarak hesap edilmiştir. Haschberg çeşidine ait bitkilerde ise taç hacmi 0.49 m3, bitki gövdesi çapı 17.75 mm, yıllık sürgün sayısı 4.99 adet/bitki, sürgün çapı 5.64 mm, sürgün boyu 69.22 cm, yaprakçık(pinnate) sayısı 6.40 adet/bitki, yaprakçık(pinnate) alanı 102.8 cm2 ve yaprak alanı da 15.95 cm2 olarak belirlenmiştir
Yazar isimleri: ['Resul GERÇEKCİOĞLU']
Yayın Yılı: 11 Mayıs 2022
Dergi ismi: Gaziosmanpaşa Bilimsel Araştırma Dergisi
Yayın sayfa url: https://dergipark.org.tr/tr/pub/gbad/issue/69693/1069496
Yayın pdf linki: https://dergipark.org.tr/tr/download/article-file/2237877
