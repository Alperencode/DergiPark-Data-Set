Makale Başlığı: OKUL ÖNCESİ ÇOCUKLARININ DUYGU DÜZENLEME BECERİLERİ: ÇOCUĞUN MİZACI İLE EBEVEYNİNİN DUYGUSAL ZEKÂSI VE PSİKOLOJİK İYİ OLUŞUNUN ROLÜ NEDİR?
Özet: Bu araştırmada 3-6 yaş aralığındaki okul öncesi dönem çocuklarının duygu düzenleme becerilerinin açıklanmasında çocukların mizaç özellikleri ile ebeveynlerinin duygusal zekâları ve psikolojik iyi oluş düzeylerinin yordayıcı rolü incelenmiştir. Araştırmanın örneklemi Türkiye genelinde 3-6 yaş aralığında çocuğa sahip olan 345 (Anne=311 %91,1,  Baba=34 %9,9) ebeveynden oluşmaktadır. Çalışmanın verileri Demografik Bilgi Formu, Duygu Düzenleme, Psikolojik İyi Oluş, Çocuklar İçin Kısa Mizaç ve Asıl Form Schutte Duygusal Zekâ Ölçekleri’nin ebeveynlere online olarak uygulanmasıyla elde edilmiştir. Yapılan hiyerarşik regresyon analizi sonucunda çocuğun sıcakkanlılık- utangaçlık, sebatkarlık, tepkisellik mizaçlarının; ebeveyn yaşı, duygusal zekâsı ve psikolojik iyi oluşunun çocukların duygu düzenleme becerilerinin anlamlı yordayıcıları olduğu belirlenmiştir. Araştırma sonuçlarına göre okul öncesi dönem çocuklarının duygu düzenleme becerileri, sıcakkanlılık-utangaçlık mizaç özelikleri ile ebeveynlerinin yaşı, duygusal zekâsı ve psikolojik iyi oluşları arttıkça artmaktadır. Araştırmada çocukların tepkisellik mizaç özelliklerinin duygu düzenleme becerileri üzerinde olumsuz etkiye sahip olduğu ve tepkisellik mizaç özellikleri arttıkça duygu düzenleme problemlerinin de arttığı belirtilmektedir. Ayrıca araştırmada ebeveyn yaşı ve psikolojik iyi oluşu ile çocukların sebatkarlık mizaç özelliklerindeki artışın, duygu düzenleme problemlerinde azalmaya neden olduğu da ortaya konulmuştur.
Yazar isimleri: ['Zeynep KARAŞ', 'Fatma ALTUN']
Yayın Yılı: 15 Temmuz 2022
Dergi ismi: Nevşehir Hacı Bektaş Veli Üniversitesi SBE Dergisi
Yayın sayfa url: https://dergipark.org.tr/tr/pub/nevsosbilen/issue/71055/987751
Yayın pdf linki: https://dergipark.org.tr/tr/download/article-file/1944560
