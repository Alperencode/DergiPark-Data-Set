Makale Başlığı: Covid-19 Hakkında Sosyal Medyanın Gücü, Youtube Faydalı mı, Değil mi?
Özet: Özet:GİRİŞ ve AMAÇ: Tüm dünyada sınırların kapatılmasına ve sokağa çıkma yasaklarının uygulanmasına neden olan Covid-19 pandemisi, son yüzyılın en önemli acil halk sağlığı sorunlarından biridir. Günlük milyarlarca izleyicisi olan Youtube, yüzyüze görüşmenin azaldığı bu dönemde Covid-19 için bilgilenme noktalarından biri olmuştur. Birçok Covid-19 hastası youtube’da kendi hastalık deneyimlerini anlatmışlardır. Bu çalışma ile youtube sitesindeki Covid-19 semptomları ile ilgili videoların yeterliliğinin ölçülmesi amaçlandı.YÖNTEM ve GEREÇLER: 01 Nisan 2020 de Youtube'ta"covid 19 symptoms", "coronovirus 19 symptoms", "symptoms of coronavirus" ve symptoms of covid 19" aramalarını yaparak, 2020 yılında yüklenmiş ve o ana kadar 10.000 den fazla izlenmiş videolar tarandı ve 719 video incelendi. Birden fazla kere yer alan videoların tekrarları çıkarıldı. Dili uygun olmayan, süresi 1 dakikadan kısa olan, yükleyicisı tarafından yayından kaldırılmış ve başlığıyla uyumsuz videoları çalışma dışı bırakıldı. İki hekim tarafından videolar semptomları anlatma ve hatalı bilgi içerikleri açısından incelendi ve puanlandı. İki değerlendirici arasında fark olması durumunda 3. Hakem değerlendirmesi yapıldı.BULGULAR: 719 video tarandı ve 202 video çalışmaya alındı. Videoların %28.7 si >500.001 izlenmişti. Video yükleyicileri arasında Sağlık Çalışanları (%3.5) ve Sağlık Kuruluşları (%9.4) oranla düşük iki grubu oluşturmaktadı. Sağlık kuruluşları, Sağlık çalışanları,Bağımsız yükleyiciler, Bilinmeyen (p: 0,128) aralarında puanlama farkı bulunmadı. 12 puan ve üzeri grupta yükleyiciler arasında arasında Sağlık Çalışanı dışındaki kişiler %46,7 ile diğer yükleyicilerden anlamlı olarak ayrılmıştır (p: 0,019 ). Tüm videoların sadece %4.1 inde Yanlış/Eksik bilgi yer aldı ve yükleyicileri grupları arasında istatistiksel olarak anlamlı bir ilişki saptanmamıştır (p>0,05).TARTIŞMA ve SONUÇ: Tüm dünyada en sık kullanılan sitelerden biri olan youtube da Covid-19 semptomların doğru anlatılması pandemi döneminde kişilerin hastalığı tanıması ve kendini izole etmesi ve sağlık kuruluşuna başvurma kararı vermesi açısından önemlidir. Sağlık çalışanlarının, sosyal medyanın bu kadar fazla kullanıldığı dönemde, toplum bilgilendirilmesi açısından daha fazla içerik üretmesinin faydalı olacağı kanaatindeyiz.
Yazar isimleri: ['Gökhan EYÜPOĞLU', 'Mustafa ÇALIK', 'Oğuzhan BOL', 'Tarık AKDEMİR', 'Deniz ÖZEL ERKAN', 'Muhammed İkbal ŞAŞMAZ', 'Ramazan GÜVEN']
Yayın Yılı: 28 Ağustos 2022
Dergi ismi: Harran Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/hutfd/issue/71631/1065163
Yayın pdf linki: https://dergipark.org.tr/tr/download/article-file/2221093
