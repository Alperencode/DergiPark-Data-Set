Makale Başlığı: İTİLAF DEVLETLERİNİN MİLLÎ MÜCADELE’Yİ ENGELLEME FAALİYETLERİ
Özet: İtilaf Devletleri, Mondros Mütarekesi’nden sonra ülke topraklarını, yer yer işgal etmeye başladılar. Bu işgallere karşı önce güneyde, daha sonra da batıda olmak üzere halkın başlattığı bölgesel direniş hareketleri gözlendi. Bu durum, İtilaf Devletlerini tedirgin etmişti. Ancak onları asıl tedirgin eden gelişmeler, Mustafa Kemal Paşa’nın 9. Ordu Kıtaat-ı Müfettişi olarak Samsun’a gönderilmesinden sonra başlayacaktı. Mustafa Kemal Paşa, Anadolu’ya geçtikten sonra silah arkadaşlarıyla birlikte ülkeyi işgalden kurtaracak tek yol olan Millî Mücadele Hareketi’ni başlattı. Mustafa Kemal Paşa öncülüğünde yürütülen Millî Mücadele Hareketi, büyük bir mukavemet ve engellemeyle karşılaştı. İtilaf Devletleri, bu teşebbüsü engellemek için her türlü vasıtayı etkili bir şekilde kullanmaya başladılar. Onların Millî Mücadele’yi engellemek için uyguladıkları siyasetin farklı farklı türevleri olmuştu. Kendilerine mensup resmî görevli kimselerin faaliyetleri, bunlardan biriydi. Ülke içerisinden elde ettikleri kimseler ile yerli ya da yabancı ajanların yaydıkları karalama propagandaları, bu politikalardan bir diğeriydi ve çok etkiliydi. Ülkede isyanlar çıkararak iç savaşa sebebiyet vermek, söz konusu bu politikalardan bir başkasıydı.Bu çalışma; İtilaf Devletlerinin Millî Mücadele’yi engellemek için uyguladıkları birtakım strateji, plan, propaganda ve faaliyetleri ne derece etkili şekilde kullandıklarını ortaya koymayı amaçlamıştır.
Yazar isimleri: ['Ulvi Ufuk TOSUN']
Yayın Yılı: 7 Aralık 2021
Dergi ismi: Askeri Tarih Araştırmaları Dergisi
Yayın sayfa url: https://dergipark.org.tr/tr/pub/askeritarih/issue/66108/877309
Yayın pdf linki: https://dergipark.org.tr/tr/download/article-file/1566398
