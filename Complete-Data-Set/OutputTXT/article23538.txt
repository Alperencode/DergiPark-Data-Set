Makale Başlığı: İslam Hukukunda Şizofrenin Bey' Akdi
Özet: Konu ve Amaç: Şizofreni dünya üzerinde en çok görülen ve insanın akli melekelerini önemli ölçüde etkileyen bir akıl hastalığıdır. Tam bir tanımı yapılamamış ve ortaya çıkış sebebi bilinemiyor olsa da tıpta birtakım belirti ve bulgularla karakterize edilmiştir. İslam Hukukunda, akıl hastalıkları hukuk karşısında bazı kısıtlama ve engellemelere sebep olmaktadır. Özellikle hukuki işlemlerin sıhhati için ön koşul olan ehliyet vasfının ortadan kalkması, yapılan işlemleri batıl olarak sonuçlandırmaktadır. Çalışmanın amacı şizofreninin İslam Hukuku açısından hangi kapsamda ele alınacağını ve şizofren bireyin yaptığı bey‘ akdinin nasıl sonuçlanacağı hususunda tespitlerde bulunmaktır.Yöntem: Çalışmada İslam Hukuku, modern hukuk ve tıp alanında yer alan konuyla alakalı kaynaklar taranmış, karşılaştırma ve uzlaştırma yöntemiyle belirli sonuçlara varılmıştır.Sonuç: Şizofren bireyler istisnalar dışında İslam Hukuku açısından mecnûn kapsamında ele alınır. Dolayısıyla edâ ehliyeti yoktur ve hukuk karşısında kanuni temsilciye bağlıdır. Akit ehliyeti vasfına haiz olmadığı için kendi adına yaptığı başta bey‘ akdi olmak üzere hiçbir hukuki işlemine itibar edilmez. Ancak teati veya internet alışverişi aracılığıyla gerçekleştirdiği ve günlük ihtiyaçlarını karşılayabilmesi için gerekli olan basit alım satım işlemleri istihsan kapsamında birtakım esnekliklere tâbi tutulabilir.
Yazar isimleri: ['Meryem ACAT']
Yayın Yılı: 30 Haziran 2022
Dergi ismi: MUTALAA
Yayın sayfa url: https://dergipark.org.tr/tr/pub/mutalaa/issue/70619/1107153
Yayın pdf linki: https://dergipark.org.tr/tr/download/article-file/2389265
