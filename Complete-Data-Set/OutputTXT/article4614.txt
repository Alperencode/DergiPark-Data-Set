Makale Başlığı: Denemeci Kimliği ile Erendiz Atasü
Özet: Deneme; Türk edebiyatına Tanzimat döneminde girmiş olan, Montaigne’in Denemeler adlı eseriyle kendine özgü özelliklerini kazanmış bir edebi türdür. Deneme hem Batı edebiyatında hem de Türk edebiyatında sıklıkla tercih edilir. Diğer edebi türlere göre kısa olması, her konuda yazılabilmesi, yazarın görüşlerini ispatlama zorunluluğunun olmaması sanatçılar arasında denemeyi sık tercih edilen bir tür hâline getirmektedir. Bu gibi sebeplerle roman, hikâye, şiir türlerinde eserler kaleme alan sanatçıların pek çoğunun deneme türünde de eserlerinin olduğu görülmektedir. Yazdığı roman ve hikâyelerle tanınan Erendiz Atasü de bu sanatçılardan biridir. Atasü, deneme kitaplarında kurgusal eserlerinde olduğu gibi kadın konusuna sıklıkla değinmiş; bunun yanında edebi eleştiri türünde ve sosyal-siyasal konularda denemeler kaleme almıştır. Bu çalışmada Erendiz Atasü’nün deneme kitapları hakkında bilgilendirme yapılacak ve denemeciliği üzerinde durulacaktır. Çalışmanın amacı hikâye ve romancılığı ile tanınan Erendiz Atasü’nün denemeciliğine dikkat çekmek, denemeciliğine dair belirlenen tespitleri temalandırarak sunmaktır.
Yazar isimleri: ['Mehmet Fetih YANARDAĞ', 'Gamze ZAFER']
Yayın Yılı: 25 Ekim 2022
Dergi ismi: Edebi Eleştiri Dergisi
Yayın sayfa url: https://dergipark.org.tr/tr/pub/eeder/issue/73153/1099421
Yayın pdf linki: https://dergipark.org.tr/tr/download/article-file/2357432
