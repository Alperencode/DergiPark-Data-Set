Makale Başlığı: Kömürlü Termik Santrallerdeki İSG Çalışmalarının Değerlendirilmesi
Özet: Bu çalışmanın temel amacı, kömürlü termik santrallerdeki İş Sağlığı ve Güvenliği (İSG) faktörleri literatü-rünü özetlemektir. 2009-2021 seneleri arasında yayınlanmış çalışmalar için ResearchGate, Middlesex University London, EBSCO discover, JSTOR journals, ProQuest Dissertations & Theses GlobalPub, Science Direct, SemanticScholar, Scopus, Green FILE, Web of Science, academia.edu gibi ilgili veri tabanları üzerinde detaylı ve kapsamlı araştırma yapıldı. Çalışmamız 8 nicel, 15 nitel ve 11 karma yöntem ile yapılmıştır. Kömür yakıtlı termik santraller iş kazası ve meslek hastalığına potansiyel olarak sebep olacak birçok risk faktörleri bulundurmakta; buna bağlı olarak bu santrallerde elektrik üretim sürecinde iş sağlığı ve güvenliğine daha fazla önem verilmesi gerektiği sonucu ortaya çıkmaktadır. Enerji santrallerinde risklerin fazla ve yüksek olması, bu kurumlarda güvenlik kültür düzeyinin artırılmasına yönelik çalışmaların önemini artırmaktadır. Literatürdeki sonuçlara göre bu işletmelerde iş güvenliği bilinci seviyesi iş kazası sayıları ile orantılı olduğu görülmekte olup enerji sektöründe en önemli olan elektrik üretiminde milli yeraltı kaynaklarımızı kullanan kömürlü termik santrallerin analiz edilip çalışanlara ve çevreye etki eden olumsuz İSG faktörlerinin belirlenmesi gereklidir. Problemin çözümü için bu işyerlerinde mesleki risk faktörlerini belirleyip İSG ilişkili olumsuz sonuçları önlemek ve süreçleri izleyip somut ve kanıta dayalı bir yaklaşım oluşturabilmek açısından literatür taramaları ve çıkarılan sonuçlar gerekli olmaktadır.
Yazar isimleri: ['Nagihan ERSOY', 'Nuri BİNGÖL', 'İsmail EKMEKCİ']
Yayın Yılı: 31 Ağustos 2022
Dergi ismi: OHS ACADEMY
Yayın sayfa url: https://dergipark.org.tr/tr/pub/ohsacademy/issue/72386/1135505
Yayın pdf linki: https://dergipark.org.tr/tr/download/article-file/2506075
