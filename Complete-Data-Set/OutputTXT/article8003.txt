Makale Başlığı: 90’larda Türkiye Kentleşmesi: Arada Kalmış Bir Döneme Ruşen Keleş'in “Kentleşme Politikası” Üzerinden Bakmak
Özet: 2000 sonrasında Türkiye kentlerinin geçirdiği dönüşüm önceki dönemleri gölgede bırakır niteliktedir. 1980 sonrasında atılan adımlar, bu durumun başlıca sebebi olarak ortaya konsa da, 1990’lı yılların bu tabloda oynadığı rol açık bir şekilde kentleşme yazınında dillendirilmemiştir. Arada kalmış bir dönem olarak 90’lar hem 80 darbesi sonrasında dönüştürücü neoliberal gündemin sancılarının yoğun bir şekilde çekildiği, hem de 2000’lerin sadece yapılı çevre üretmekle kalan yıkıcı kentleşmesinin ortaya çıkışına zemin hazırlayan dönemdir. Bu bağlamda Türkiye kentleşme yazınının köşe taşı ve kentleşme meraklılarının başucu kitabı olan Prof. Dr. Ruşen Keleş’in 2021 yılında 18. “güncellenmiş” baskısını yapmış “Kentleşme Politikası”, 40 yıla yayılan büyük dönüşüm içerisinde 90’ları diğer dönemlerle bağlantılı olarak incelemek için önemli bir olanak sağlamaktadır. Bu çerçevede çalışmada, 1990’lı yıllardaki baskılar başta olmak üzere kitapta yapılan güncellemeler ve eklemeler incelenerek Türkiye kentleşmesinin 1990’lardaki durumunun ortaya konulması hedeflenmiştir. Böylece, planlama, yerel yönetimler, kalkınma, konut, çevre ve doğal afetler gibi 90’lı yılların kentleşme sürecine ışık tutacak farklı konulara değinilmiştir.
Yazar isimleri: ['Ufuk POYRAZ']
Yayın Yılı: 14 Kasım 2022
Dergi ismi: İDEALKENT
Yayın sayfa url: https://dergipark.org.tr/tr/pub/idealkent/issue/72507/1119367
Yayın pdf linki: https://dergipark.org.tr/tr/download/article-file/2439345
