Makale Başlığı: Karabağ Savaşının Ekonomik Sonuçları: İşgal Döneminde Azerbaycan Bölgelerinde Yağma
Özet: Ermenistan-Azerbaycan Dağlık Karabağ sorununun nedenleri arasında siyasi sebepler kadar ekonomik çıkarlar da önemli yer tutmaktadır. 1991'den 2020'ye kadar Ermenistan'ın Azerbaycan'a verdiği ekonomik zarar "Karabağ savaşının ekonomik sonuçları - işgal sırasında Azerbaycan topraklarında yağmalama" isimli makalede incelenmiştir. Makalede, resmî Erivan ve sözde Dağlık Karabağ Cumhuriyeti'nin yöneticileri tarafından Azerbaycan'ın işgal altındaki topraklarındaki enerji, maden ve tarım kaynaklarının yağmalanması gerçeği belgeleri ile birlikte yer almıştır. Aynı zamanda 29 yıllık işgal zamanı Ermenistan devletine bağlı ülke dışında faaliyette bulunan şirketler Dağlık Karabağ’daki topraklarda sömürgecilik yaparak yüksek meblalarda haksız kazanç elde etmiştir. Ermenistan’ın Karabağdaki sömürgecilik faaliyetleri bununla da sınırlanmamış, aynı zamanda  demografik değişikliklere başvurarak Azerbaycan hava sahasını yasa dışı olarak kullanmıştır. Azerbaycan kaynaklarının yabancı işletme sahiplerine devredilmesi sonucunda Rusya, ABD, Hindistan, İsveç, Lübnan, İngiltere, Almanya ve Fransa gibi ülkelere Karabağ’daki şirketlerini konumlandırmaları için koşullar sağlanmıştır. Bununla ilgili işgal sırasında ve sonrasında Azerbaycan Cumhurbaşkanı İlham Aliyev defalarca ilgili makamlara, ilgili uluslararası merciler ve mekanizmalar dahilinde hukuki bir değerlendirme yapılması için çağrıda bulunarak, işgal altındaki Azerbaycan topraklarının yağma ve yasa dışı kullanımına dikkat çekmiştir. Makalenin amacı, yukarıda bahsedilen gerçekleri dünya kamuoyuna aktarmak ve bilim insanlarına Ermenistan'ın işlediği sıragelen ve bitmek bilmeyen suçların hukuki değerlendirmesini yapabilmeleri için bir kaynakça oluşturmaktır. Çalışma sonucunda işgal sürecinde Karabağ'da iş yapan Ermenistan ile müttefik firmalar bir araya getirilmeye çalışılmıştır.
Yazar isimleri: ['Aynur NESİROVA']
Yayın Yılı: 31 Ağustos 2022
Dergi ismi: Uluslararası Yönetim Akademisi Dergisi
Yayın sayfa url: https://dergipark.org.tr/tr/pub/mana/issue/72441/1094314
Yayın pdf linki: https://dergipark.org.tr/tr/download/article-file/2336257
