Makale Başlığı: Türkiye‘de Sektörel Banka Kredilerinin Ekonomik Büyümeye Etkisi
Özet: Çalışmada Türkiye’de 2004Q1 ve 2021Q2 çeyreklik dönemde bankalar tarafından kullandırılan kredilerin sektörel bazda büyüme üzerindeki etkisi incelenmiştir. İncelemede veri olarak kullanılan değişkenler inşaat, gıda, metal, bireysel krediler, tekstil, ulaşım ve toptan perakende sektörüne bankalar tarafından kullandırılan reel krediler kullanılmıştır. Analiz yapılırken yöntem olarak VAR yöntemi, Johansen Eş Bütünleşme testi ve Engle-Granger nedensellik testi kullanılmıştır. Johansen Eş Bütünleşme testi ile bankalar tarafından çeşitli sektörlere kullandırılan kredilerin büyüme ile uzun dönemli bir ilişkisi olup olmadığı analiz edilirken, Engle- Granger Nedensellik testi ile bu ilişkilerin yönü tespit edilmiştir. Son olarak etki-tepki fonksiyonları kullanılarak sektörel kredilerde meydana gelen şokların ekonomik büyüme üzerindeki etkisi değerlendirilmiştir. Kullanılan değişkenler TCMB, Türkiye Bankalar Birliği Risk Merkezinden temin edilmiştir. Johansen eş bütünleşme test sonuçlarına göre veriler arası uzun dönemde eş bütünleşmenin olduğu saptanmıştır. Engle-Granger test sonuçlarına göre ise ekonomik büyüme ve seçilen sektörler arasında çift yönlü nedensel ilişki tespit edilmiştir. Özetle İnşaat, gıda, metal, bireysel krediler, tekstil, ulaşım ve toptan perakende sektörünün kullandıkları krediler ekonomik büyümeyi uzun dönemde etkilemektedir.
Yazar isimleri: ['Tacinur AKÇA']
Yayın Yılı: 30 Haziran 2022
Dergi ismi: İstanbul İktisat Dergisi
Yayın sayfa url: https://dergipark.org.tr/tr/pub/istjecon/issue/68938/1021608
Yayın pdf linki: https://dergipark.org.tr/tr/download/article-file/2073760
