Makale Başlığı: Ters Yüz Edilmiş Sınıf Modelinin Türk Müziği Nazariyatı Derslerinde Kullanılmasına Yönelik Bir Durum Çalışması
Özet: Bu çalışmada ters yüz edilmiş sınıf (TYES) modelinin Türk Müziği Nazariyatı derslerinde kullanışlılığı araştırılmaktadır. Bu çalışmada TYES uygulanmasına ilişkin hazırlanan on iki haftalık öğretim sürecinde ve bu sürecin sonunda gözlem ve odak grup görüşmeleri yoluyla elde edilen veriler içerik analizine tâbi tutulmuş, temalar ve kategoriler hâlinde yorumlanmıştır. Böylelikle TYES modelinin Türk Müziği Nazariyatı dersinin öğretimine ne kadar uygun olduğu, başarıyı ve öğrenmeyi nasıl ve ne şekilde etkilediği tespit edilmeye çalışılmıştır. Bu çalışmada ters yüz edilmiş sınıf modelinin avantajları erişim kolaylığı, derste uygulama yapılması ve materyaller olarak belirlenmiştir. Bu çalışmadan elde edilen bulgular doğrultusunda öğretim elemanı tarafından hazırlanan hazırlık videolarına ve materyallere öğrencilerin zaman-mekân kısıtı olmaksızın kolaylıkla erişim sağlaması, TYES modelinin en güçlü yanı olarak görülmektedir. Fakat bu süreçte bazı öğrencilerde özdenetim eksikliği olduğu, bazı öğrencilerin odaklanma sorunu yaşadığı, bazı öğrencilerin ise öğrenci-öğretim elemanı ya da öğrenci-bilgisayar arasında etkileşim sorunu yaşadığı ortaya çıkmıştır. Bu çalışmadan elde edilen veriler, Türk Müziği Nazariyatı dersinin TYES modeli ile verilmesinin çoğunlukla tercih edildiğini ve adı geçen derste bu modelin etkili bulunduğunu ortaya koymaktadır.
Yazar isimleri: ['Burcu AVCI AKBEL']
Yayın Yılı: 29 Ekim 2022
Dergi ismi: Ege Eğitim Dergisi
Yayın sayfa url: https://dergipark.org.tr/tr/pub/egeefd/issue/72950/1106640
Yayın pdf linki: https://dergipark.org.tr/tr/download/article-file/2387143
