Makale Başlığı: ÇOCUK DİŞ HEKİMLİĞİNDE PROBİYOTİKLER
Özet: Canlı bakteri içeren ve sağlığa faydaları kanıtlanmış probiyotik ürünlerin kullanımı günümüzde artmaktadır. Özellikle bazı patojenlerin antibiyotiklere karşı direnç geliştirmesi, tedavi paradigmasını spesifik bakteri eliminasyonundan probiyotiklerle bakteri ekolojisini değiştirmeye kaydırmanın düşünülmesini gerektiğini gündeme getirmiş ve “bakteriyoterapi” kavramı ortaya çıkmştır. Probiyotikler, potansiyel olarak faydalı mikroorganizmaları içeren, hastalıklara neden olan patojenleri baskılamaya yardımcı olan diyet takviyeleridir. Genel olarak; probiyotikler bağırsak sağlığı ile ilişkilendirilmiş olup bu ürünlerin gastrointestinal enfeksiyon ve hastalıkların önlenmesi veya tedavisi için kullanımları yaygındır. Bununla birlikte, son yıllarda araştırmacılar probiyotiklerin ağız sağlığına etkilerine yönelik çeşitli çalışmalara odaklanmaktadır. Klinik pratisyenlerin bakış açısından, probiyotiklerin kullanımına ilişkin doğrudan öneriler henüz verilemese de bugüne kadar bilimsel kanıtlar, probiyotik tedavinin gelecekte diş hekimliği alanında da alternatif bir yaklaşım olarak değerlendirilebileceğini düşündürmektedir. Bu derlemenin amacı, probiyotik bakterilerin ağız boşluğundaki potansiyel mekanizmalarını incelemek, probiyotiklerin ağız sağlığna etkilerini değerlendirmek ve probiyotik içerikli ürünlerin diş hekimliği alanındaki çeşitli uygulamalarını özetlemektir.
Yazar isimleri: ['Özge BEKTAŞ']
Yayın Yılı: 25 Ağustos 2022
Dergi ismi: HRÜ Uluslararası Diş Hekimliği ve Oral Araştırmalar Dergisi
Yayın sayfa url: https://dergipark.org.tr/tr/pub/ijdor/issue/72253/1128556
Yayın pdf linki: https://dergipark.org.tr/tr/download/article-file/2477362
