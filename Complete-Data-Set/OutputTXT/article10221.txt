Makale Başlığı: Esin Yücel (2018), Leon Festinger'in Bilişsel Uyumsuzluk Kuramı
Özet: Dr. Esin Yücel tarafından kaleme alınan “Leon Festinger’in Bilişsel Uyumsuzluk Kuramı” başlıklı kitap, bilişsel çelişkiyi açıklamaya yönelik olarak Festinger tarafından geliştirilen ve sosyal psikolojinin en önemli kuramları arasında görülen bilişsel çelişki kuramının ortaya çıkışından günümüze dek geçirdiği değişim sürecini ve gerek bireysel gerekse toplumsal davranışların anlaşılabilmesinde kuramın sağlayacağı açıklamaları okuyucuya aktarmayı hedeflemektedir. Kitap, sosyal psikoloji bilimi içerisinde önemli bir yere sahip olan ve insan davranışı ile ilgilenen pek çok diğer disiplin tarafından da sıklıkla kullanılan bilişsel uyumsuzluk kuramının ortaya çıkışı ve tarihsel gelişimi, bireysel ve grup düzeyindeki çeşitli davranışları açıklama biçimi, kuramın eleştirildiği ve geliştirildiği noktalar, sanat ve basındaki yansımaları gibi konularda kapsamlı bilgiler ve açıklamalar sunmaktadır. Kuram ele alınırken, Festinger tarafından öne sürülen özgün biçimi ile süreç içerisinde diğer kuramcılar tarafından ileri sürülen önermeler, düzeltmeler ve alternatif açıklamalar hem teorik boyutta ele alınmış, hem de söz konusu teorik açıklamalar araştırma bulguları ile desteklenerek kuramın birey ve grup davranışlarını açıklamadaki rolü kapsamlı biçimde tartışılmıştır. İncelenen kitap, başlı başına bilişsel uyumsuzluk kuramının ele alındığı bir eser olması bakımından özellikle psikoloji öğrencilerinin ve konuya ilgi duyan okuyucuların sosyal psikoloji ders kitapları dışında faydalanabilecekleri kapsamlı bir kaynak özelliği taşımaktadır.
Yazar isimleri: ['Doğan Güneş TEMLİ']
Yayın Yılı: 15 Haziran 2022
Dergi ismi: Karamanoğlu Mehmetbey Üniversitesi Edebiyat Fakültesi Dergisi
Yayın sayfa url: https://dergipark.org.tr/tr/pub/efad/issue/70150/1113106
Yayın pdf linki: https://dergipark.org.tr/tr/download/article-file/2413319
