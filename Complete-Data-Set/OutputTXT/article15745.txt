Makale Başlığı: Van Gölü Havzası’ndaki maksimum ve minimum sıcaklıkların trend analizi
Özet: Yeryüzünde insan kaynaklı etkinliklerin artması, arazi kullanımındaki değişiklikler (Çarpık kentleşme,ormansızlaşma, tarım alanlarının yerleşime açılması vb.), bilinçsiz ve aşırı tüketim çılgınlığı,fosil yakıt kullanımını arttırarak küresel ısınmanın yaşanmasına neden olmuştur. Bu durumyeryüzündeki sıcaklıkların yükselmesine ve küresel iklim sisteminde değişikliklerin yaşanmasınısağlamıştır. İklim sisteminde yaşanan değişim ortalama sıcaklıklardaki artışı etkilediği gibi ekstremsıcaklıkları da önemli ölçüde etkileyerek doğal ve beşerî sistemler üzerinde olumsuz birçokdurumun yaşanmasına neden olmuştur. Bu çalışmada Van Gölü Havzası’nda bulunan Ahlat,Erciş, Gevaş Muradiye, Özalp, Tatvan ve Van meteoroloji istasyonlarının 1970-2020 minimumve maksimum sıcaklıkları Mann-Kendall ve Sen Slope Trend analizi yöntemiyle incelenmiştir.Analiz sonucu elde edilen bulgulara göre sahadaki tüm istasyonların (Ahlat istasyonun minimumsıcaklıklarındaki azalma trendi dışında) maksimum ve minimum sıcaklık eğilimlerinde anlamlı/anlamlı olmayan artış trendinin yaşandığı tespit edilmiştir. Yaşanan bu artış trendinin şehirleşmeninyoğun olduğu alanlarda (Van merkez ve Erciş’te) minimum sıcaklılardaki anlamlı artışlarşeklinde yaşandığı, şehirleşmenin yoğun olmadığı ve kentsel dokuya sahip olmayan alanlarda ise(Gevaş’ta) anlamlı olmayan artışlar şeklinde yaşandığı görülmektedir. Bu durum sahadaki yaşanansıcaklık artışlarının sera gazlarının artışına bağlı olarak yaşanan iklim değişikliğinin yanında“kentsel ısı adası” kavramıyla da ilişkili olduğunu ortaya koymaktadır.
Yazar isimleri: ['Mustafa Recep İRCAN', 'Neşe DUMAN']
Yayın Yılı: 30 Haziran 2022
Dergi ismi: Türk Coğrafya Dergisi
Yayın sayfa url: https://dergipark.org.tr/tr/pub/tcd/issue/69891/1079628
Yayın pdf linki: https://dergipark.org.tr/tr/download/article-file/2277139
