Makale Başlığı: Yenilenebilir Enerji Çalışmalarında Bölge Seçimi Problemlerini Etkileyen Kriterlerin Önem Sıralarının Belirlenmesi
Özet: Son yıllarda artan nüfus ile birlikte ortaya çıkan çevresel endişeler ve tükenen kaynak rezervleri yenilenebilir enerji kaynaklarına olan ihtiyacı arttırmıştır. Hali hazırda kullanılan fosil yakıtların gerek çevreyi emisyon kirliliğine itmesi gerekse tükenebilen bir kaynak olması öneminin azalmasına neden olmuş ve fosil yakıtların kullanılmamasının tercih edileceği bir dünya düzenine geçilmiştir. Bu sebeple de yenilenebilir enerji kaynakları, fosil yakıt tüketimine karşılık temiz ve sürdürülebilir enerji üretimi için önemli bir seçenektir. Bu kadar güçlü bir dönüşüme uyum sağlamak adına ülkelere ve hatta bölgelere, yenilenebilir enerji yatırımı yapmak çalışmanın çıkış noktasını oluşturmaktadır. Bölgelerin var olan etkenlere yönelik, doğru yenilenebilir enerji kaynağına karar vermesi evrensel bir problem haline gelmektedir. Bu noktadan hareketle bu çalışmada yenilenebilir enerji kaynaklarının doğru bölgelere yatırımının yapılması için önem verilmesi gereken kriterlerin belirlenmesi üzerine bir çalışma yapılmıştır. Çalışmada detaylı literatür taraması neticesinde elde edilen kriterler bir araya getirilerek ve uzman görüşleri yardımıyla 139 farklı yenilenebilir enerji kaynağı seçimini etkileyen kriterlere ulaşılmıştır. Yenilenebilir enerji alanında çalışan kişiler tarafından yapılan değerlendirme ile çok sayıda var olan bu kriterlerin en önemlileri belirlenerek; maliyet, çevre, teknik, sosyal, risk ana boyutları altında gruplandırılmış ve tanımları aktarılmıştır. Elde edilen bulgular literatürde yenilenebilir enerji çalışmalarında yer seçimi, kaynak seçimi, yatırım bölgesi kararı problemlerine yönelik yol gösterici niteliktedir.
Yazar isimleri: ['Emel YONTAR']
Yayın Yılı: 31 Temmuz 2022
Dergi ismi: Uluslararası Mühendislik Araştırma ve Geliştirme Dergisi
Yayın sayfa url: https://dergipark.org.tr/tr/pub/umagd/issue/71387/1034298
Yayın pdf linki: https://dergipark.org.tr/tr/download/article-file/2122457
