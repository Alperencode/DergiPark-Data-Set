Makale Başlığı: Darbe Test Sıcaklıklarının Kompozit Levhaların Darbe Sonrası Bası Davranışına Etkisinin İncelenmesi
Özet: Bu çalışmanın amacı darbe testi sıcaklığının ve levha malzemesinin, kompozit levhaların darbe sonrası bası dayanımına etkisini tespit etmektir. Testler için her biri 3 tabakalı olan biaxial cam elyaf/epoksi, karbon elyaf/epoksi ve kevlar elyaf/epoksi plakalar hazırlanmıştır. Farklı sıcaklıklarda (-20 ⁰C, 20 ⁰C ve 60 ⁰C’de) 50 J’lük darbe uygulanmış olan numunelere sıkıştırma (Darbe sonrası bası “CAI”) testleri yapılmıştır. Testler INSTRON 1114 test makinesinde, ASTM D7137 standardına göre hazırlanan Boeing test aparatı ve yük hücresi kullanılarak uygulanmıştır. Numunelerin kalınlık ve genişliğine göre küçük ayarlamalar yapılabilen aparat ile numuneler üzerine bası uygulanarak hasar üzerindeki etkisi incelenmiştir. Yük hücresinden elde edilen bilgileri kullanarak her numune için kuvvet-deplasman eğrisi oluşturulmuş ve numunelerin taşıyabileceği maksimum kuvvet elde edilmiştir. Hasar mekanizmasının anlaşılması için hasar gözlemi yapılmıştır. Test sonuçları, sıcaklık değişimlerinin bütün numunelerde darbe sonrası bası davranışını etkilediğini göstermektedir. Levha malzemesinin de hasarın büyüklüğünde etkili olduğu görülmüştür.
Yazar isimleri: ['Melih BELEVİ', 'Aıdın NEJABATI', 'Haşim Fırat KARASU']
Yayın Yılı: 19 Eylül 2022
Dergi ismi: Dokuz Eylül Üniversitesi Mühendislik Fakültesi Fen ve Mühendislik Dergisi
Yayın sayfa url: https://dergipark.org.tr/tr/pub/deumffmd/issue/72304/1035826
Yayın pdf linki: https://dergipark.org.tr/tr/download/article-file/2129070
