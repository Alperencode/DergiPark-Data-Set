Makale Başlığı: SAĞLIK ÇALIŞANLARINDA EL BÖLGESİ KAS İSKELET SİSTEMİ RAHATSIZLIKLARINA İLİŞKİN KESİTSEL BİR ÇALIŞMA
Özet: Yapılan iş nedeniyle el bölgesindeki kas iskelet sistemi rahatsızlıkları (KİSR-El) fonksiyonel kullanımı negatif etkilemekte ve uzun süren istirahatlerin alınmasına neden olabilmektedir. KİSR-El hastalık izinleri ile birlikte üretkenlik azalması ile de ilişkilendirilmektedir. Bu çalışmanın amacı sağlık çalışanlarında el bölgesindeki kas iskelet sistemi rahatsızlıklarını değerlendirmektir. Kesitsel tip çalışmaya Trakya Üniversitesi Hastanesindeki rastgele seçilen 217 sağlık çalışanı Aralık 2019 ve Şubat 2020 tarihleri arasında katılım sağlamışlardır. Sosyodemografik özellikler için tasarlanan anket ve KİSR-El için Cornell El Rahatsızlık Ölçeği ile çalışma verileri toplanmıştır. SPSS v.24.0 yazılımı verilerin analizi için kullanılmıştır. En fazla rahatsızlık ölçeği puanları sırasıyla sağ el bilek (1.79), sağ el başparmak eklemi  (1.72), sağ el başparmak (1.65) ve sol el bilek (0.86), sol el (işaret, orta, yarım halka) (0.87) ve sol el başparmak (0.80) bölgelerinde bulunmuştur. Sağ el rahatsızlık ölçek puanları sol el puanlarına göre nispeten fazla tespit edilmiştir. Eğitim düzeyi, çalışma yılı ve KİSR-El arasında istatistiksel anlamlılık saptanırken, cinsiyet, medeni durum ve meslek ile ilişki tespit edilememiştir. Çalışmadan elde edilen bulgular sağlık çalışanlarında el bölgesindeki kas iskelet sistemi rahatsızlıklarına işaret etmektedir. Sağlık çalışanlarında KİSR-El yaygınlığının tespiti ve önlenmesi için daha fazla araştırma yapılması önerilmektedir.
Yazar isimleri: ['İbrahim EYİ', 'Banu Yeşim BÜYÜKAKINCI']
Yayın Yılı: 15 Aralık 2022
Dergi ismi: Ergonomi
Yayın sayfa url: https://dergipark.org.tr/tr/pub/ergonomi/issue/73850/1150940
Yayın pdf linki: https://dergipark.org.tr/tr/download/article-file/2565529
