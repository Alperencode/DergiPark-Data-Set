Makale Başlığı: Hemogram Parametrelerinin Antagonist Protokollü IVF-ICSI Siklus Başarısını Öngörmede Etkisi
Özet: Amaç: GnRH antagonist protokollü IVF-ICSI sikluslarında, olguların hCG günü hemogram değerlerinin OPU ve IVF-ICSI başarısına, implantasyon ve klinik gebelik oranlarına etkisini araştırmak amaçlandı.Yöntemler: İkinci basamak bir merkezde, 2019-2020 yılları arasında kontrollü ovaryan stimülasyon (KOS) sonrası ICSI tedavisi uygulanan IVF-embriyo transferi (ET) siklusu yapılan hastalar retrospektif olarak tarandı. Olguların hCG günü CBC parametrelerinden Hgb, HCT, Plt, WBC, P-LCR, PDW, RDW-CV, RDW-SD ve MPV değerlerindeki farklılıkların; OPU sonrası elde edilen toplam oosit (immatür (M1)+matür (M2)+ germinal vezikül (GV)) ve M2 oosit sayıları, IVF-ICSI sonrası fertilize oosit (iki pronükleus (2PN)) sayıları, implantasyon ve klinik gebelik oranlarına etkisi korelasyon analizleri ile değerlendirildi.Bulgular: Çalışma süresince 171 hasta değerlendirildi. Olguların Hgb, HCT, WBC, P-LCR, PDW ve MPV değerleri ile OPU sonrası aspire edilen follikül sayısı, toplam oosit ve M2 oosit sayısı arasında; IVF-ICSI sonrası elde edilen 2PN ve freeze embriyo sayısı, implantasyon ve klinik gebelik oranları arasında anlamlı korelasyonlar bulunamadı (p>0.05). Platelet sayısı ile OPU sonrası aspire edilen follikül sayısı arasında negatif yönde, düşük veya önemsiz derecede kuvvetli istatistiksel olarak anlamlı bir korelasyon (r=-0.160 ve p=0.037) tespit edildi. Olguların RDW-CV değeri ile IVF-ICSI sonrası elde edilen 2PN ve freeze embriyo sayısı arasında negatif yönde, düşük veya önemsiz derecede kuvvetli istatistiksel olarak anlamlı korelasyonlar olduğu görüldü (sırasıyla r=-0.164, p=0.032 ve r=-0.224, p=0.004). Ayrıca, RDW-SD değeriyle OPU sonrası aspire edilen follikül sayısı, toplam oosit, M2 oosit sayısı; IVF-ICSI sonrası elde edilen 2PN ve freeze embriyo sayısı arasında negatif yönde, düşük veya önemsiz derecede kuvvetli istatistiksel olarak anlamlı korelasyonlar saptandı (sırasıyla r=-0.247 ve p=0.001; r=-0.24 ve p=0.003; r=-0.220 ve p=0.004; r=-0.219 ve p=0.004; r=-0.229 ve p=0.003).Sonuç: Sonuç olarak, kadınların hCG günü Hgb, Hct, WBC, P-LCR, PDW ve MPV değerleri ile OPU sonuçları veya IVF-ICSI başarısı arasında anlamlı bir ilişki saptanamayıp, bu değerlerin tedavi sürecinde öngördürücü olmadığı görüldü. Hemogram parametrelerinden hiçbirinin tedavi sikluslarındaki implantasyon veya klinik gebelik oranlarını etkilemediği tespit edildi. Artan Plt veya RDW-SD değeriyle OPU sonuçlarının kötüleştiğini; artan RDW-SD ve RDW-CV değerleri ile fertilizasyon başarısının düştüğünü tespit etsek de bu korelasyonların gücü zayıftı.
Yazar isimleri: ['Uğur DEĞER', 'Yunus ÇAVUŞ', 'Gülcan OKUTUCU', 'Nurullah PEKER']
Yayın Yılı: 28 Ağustos 2022
Dergi ismi: Harran Üniversitesi Tıp Fakültesi Dergisi
Yayın sayfa url: https://dergipark.org.tr/tr/pub/hutfd/issue/71631/1123652
Yayın pdf linki: https://dergipark.org.tr/tr/download/article-file/2457010
