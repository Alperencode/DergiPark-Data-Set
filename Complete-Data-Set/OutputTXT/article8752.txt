Makale Başlığı: Erken Membran Rüptürü: Prematüre Bebeklerde Neonatal Sonuçları Nasıl Etkiler?
Özet: Amaç: Erken membran rüptürü (EMR) preterm doğuma, neonatal morbiditelere ve mortaliteye sebep olabilir. Bu çalışmadaki amacımız EMR’nin <30 hafta prematüre bebeklerin erken prognozu üzerindeki etkisini incelemek, prematüre bebeklerin yönetimi ve prenatal konsültasyon için bir temel sağlamaktır.Gereçler ve Yöntem: 2014-2018 yıllarında, gebelik yaşı 240-296 hafta arasında olan ve üçüncü düzey bir yenidoğan yoğun bakım ünitesinde izlenen toplam 710 prematüre bebek retrospektif olarak değerlendirildi. Hastalar EMR varlığına veya yokluğuna göre EMR grubu (n = 147) ve EMR olmayan grup (n =563) olarak iki gruba ayrıldı. Maternal ve neonatal veriler analiz edildi.Bulgular: Çalışmaya dahil edilen bebeklerden EMR olan grupta median (min-maks) gebelik haftası (GH) 27 hafta (24-29), EMR olmayan grupta 28 hafta (25-29) (p<0.001) idi. EMR süresinin median değeri (min-maks) 115 saat (18-850) olarak saptandı. EMR olmayan grupla karşılaştırıldığında, EMR olan grupta histolojik koryoamniyonit, <28 hafta olan bebek sayısı ve erken neonatal sepsis daha yüksek oranda tespit edildi (p<0.001). Sonuç: EMR, koryoamniyonit ve preterm doğum riskini arttırarak kötü fetal-neonatal sonuçlara sebep olabilir. EMR’li gebelere koryoamniyonit gelişimi açısından uygulanacak uygun takip ve tedavi ile preterm doğum ve neonatal enfeksiyon gelişiminin önlenebileceği düşünüldü.
Yazar isimleri: ['Aybüke YAZICI', 'Mehmet BÜYÜKTİRYAKİ', 'Evrim ALYAMAC DİZDAR', 'Fatma Nur SARI']
Yayın Yılı: 30 Eylül 2022
Dergi ismi: Jinekoloji-Obstetrik ve Neonatoloji Tıp Dergisi
Yayın sayfa url: https://dergipark.org.tr/tr/pub/jgon/issue/72893/939126
Yayın pdf linki: https://dergipark.org.tr/tr/download/article-file/1775406
