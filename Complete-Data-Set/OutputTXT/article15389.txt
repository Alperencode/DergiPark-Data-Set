Makale Başlığı: Aljinat Bazlı Yenilebilir Kaplama Uygulamalarının Minimal İşlem Görmüş Kavun Dilimlerinin Fizikokimyasal Kalitesine Etkileri
Özet: Bu çalışmada, sodyum aljinat (SA) bazlı yenilebilir film formülasyonlarının taze dilimlenmiş “Kırkağaç” çeşidi kavunlara uygulanması ile tüketime hazır kavun dilimlerinin üretilmesi ve pasif modifiye atmosfer koşullarında ürün kalitesinin belirlenmesi amaçlanmıştır. Çalışmada ilk olarak %0.5 kalsiyum klorür (CaCl2) çözeltisiyle muamele edilen kavun dilimleri %1, %1.5 ve %2 sodyum aljinat (SA) içeren yenilebilir film çözeltileriyle kaplandıktan sonra polietilen (30µm-PE) ambalajla paketlenmiş ve bir grup örnek de kaplama işlemine tabi tutulmadan ambalajsız olarak +5°C’de 6 gün depolanarak                      2 günde bir %O2, %CO2, toplam fenolik madde, antioksidan kapasite (ABTS), pH, suda çözünür kuru madde, ağırlık kaybı, doku ve renk (L*, a*, b*)  analizlerine tabi tutulmuştur. Sonuçlar değerlendirildiğinde sodyum aljinat ile kaplanan kavun dilimlerinin depolamanın 6. gününde toplam fenolik madde (54.66-58.03 GA mg kg-1), antioksidan kapasite                                   (256.2-295.8 mg kg-1), doku (0.433-0.444 N), suda çözünür kuru madde (%9.70-9.88) ve ağırlık kaybı (0.40-0.54) değerleri açısından kaplama konsantrasyonlarındaki değişimin istatistiksel olarak fark yaratmadığı belirlenmiştir.
Yazar isimleri: ['Bengü DEMİR', 'Aslihan DEMİRDÖVEN']
Yayın Yılı: 30 Haziran 2022
Dergi ismi: Turkish Journal of Agricultural Engineering Research
Yayın sayfa url: https://dergipark.org.tr/tr/pub/turkager/issue/70433/1086203
Yayın pdf linki: https://dergipark.org.tr/tr/download/article-file/2303278
