Makale Başlığı: Model ve Veri Odaklı Yaklaşımlar ile Nesne Tespit Başarısının Arttırılmasına Yönelik ESA ve Veri Seti Optimizasyonları
Özet: Nesne tespit ve sınıflandırma yöntemlerinin başarısının artırılması amacıyla model odaklı ve veri odaklı yaklaşımlar araştırmacılar tarafından son yıllarda sıklıkla çalışılmaktadır. Araştırmacıların birçoğu problemlere özgü model önerilerinde bulunmakta ve mevcut modeller üzerinde değişimler önermektedir. Öte yandan, eğitim sürecinde kullanılmakta olan veri üzerinde yapılan çalışmaların sayışa oldukça azdır. Bu çalışmada, mevcut bir tanıma ve sınıflandırma problemi üzerinde, model ve veri odaklı yaklaşımların etkileri kıyaslanmıştır. Yaygın kullanıma sahip olan YOLOv4 ağı üzerinde yapılan ağ yapısı değişikliğinin başarım ve performansa etkisiyle, veri setinde kullanılan verilerin yeniden hazırlanmasıyla elde edilen başarım karşılaştırılarak yorumlanmıştır. Ağ yapısının değişimi ile nesne tanıma başarısı yaklaşık %4 oranında artarken, hesaplama hızında ortalama %8’lik düşüş meydana gelmiştir. Öte yandan verilerin yeniden hazırlanarak nesne tanıma algoritmasının çalıştırılması %6 oranında kazanç sağlarken, hesaplama maliyetinde değişime neden olmamıştır. Günümüzde yeteri kadar dikkate alınmasa da veri üzerindeki hazırlıkların sınıflandırma doğruluğuna önemli derecede etki yaptığı gözlemlenmiştir.
Yazar isimleri: ['Önder ALPARSLAN', 'Ahmet ÖZCAN', 'Ömer ÇETİN']
Yayın Yılı: 26 Ekim 2022
Dergi ismi: Mühendislik Bilimleri ve Araştırmaları Dergisi
Yayın sayfa url: https://dergipark.org.tr/tr/pub/bjesr/issue/73170/1106501
Yayın pdf linki: https://dergipark.org.tr/tr/download/article-file/2386596
