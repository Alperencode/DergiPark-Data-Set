Makale Başlığı: Bipolar kalca hemiartroplastisinde asetabuler dejenerasyon ve protruzyon ile iliskili faktorler
Özet: AmaçÇalışmanın amacı, femur boyun kırığı sonrasında bipolar kalça hemiartroplastisi uygulanan yaşlı hastalarda bipolar protez başlarının çapı, vücut kitle indeksi, yaş, cinsiyet, kemik mineral yoğunluğu ve bacak uzunluk farkı gibi bazı faktörlerin asetabular protrüzyon üzerine etkisini araştırmaktır.Gereç ve YöntemÇalışmaya bipolar kalça hemiartroplastisi uygulanan toplam 209 hasta dahil edildi. Hastaların ortalama yaşı 77.4 ± 6.0 yıldı. Hastaların femur başı çapı ile bipolar protez başı çapı arasındaki fark 0 ile -2 mm 2 gruba (aynı çap ve 1 veya 2 mm küçük çap)  ayrıldı. Asetabular genişleme ve kıkırdak dejenerasyonunu standart AP pelvis radyografileri ile değerlendirildi. Takip süresince klinik sonuçlar Harris Hip Skor’u (HHS) ile değerlendirildi.Bulgular Beş yıllık izlemde HHS değerleri düşerken asetabulum çapı arttı. 21 (%10) hastada asetabuler protrüzyon gelişti, 36 (%17) hastaya asetabular revizyon cerrahisi yapıldı. Bu gruplarda doğal femur başı çapı ile protez baş çapı arasındaki fark ve bacak uzunluk farkı anlamlı olarak daha yüksekti.  (p = 0.0001) . Kemik mineral yoğunluğu ile elde edilen ortalama T skorları bu gruplarda daha düşüktü (p = 0.0001).Sonuç Bipolar kalça artroplastisi'nde hastanın doğal femur başı ile aynı boyutta bipolar protez başı kullanmak daha güvenilirdir. Bu çalışmada asetabular protrüzyon ve revizyon cerrahi oranı göz önüne alındığında, küçük boyutlu bipolar protez baş implantasyonu önerilmemektedir ve yıkıcı komplikasyonlara neden olabilir.
Yazar isimleri: ['Fahri EMRE', 'Erkan Sabri ERTAŞ', 'Murat BOZKURT']
Yayın Yılı: 29 Ekim 2022
Dergi ismi: Genel Tıp Dergisi
Yayın sayfa url: https://dergipark.org.tr/tr/pub/geneltip/issue/73146/1152166
Yayın pdf linki: https://dergipark.org.tr/tr/download/article-file/2569099
