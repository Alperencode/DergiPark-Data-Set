Makale Başlığı: Direkt Pulpa Kaplaması Tedavilerinde Kullanılan Materyallere Güncel Bir Bakış
Özet: Dental pulpa vitalitesi, dişin sağlığını ve fonksiyonunu korumak için önemlidir. Direkt pulpa kaplaması tedavilerinde amaç, dişin vitalitesinin devamını sağlamaktır. Yapılacak olan tedavinin başarısında pulpa kaplama materyallerinin özellikleri önem taşır. Kalsiyum hidroksit, yıllarca popüler olarak kullanılmıştır. Mükemmel antibakteriyel özellik gösterir. Reperatif  dentin oluşumunu sağlar. Ancak kalsiyum hidroksit, kolaylıkla çözünebilir ve zayıf örtücülük sağlar. Bu gibi dezavantajlarından dolayı alternatif materyaller üretilmiştir. Mineral Trioksit Agregat çözünmezdir. Direkt pulpa kaplama materyali olarak kalsiyum hidroksite göre daha etkilidir. Fakat kalsiyum hidroksite göre sertleşme süresi uzundur ve pahalıdır. Bundan dolayı tedavinin seans sayısı ve maliyeti artar. Biodentine (Septodont), sertleşme süresinin kısa olmasıyla tedavinin tek seansta bitirilmesine olanak sağlar. Ancak düşük radyoopasite göstermesi klinik takibini zorlaştırır. Kalsiyum hidroksit, Mineral Trioksit Agregat ve Biodentine bu yönleriyle birbirlerinden farklı özellikler ortaya koyar. Bu derleme makalesinin amacı; direkt pulpa kaplaması tedavisinde kullanılan kalsiyum hidroksit, Mineral Trioksit Agregat ve Biodentine’in özelliklerinin güncel verilerle araştırılmasıdır
Yazar isimleri: ['Esra BALTACIOĞLU', 'Rukiye DEMİR DİKMEN', 'Elif Ayfer BALTACI YILDIZ']
Yayın Yılı: 17 Haziran 2022
Dergi ismi: Bingöl Üniversitesi Sağlık Dergisi
Yayın sayfa url: https://dergipark.org.tr/tr/pub/bingolsaglik/issue/70319/1113186
Yayın pdf linki: https://dergipark.org.tr/tr/download/article-file/2413630
