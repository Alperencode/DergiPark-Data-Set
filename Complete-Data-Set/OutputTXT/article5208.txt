Makale Başlığı: G7 ÜLKELERİNDE EKONOMİK BÜYÜME VE CARİ İŞLEMLER DENGESİ İLİŞKİSİ: PANEL VERİ ANALİZİ
Özet: Cari işlemler dengesi ve ekonomik büyüme değişkenleri bir ülkeye ait en önemli makroekonomik göstergelerdendir. Bu çalışmada 1980-2020 dönemindeki G7 ülkeleri (Almanya, ABD, Fransa, İngiltere, İtalya, Japonya ve Kanada) açısından cari denge ve ekonomik büyüme değişkenlerine ait yıllık veriler kullanılmıştır. Öncelikle değişkenlerin durağanlık seviyeleri Levin, Lin ve Chu (2002) tarafından geliştirilen panel LLC birim kök testiyle ve Im, Pesaran ve Shin (2003) tarafından geliştirilen panel IPS birim kök testleriyle incelenmiştir. Modelde kullanılan değişkenler arasındaki uzun dönemli ilişkiyi test etmek amacıyla Pedroni eşbütünleşme testi ve Kao eşbütünleşme testinden faydalanılmıştır. Eşbütünleşme testleri sonucunda cari işlemler dengesi ve ekonomik büyüme değişkenleri arasında uzun dönemde anlamlı bir ilişkinin olduğu testlerle ortaya çıkarılmıştır. Ayrıca uzun dönemli eşbütünleşme ilişkisine ait katsayı tahmincisi olan ve Pedroni (2000) tarafından geliştirilen FMOLS yöntemine başvurulmuş, modelde kullanılan değişkenlerin istatistiki olarak anlamlı olduğu bulgusu elde edilmiştir. Ekonomik büyümede meydana gelen %1’lik bir artış cari işlemler dengesini yaklaşık olarak %0.27 artırmaktadır.
Yazar isimleri: ['Bahar OĞUL']
Yayın Yılı: 30 Haziran 2022
Dergi ismi: Erzincan Binali Yıldırım Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/ebyuiibfdergi/issue/70881/1063149
Yayın pdf linki: https://dergipark.org.tr/tr/download/article-file/2213497
