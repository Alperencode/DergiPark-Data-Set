Makale Başlığı: Organik Ürünlerin Sosyal Değeri Var Mıdır? Türkiye Üzerine Nitel Bir Araştırma
Özet: Bu çalışmanın amacı organik ürünlerin sosyal değerinin olup olmadığını, şayet varsa tüketiciler tarafından gösteriş yapmak ve statü kazanmak amacıyla kullanılıp kullanılmadığını araştırmaktır. Bu kapsamda nitel bir araştırma ile organik ürün kullanıcıları ile yüz yüze derinlemesine görüşme yapılmıştır. Araştırma sonucuna göre organik ürün kullanıcılarının farklı bir zümre olarak görüldüğünü, organik ürün kullanmak için ekstra çaba gerektiğini, organik ürün kullananların yakın çevrelerinde bilindiğini ve bu konuda konuşulduğunu, bu nedenlerle Türkiye’de organik ürünlerin sosyal değerinin olduğunu söyleyebiliriz. Ancak yine de organik ürünlere şüpheyle yaklaşıldığı için organik ürün kullananların kandırıldığına dair bir algı da bulunmaktadır. Ayrıca organik ürünlerin sosyal değeri olduğu sonucu çıkarılsa da kullanıcıların gösteriş amacıyla değil sağlık kaygısı ile bunu yatıkları düşünülmektedir.
Yazar isimleri: ['Mehmet Zahid ECEVİT', 'Türker BAŞ', 'Mehmet Yaman ÖZTEK']
Yayın Yılı: 30 Haziran 2022
Dergi ismi: Ekonomi İşletme ve Yönetim Dergisi
Yayın sayfa url: https://dergipark.org.tr/tr/pub/jebm/issue/70872/985599
Yayın pdf linki: https://dergipark.org.tr/tr/download/article-file/1935818
