Makale Başlığı: TURİZM İŞLETMESİ YÖNETİCİLERİNİN YÖRESEL YEMEK BEKLENTİSİ ÜZERİNE NİTEL ARAŞTIRMA: BARTIN İLİ ÖRNEĞİ
Özet: Yöresel yemekler, destinasyonlarda bir çekicilik unsuru olarak her geçen gün önemini artırmaktadır. Bu çerçevede birçok destinasyon, yöresel yemeklerini turistlerle buluşturma adına çaba sergilemektedir. Bu destinasyonlardan bir tanesi de deniz turizmi ile öne çıkan Bartın ilidir.  Bu araştırmada Bartın iline özgü yöresel yemeklerin sürdürülebilirliği turizm işletmeleri yöneticileri perspektifinden ele alınmakta ve bir bakış açısı oluşturulması amaçlanmaktadır. Bu amaç doğrultusunda yarı yapılandırılmış mülakat yöntemi ile yiyecek ve içecek hizmeti vermekte olan 12 turizm işletmesinin yöneticisi ile yüz yüze görüşme yapılmıştır.  Bu görüşmeler sonucunda Bartın iline özgü yöresel yiyeceklerin turistler tarafından yeterince tanınmadığı ve talep edilmediği öne çıkmıştır. Bununla birlikte yiyecek ve içecek hizmet biriminde görev üstlenen aşçıların yöresel yemekleri yeterince bilmedikleri için de bu yemeklerin menülere yeterince taşınamadığı tespit edilmiştir.
Yazar isimleri: ['Nurettin AYAZ', 'Yeliz KÖSE']
Yayın Yılı: 31 Ağustos 2022
Dergi ismi: Safran Kültür ve Turizm Araştırmaları Dergisi
Yayın sayfa url: https://dergipark.org.tr/tr/pub/saktad/issue/72444/1084812
Yayın pdf linki: https://dergipark.org.tr/tr/download/article-file/2297995
