Makale Başlığı: Gastronomi Turizmi Kapsamında Geleneksel Ürünlerin İncelenmesi: Tarsus Mamülü
Özet: Bölgesel olarak yöresel mutfak çeşitliliği ve kendine özgü yemekleriyle gastronomi turizm açısından önemli merkezlerden birisi olan Mersin, geleneksel ürünler açısından önem taşımaktadır. Bu çalışmada da Mersin mutfağına ait geleneksel ürünlerden biri olan ve unutulmaya yüz tutmuş mamulün geleneksel niteliklerinin ortaya çıkarılarak üretim sürecinin incelenmesi amaçlanmaktadır. Bu kapsamda veri toplamak amacıyla nitel araştırma yöntemlerinden yarı yapılandırılmış görüşme tekniği kullanılmıştır. Mart- Nisan 2021 tarihleri arasında Tarsus ilçesinde yaşayan, görüşme yapmayı kabul eden mamul ustaları, işletme yöneticileri ve ev hanımları ile görüşmeler yapılmıştır. Yapılan görüşmeler sonucunda mamülün Arap kültüründen geldiği tespit edilmiştir. Yapılan tariflerde genel olarak orijinal tarifte yer alan cevizin kullanıldığı, çeşitlilik anlamında da fıstık ve hurmanın da tercih edildiği belirlenmiştir. Mamülün tüketildiği bölgelere bakıldığında ise Tarsus’la birlikte Mersin’de ve Adana’da yaygın olduğu görülmüştür. Ayrıca mamülün coğrafi işaret alması durumunda katılımcıların ekonomik ve kültürel yönden olumlu etkileri olacağı konusunda görüş bildirdikleri belirlenmiştir.
Yazar isimleri: ['Aykut ŞİMŞEK', 'Bıçkın TEMEL']
Yayın Yılı: 26 Haziran 2022
Dergi ismi: Mersin Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/meusbd/issue/70469/1000865
Yayın pdf linki: https://dergipark.org.tr/tr/download/article-file/1995022
