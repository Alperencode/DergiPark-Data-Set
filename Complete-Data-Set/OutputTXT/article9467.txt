Makale Başlığı: Aşikâr pulmoner hipertansiyonu olmayan sistemik sklerozlu hastalarda tırnak kapilaroskopi bulguları ve modifiye Rodnan skoru sağ ventrikül fonksiyonlarında bozulma ile ilişkilidir
Özet: Amaç: Tırnak kapilloskopisi ve modifiye Rodnan skoru sistemik sklerozda (SS) çeşitli durumlarda klinik progresyon ile ilişkili bulunmuş olmasına rağmen sağ ventrikül fonksiyonları ile ilişkileri yeterince çalışılmamıştır. Bu çalışmada aşikar pulmoner hipertansiyonu olmayan sistemik sklerozlu hastalarda sağ ventrikül fonksiyonları ile modifiye Rodnan skoru, tırnak kapillaroskopisi gibi klinik SS klinik parametreleri ile arasındaki ilişki araştırılmıştır.Gereç ve Yöntem: Otuz iki SS’li hasta ve yirmi sağlıklı birey kontrol grubu için çalışmaya alınmıştır. Hastalar romatoloji uzmanı tarafından dijital ülserler, tırnak kapillaroskopisi ve deri tutulumu için değerlendirilmiştir. Tüm katılımcılara ekokardiyografik değerlendirme kardiyoloji uzmanı tarafından yapılmıştır. Ekokardiyografik parametreler Amerikan Ekokardiyografi Birliğinin kılavuzlarına göre hesaplanmıştır.Bulgular: Sistolik pulmoner arteriyel SS grubunda istatiksel olarak anlamlı şekilde yüksekti (26,4±3,2 vs 30,8±3,6 mmHg, p=0,001). Triküspit anüler plan sistolik hareketi (TAPSE), pulmoner akselerasyon zamanı ve ortalama sağ ventrikül strain değeri SS grubunda anlamlı olarak daha düşüktü (p=0,003, p=0,001, p=0,001). Kapillaroskopik olarak aktif ve geç patern ve geç paterne sahip hastalarda erken ve aktif paterne ve erken paterne sahip hastalara göre TAPSE, ventriküler isovolumik akselerasyon ve sağ ventrikül ortalama serbest duvar straini anlamlı olarak daha düşüktü (p=0,002, p=0,005, and p=0,001, sırasıyla) Univariat doğrusal regresyon analizde, SS grubunda modifiye Rodnan cilt skoru ile sağ ventrikül serbest duvar ortalama strain arasında anlamlı ilişki vardı (R2=0,192; p=0,007).Sonuç: Bu çalışmada SS’li hastalarda sistolik pulmoner arteriyel basınçta ve sağ ventrikül fonksiyonlarında erken dönemde bozulma olduğu gösterilmiştir. Ayrıca yüksek modifiye Rodnan cilt skoru ve geç dönem kapillaroskopik değişikliklerin sağ ventrikül fonksiyonlarındaki bozulmayla ilişkili olduğu bulunmuştur.
Yazar isimleri: ['Bekir ÇALAPKORUR', 'Erkan DEMİRCİ', 'Samet KARAHAN', 'Kemal EROL', 'Tayfun AKALIN']
Yayın Yılı: 26 Eylül 2022
Dergi ismi: Journal of Medicine and Palliative Care
Yayın sayfa url: https://dergipark.org.tr/tr/pub/jompac/issue/72702/1147325
Yayın pdf linki: https://dergipark.org.tr/tr/download/article-file/2552418
