Makale Başlığı: Türkiye’deki Küreselleşme-Ekonomik Kompleksite-Finansal Kalkınma İlişkisinin İncelenmesi
Özet: Amaç: Bu araştırmanın amacı, Türkiye’deki küreselleşme-finansal kalkınma-ekonomik kompleksite ilişkisini 1970-2017 dönemi için incelemektir.Tasarım/Yöntem: Analizin birinci basamağında, üç değişkenli bir model oluşturulmuştur. Analizin ikinci aşamasında, test denklemlerinde tek Fourier-frekanslı fonksiyonlar barındıran koentegrasyon ve Granger nedensellik testleri kullanılarak seçilmiş değişkenler arasındaki nedensellik ilişkileri incelenmiştir.Bulgular: Araştırmanın ana bulguları şunlardır: (i) küreselleşme ve politik küreselleşme hem doğrudan hem de dolaylı olarak finansal kalkınma üzerinden ekonomik kompleksiteye neden olmaktadır; (ii) ekonomik küreselleşme, finansal kalkınma üzerinden ekonomik kompleksiteye neden olmaktadır; (iii) hem sosyal küreselleşme hem de finansal kalkınma doğrudan ekonomik kompleksiteye neden olmaktadır; (iv) küreselleşme ve finansal kalkınma arasında iki yönlü nedensellik olduğu tespit edilmiştir. Bu bulgular, küreselleşmenin ekonomik kompleksite için kritik bir öneme sahip olduğunu göstermektedir. Ayrıca finansal kalkınmanın Türkiye’nin ekonomik kompleksitesi üzerindeki doğrudan ve dolaylı etkilerinin göz ardı edilmesi, sorunlar yaratabilir.Sınırlılıklar: Bu araştırmada sadece Türkiye üzerine odaklanılmıştır. Gelecekte yapılacak çalışmalarda diğer kalkınmakta olan ülkeler incelenerek benzer nedenselliklerin bu ülkelerde de geçerli olup olmadığı değerlendirilebilir.Özgünlük/Değer: Bu araştırmada yapısal kırılmaların olası etkileri Fourier-bileşenli koentegrasyon ve nedensellik testleri kullanılarak değerlendirilmişlerdir. Ayrıca, bu araştırmada küreselleşmenin alt-indeksleri de dikkate alınarak bu indekslerin finansal kalkınma ve ekonomik kompleksiteyle olan nedensellik ilişkileri incelenmiştir. Son olarak her ne kadar literatürdeki bazı çalışmalarda finansal kalkınma-ekonomik kompleksite ve küreselleşme-ekonomik kompleksite ilişkileri incelenmiş olsa da bu incelemeler genellikle iki değişkenli modeller üzerinden yapılmıştır. Bu araştırmada üç değişkenli bir model üzerinden eş-bütünleşme ve nedensellik ilişkileri incelenmiştir.
Yazar isimleri: ['Alper KARASOY']
Yayın Yılı: 29 Kasım 2022
Dergi ismi: Akademik Araştırmalar ve Çalışmalar Dergisi (AKAD)
Yayın sayfa url: https://dergipark.org.tr/tr/pub/kilisiibfakademik/issue/73550/1164750
Yayın pdf linki: https://dergipark.org.tr/tr/download/article-file/2607194
