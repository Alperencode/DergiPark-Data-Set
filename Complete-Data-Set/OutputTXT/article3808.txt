Makale Başlığı: ZORUNLU EĞİTİM ÇAĞINI GEÇMİŞ ENGELLİ BİREYLERİN DURUMLARININ İNCELENMESİ
Özet: Bu araştırma zorunlu eğitim çağını geçmiş olan engelli bireylerin günümüzdeki durumlarının incelenmesi amacıyla yapılmıştır. Araştırma nitel araştırma yöntemlerinden durum çalışması desenine göre planlanmıştır. Araştırma gönüllük esasına göre engelli yetişkin çocuğu olan yedi aile üzerinde yürütülmüştür. Araştırmanın verileri görüşme tekniği ile toplanmış ve araştırmada yarı yapılandırılmış görüşme formu kullanılmıştır. Elde edilen veriler içerik ve betimsel analiz ile değerlendirilmiştir. Araştırma sonucunda; engelli bireylerin, engel derecelerinin orta ve ağır seviyede olduğu, geçmişte engelli bireylerin tümünün üniversiteye bağlı eğitim-rehabilitasyon merkezinden hizmet aldıkları, ailelerin çocuklarının eğitim süreçlerinde erişilebilirlik ve yemek hizmetlerinde sorun yaşadıkları, alınan eğitimin çocukların akademik, günlük yaşam ve sosyal becerilerine katkı sağladığı bulunmuştur. Ayrıca araştırmada tüm ailelerin çocuklarının geleceklerinden kaygı duydukları, bundan dolayı engelli bireylere yönelik bakım evlerinin kurulmasını istedikleri, engelli çocuklarının eğitimlerinin yaşam boyu yoğun bir şekilde devam etmesi gerekliliğine dikkat çektikleri ve çocuklarının rahatça katılabilecekleri sosyal etkinlikler düzenlenmesinin de önemli olduğunu ifade ettikleri belirlenmiştir.
Yazar isimleri: ['Zülfiye Gül ERCAN']
Yayın Yılı: 29 Ekim 2022
Dergi ismi: Çukurova Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/cusosbil/issue/73207/1082068
Yayın pdf linki: https://dergipark.org.tr/tr/download/article-file/2286738
