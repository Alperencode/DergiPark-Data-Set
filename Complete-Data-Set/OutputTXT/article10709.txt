Makale Başlığı: Palyatif Bakım Çalışanlarının Hasta Beslenmesindeki Etkinliği
Özet: Amaç: Palyatif bakım merkezlerinde hastaların beslenmesinin değerlendirilmesi önemlidir. Malnütrisyonun taranması, teşhis edilmesi, tedavi edilmesi ve takip edilmesinin yolları konusunda fikir birliğinin olmaması,sağlık profesyonellerinin farkındalıklarının ve eğitimlerinin eksikliği nedeniyle çoğu hasta tanınmamaktadır ve tedaviden yoksundur. Bu çalışma, Türkiye'de palyatif bakım merkezlerinde hastaların beslenmeyi destekleyen sağlık çalışanlarının yaklaşımlarını ve farkındalıklarını değerlendirmeyi amaçlamaktadır.Gereç Yöntem: Sağlık profesyonellerinin hasta beslenmesindeki etkinliğini değerlendirmek için araştırmacılar tarafından hazırlanan anket, palyatif bakım hastaları ile çalışan, erişilebilir ve gönüllü olan tüm sağlık profesyonellerine sanal ortamda uygulandı. Veriler tanımlayıcı ve analiz edici istatistiksel yöntemlerle değerlendirildi.Bulgular: Çalışmamıza katılan 105 tıp profesyonelinin yaş ortalaması 36,4±9,3 (25-59) olup, 68'i (%64,8) kadın, 37'si (%35,2) erkekti. Çoğunluğu hekim olan katılımcıların 67'si (%63,8) uzman, 30'u (%28,6) asistan ve pratisyen hekim ve 8'i (%7,6) hemşiredir.  Beslenme ürününü kendileri başladıkları hasta sayıları sorulduğunda 38 kişi (%36,2) %41-60 oranında yanıt verdi. Besin içeriği konusunda ürünleri yeterince tanındığınızı düşünüyor musunuz ? sorusuna evet diyen 28 kişi (%26,7), hayır diyen 30 kişi (%28,6) ve bazen diyen 47 kişi (%44,8) vardı. Bir beslenme ürünü planlarken en çok neyi düşündükleri sorulduğunda 95 kişi (%90,5) ürünün kalori ve içeriğine kıyasla hastanın isteğini önemsediklerini söyledi.Tartışma: Çalışmamız, katılımcıların büyük ölçüde bilgi ve farkındalık açısından eksiklerinin olduğunu ve hasta tutumlarında farklılıklar yaşandığını göstermiştir.Katılımcıların çoğu farkındalığın olması için nütrisyon eğitimine ve devamlılığına ihtiyaç duymaktadır.
Yazar isimleri: ['Murat KESER', 'Umut GÖK BALCI', 'Tuğba YAVUZŞEN', 'Olcun Umit UNAL']
Yayın Yılı: 20 Ekim 2022
Dergi ismi: Konuralp Tıp Dergisi
Yayın sayfa url: https://dergipark.org.tr/tr/pub/ktd/issue/73054/1126240
Yayın pdf linki: https://dergipark.org.tr/tr/download/article-file/2467589
