Makale Başlığı: Mikroakışkan sistemlerde biyomedikal uygulamalar ve gelişmeler
Özet: Mikroakışkan alan, tipik olarak mikrometre boyutlarına sahip olan ve düşük hacimlerin hassas şekilde işlenmesine izin veren mikro yapılı cihazların kullanımını içerir. Nano alan, yer bilimleri, organik kimya, moleküler biyoloji, yarı iletken fiziği, mikro imalat gibi bilim alanlarını içeren atomik ve moleküler birimin kontrolünün gerçekleştiği ana alandır. Mikro ve nano hacimli çok kademeli sistemler, mikrometre boyutlu kanallar sayesinde mikroakışkan mühendisliğinde yaygınlaşmıştır. Sistemlerdeki akışkanlar mikrometre boyutundaki kanallarda dolaşır. Sistemdeki yüzey gerilimi, enerji kullanımı ve akışkan direnci gibi akışkan davranışını etkileyen faktörler incelenir. Mikroakışkan cihazlar ve sistemler, biyomedikal analiz ve teşhisin yerini alabilecek çeşitli işlevlere sahiptir. Kısa sürede az miktarda numune ve reaktif tüketimi vardır. Gelişmiş otomasyon, kontrol ve yüksek verimli işleme potansiyeli sayesinde daha yüksek düzeyde sistem entegrasyonu elde edilir. Minyatürleştirme, daha iyi tanılama hızı, maliyet etkinliği, ergonomi ve hassasiyet sağlar. Nanoteknolojinin daha sağlam, daha kaliteli, daha uzun ömürlü, daha ucuz, daha hafif ve daha küçük cihazlar geliştirme eğilimi, minyatürleştirmenin temelini oluşturmaktadır. Aktif farmasötik bileşenleri tek başına veya yüksek basınç koşulları altında biyolojik olarak parçalanabilen polimerik taşıyıcılarla kombinasyon halinde çalıştırarak biyoyararlanım gibi gelişmiş fiziksel özellikler sağlar.Bu derlemede, mikroakışkan teknolojisi ve sistemi oluşturan bileşenler açıklanacaktır. Tamamlanmış veya devam eden çalışmalar dikkate alınarak literatür taraması yapılacaktır. Mikroakışkan alanında kullanılan teknolojilerde mevcut araştırma konuları ve gelecekteki olası araştırmalar sunulacaktır.
Yazar isimleri: ['Zülfü TÜYLEK']
Yayın Yılı: 16 Ağustos 2022
Dergi ismi: Journal of Medical Topics and Updates
Yayın sayfa url: https://dergipark.org.tr/tr/pub/jomtu/issue/71642/1120548
Yayın pdf linki: https://dergipark.org.tr/tr/download/article-file/2444145
