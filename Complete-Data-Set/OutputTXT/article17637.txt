Makale Başlığı: İŞ YERİNDE PSİKOLOJİK TACİZE MARUZ KALAN KAMU PERSONELİNİN İZLEYEBİLECEĞİ HUKUKİ BAŞVURU YOLLARI
Özet: Dünyada ilk olarak 1980’li yıllarda iş yaşamında kullanılmaya başlananpsikolojik taciz (mobbing) kavramı, özel sektör çalışanları için olduğu kadar kamupersoneli için de önemli bir sorun teşkil etmektedir. Bu çalışmada, kamu personelibakımından psikolojik taciz ve psikolojik tacize karşı izlenebilecek hukuki başvuruyolları incelenmektedir. İdare hukuku bağlamında, psikolojik tacize maruz kalan bir kamu personeliöncelikle idari başvuru yollarına başvurabileceği gibi doğrudan idari yargıda davaaçabilir ve maruz kaldığı eylem suç niteliğinde ise Cumhuriyet Başsavcılığına şikâyettede bulunabilir. Ayrıca yargı yollarını tüketip sonuç alamaması durumunda bir iç hukukyolu olarak 2012 yılından itibaren hukuk sistemimizde yerini alan AnayasaMahkemesine bireysel başvuru yoluyla hak arama imkânına da sahiptir.  Kamu personelinin yargı yoluna gitmeden evvel başvurabileceği pek çok idaribaşvuru yolu bulunmaktadır. Ancak önemli olan psikolojik tacizin durdurulması ve birdaha tekrarlanmamasının sağlanması açısından bu başvuru yollarının etkili olmasıdır.Uygulamada, başvurulan idari kurulların kararlarının bağlayıcı olmaması çoğu zamanbireyleri yargı yoluna sevk etmektedir. Bu çerçevede idari yargı yerlerinin içtihatları dagünden güne gelişerek şekillenmektedir. Gerek toplumsal farkındalığın artması gerekseyargı kararlarında birliğin sağlanması açısından ayrı bir yasal bir düzenlemeninyapılması faydalı olacaktır.
Yazar isimleri: ['Mehpare ÇAPTUĞ']
Yayın Yılı: 12 Eylül 2022
Dergi ismi: Yıldırım Beyazıt Hukuk Dergisi
Yayın sayfa url: https://dergipark.org.tr/tr/pub/ybuhukuk/issue/72531/1063489
Yayın pdf linki: https://dergipark.org.tr/tr/download/article-file/2214716
