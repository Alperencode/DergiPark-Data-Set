Makale Başlığı: Sonografik Olarak Kuşkulu Olan ve  Histopatolojik Olarak Benign Tanı Alan 1 cm’den Küçük Solid Meme Lezyonları: Sonografik Karakterizasyon
Özet: Amaç: Meme lezyonunun karakterini sonografik olarak değerlendirirken lezyon sınırları en önemli sonografik kriter olarak bilinir. Çalışmamızın amacı, meme ultrasonografi incelemesinde 10 mm ve daha küçük boyutlarda ölçülen ve malignite açısından kuşkulu değerlendirilen, histopatolojik olarak benign tanı alan solid lezyonların tiplerini ve sonografik kenar özelliklerini ortaya koymak; böylece biyopsi sonrası radyoloji-patoloji uyumunu değerlendirmeyi kolaylaştıracak özellikleri anımsamaktır.Materyal ve Metot: 2017-2020 tarihleri arasında, sonografik olarak BI-RADS 4-5 olarak raporlanan 82 kadın olgu çalışmaya dahil edildi. Kitle boyutları ve kenar özellikleri, kitlede posterior gölgelenme ve mikrokalsifikasyon varlığı retrospektif olarak tarandı. Lezyonlar kenar özelliklerine göre düzgün-makrolobüle, mikrolobüle, düzensiz-belirsiz, açılı ve spiküle olarak gruplandırıldı.Bulgular: Histopatolojik olarak en sık görülen benign lezyonlar fibroadenom (n=26, %31,7) ve  fibrokistik değişiklikler (n=15, %18,3) dir. Lezyonların ortalama sonografik boyutu 8,96±1.46 mm ve  sonografik kenar özellikleri %30’unda düzgün-makrolobüle, %12,2’sinde mikrolobüle, %39’unda düzensiz-belirsiz , %15,9’unda açılı ve %2,4’ünde spiküle idi. BI-RADS kategorisine göre lezyonların 48’i (%58,5) 4a, 29’u (%35,4) 4b, 3’ü (%3,7) 4c ve 2’si (%2,4) 5 olarak sınıflandırılmıştır. İstatistiksel analizde ise BI-RADS 4a grubunda fibroadenom olma oranı diğer patolojik tanı grubundaki olgulardan anlamlı düzeyde yüksek bulunmuştur (p:0.007). Sonuç: Bu çalışma ile 10 mm ve daha küçük benign meme lezyonlarında da kaydadeğer oranda düzensiz-belirsiz, mikrolobüle ve açılı kenar özelliklerinin görülebileceği, lezyon boyutları küçüldükçe kenar özelliklerinin ayrımının zor olduğu ve daha dikkatli değerlendirilmesi gerektiği sonucuna ulaşılmıştır.
Yazar isimleri: ['Nurdan FİDAN', 'Cüneyt YÜCESOY']
Yayın Yılı: 22 Eylül 2022
Dergi ismi: Medical Records
Yayın sayfa url: https://dergipark.org.tr/tr/pub/medr/issue/72317/1094892
Yayın pdf linki: https://dergipark.org.tr/tr/download/article-file/2338568
