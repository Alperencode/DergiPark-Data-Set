Makale Başlığı: Sedimanter Uranyum Yataklarının Uzaktan Algılama Destekli Aranmasına Yönelik Metot Önerisi
Özet: Sedimanter tip (kumtaşı tipi) uranyum yataklarındaki redoks koşulları uzaktan algılama yöntemleriyle belirlenebilmektedir. Yataklardaki indirgen ve yükseltgen zonlar, uranyum ile birlikte olan veya olmayan kayaçlar/mineraller tespit edildikten sonra uranyum içermesi muhtemel zonlar belirlenebilmektedir.  Bu çalışmada ise Salihli-Köprübaşı ve Temrezli-Yozgat sedimanter uranyum yatakları Sentinel2A ve ASTER uydu verileri ile incelenmiş ve madenin aranması için bir metot geliştirilmiştir. Uranyumun depolanma şartlarından hareketle yapılan uydu verilerinin değerlendirilmesinde uranyumun aranması gereken alanlar genel olarak parlak piksel olarak karşımıza çıkmaktadır. Bundan hareketle uranyumun depolanabileceği alanlarda uranyum ile birlikte bulunması muhtemel jeolojik/mineralojik donelerin uranyumun depolanma şartına uygun kombinasyonlar ile elde edilecek görüntülerde hep parlak piksellerin ortaya çıkacağı belirlenmiş olup uzaktan algılama metodolojisi olarak parlak pikseller belirlendikten sonra bu piksellerin temsil ettiği alanlarda saha çalışmalarının yapılması gerektiği düşünülmektedir. Sonuç olarak, bu makalede uranyumun aranmasına yönelik geliştirilen metot, bakir sahalara uygulandığında çıkan sonuca göre saha çalışmalarının yapılması önerilmektedir.
Yazar isimleri: ['Orkun TURGAY']
Yayın Yılı: 15 Haziran 2022
Dergi ismi: Türkiye Uzaktan Algılama Dergisi
Yayın sayfa url: https://dergipark.org.tr/tr/pub/tuzal/issue/70194/1093066
Yayın pdf linki: https://dergipark.org.tr/tr/download/article-file/2331316
