Makale Başlığı: Sürdürülebilir Ulaşım İle Lojistik Merkez Yer Seçimi
Özet: Dünya ticaretinde rekabetin hızla artması ile daha sistemli ve hızlı taşımacılığa ihtiyaç duyulmaktadır. Yük taşımacılığında kilit rol oynayan lojistik merkezler, hızlı ve sistemli taşımacılığa cevap verebilmenin yanında sera gazı emisyon değerini azaltabilmekte, trafik tıkanıklığı ve çevre kirliliğini önleyerek çevreye daha duyarlı sürdürülebilir ulaşım sağlayabilmektedir. Bu çalışma ile yük taşımacılığında sürdürülebilir ulaşımı desteklemek amacıyla ulaşım modları arasında daha az sera gazı emisyon değeri olan demir yolu ve deniz yolu ulaşım modlarının ülkemizdeki lojistik merkezlerde daha aktif rol oynaması amaçlanmıştır. Bu bağlamda sürdürülebilir lojistiği sağlayarak lojistik merkez yer seçiminde optimum konumu bulmak için ülkemizde bulunan 51 adet demir yolu yük istasyonu ve 71 adet liman başkanlığının konumları Coğrafi Bilgi Sistemlerine aktarılarak alternatif iller elde edilmiştir. Lojistik alanında uzman kişilerin görüşleri ve literatür taraması doğrultusunda “Çevreye Duyarlılık”, “Güvenilirlik” ve “Riskler” kriterleri belirlenmiştir. Her il için ilgili kurumlardan alınan verilere göre AHP tekniği yardımıyla alternatif iller sıralanarak lojistik merkez yer seçimi için en uygun konum bulunmuştur.
Yazar isimleri: ['Burçin PAÇACI', 'Serpil EROL', 'Kürşat ÇUBUK']
Yayın Yılı: 9 Aralık 2022
Dergi ismi: Toros Üniversitesi İİSBF Sosyal Bilimler Dergisi
Yayın sayfa url: https://dergipark.org.tr/tr/pub/iisbf/issue/73765/1182554
Yayın pdf linki: https://dergipark.org.tr/tr/download/article-file/2681291
