Makale Başlığı: İşletmelerde endüstri 4.0 farkındalığı ve işgücü üzerindeki etkileri: yönetici görüşleri üzerine çoklu örnek olay çalışması
Özet: Endüstri 4.0, bilişim teknolojilerinin ve dijital verilerin birbiriyle entegre ve üretimle ilişkili olan tüm birimlerin birbiriyle ortak çalışmasını öngörmektedir. İşletmelerin başarılı olmak için Endüstri 4.0’a uyum sağlaması sadece üretim bantlarını uyumlu hale getirmeleri ile mümkün olmamaktadır, üretimle birlikte işletmenin tüm süreçlerinin buna göre planlaması gerekmektedir. Endüstri 4.0’ın hayatımıza girmesi ile birlikte iş dünyası büyük bir hızla değişirken, çalışanlarında Endüstri 4.0 uygulamalarına uyum sağlamaları, işlerin gerektirdiği beceri ve yeteneklere sahip olmaları beklenmektedir. Bu çalışmada İşletmelerin Endüstri 4.0 farkındalığı ve endüstriyel dönüşüm sürecinin işgücü üzerindeki etkileri tespit edilmeye çalışılmıştır. Çoklu örnek olay çalışması kapsamında araştırmamıza konu olan Çerkezköy Organize Sanayi Bölgesi’nde faaliyet gösteren üç elektrikli teçhizat imalatı işletmesi, gerçekleştirdiği Endüstri 4.0 uygulamaları doğrultusunda seçilerek, yarı yapılandırılmış görüşme formu sonucu veriler toplanmıştır. Araştırma sonuçlarına göre işletmeler için endüstri 4.0 kavramı gelişen teknoloji ve ortaya çıkan yeni meslekleri ifade etmektedir. Endüstri 4.0 ile birlikte çalışanların görev tanımları değişmekle birlikte iş yüklerinde azalma meydana gelmektedir.
Yazar isimleri: ['Müjgan YILMAZ', 'Cem ARSLANTAŞ']
Yayın Yılı: 8 Aralık 2022
Dergi ismi: Ardahan Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/aruiibfdergisi/issue/73708/1192506
Yayın pdf linki: https://dergipark.org.tr/tr/download/article-file/2722485
