Makale Başlığı: Hemşirelik Öğrencilerinin Danışmanlık ve İletişim Becerileri
Özet: Amaç: Bu araştırma, hemşirelik öğrencilerinin danışmanlık ve iletişim becerilerinin belirlenmesi amacı ile gerçekleştirildi.Yöntemler: Tanımlayıcı ve kesitsel nitelikteki araştırma, bir devlet üniversitesinin sağlık yüksekokulunun hemşirelik bölümünde öğrenim gören, klinik uygulamaya çıkmış ve kişilerarası ilişkiler dersi almış olan 2., 3. ve 4. sınıf hemşirelik öğrencileri ile gerçekleştirildi (n=336). Veriler Anket Formu, Hemşirelerde Danışmanlık Becerileri Ölçeği ve İletişim Becerileri Envanteri kullanılarak toplandı. Bulgular: Araştırmaya katılan öğrencilerin yaş ortalaması 21,17±1,58 yıldır. Hemşirelik öğrencilerinin %89’u klinik uygulama eğitimleri sırasında hastalar ile iletişim kurmakta sorun yaşamadığını ve %58,6’sı klinik uygulamam eğitimleri sırasında bakımına yardımcı olduğu hastalara danışmanlık yaptığını belirtti. Öğrencilerin Danışmanlık Becerileri Ölçeği toplam puan ortalaması 46,30±3,45, İletişim Becerileri Envanteri toplam puan ortalaması 164,48±12,94 olarak bulundu. Öğrencilerin Danışmanlık Becerileri Ölçeği toplam puan ortalaması ile İletişim Becerileri Envanteri toplam puan ortalamaları arasında pozitif yönde anlamlı ilişki olduğu belirlendi (p<0,05). İkinci sınıfta öğrenim gören öğrencilerin ve kadın öğrencilerin danışmanlık becerilerinin daha yüksek olduğu, klinik uygulama eğitimleri sırasında bakımına yardımcı olduğu hastalara danışmanlık yaptığını ifade eden öğrencilerin ise hem danışmanlık hem de iletişim becerilerinin daha yüksek olduğu belirlendi (p<0,05).Sonuç: Hemşirelik öğrencilerinin danışmanlık becerileri yüksek, iletişim becerileri ortalamanın üzerindedir. Teorik ve klinik eğitimlerde öğrencilerin iletişim becerilerini arttırmaya yönelik etkinliklerin planlanması önerilmektedir.
Yazar isimleri: ['Duygu KURT', 'Eylem PASLI GÜRDOĞAN']
Yayın Yılı: 1 Aralık 2022
Dergi ismi: Sağlık Akademisi Kastamonu
Yayın sayfa url: https://dergipark.org.tr/tr/pub/sak/issue/60459/926913
Yayın pdf linki: https://dergipark.org.tr/tr/download/article-file/1730035
