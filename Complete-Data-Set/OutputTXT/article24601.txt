Makale Başlığı: Covİd-19 Pandemi Döneminde Adıyaman İlinde Akvaryum Balığı Satış İşletmelerinin Genel Durumu
Özet: Bu çalışma, Adıyaman il ve ilçelerinde akvaryum balığı satış yerlerinin mevcut durumunu ortaya koymak, sorunlarını belirlemek ve çözüm önerileri sunmak amacıyla yapılmıştır. Çalışma toplamda 10 adet akvaryum balığı satış yerleri üzerinden yürütülmüştür. Çalışmada veri toplama aracı olarak, yüz yüze görüşme yöntemi kullanılmış, amaca uygun olarak hazırlanmış açık ve kapalı uçlu toplam 25 soruyu içeren anket uygulanmıştır. Veriler yüzde ve oran tekniği kullanılarak analiz edilmiştir. Çalışmada akvaryum balığı satış yerlerinin, %50’sinin Adıyaman merkezde, %20’sinin Kâhta’da, %20’sinin Besni’de, %10’unun ise Gölbaşı’nda konumlandığı tespit edilmiştir. Çalışmada, işletmecilerin %90’nın satışa sundukları balıkları yurt içinden Gaziantep başta olmak üzere, Adana, Hatay, Antalya ve İzmir’den toptancılardan temin ettikleri ve yılda ortalama 7000 adet balık sattıkları tespit edilmiştir. İşletmecilerin %70’inin akvaryum balığı satışlarından memnun olmadığı, özellikle pandemi döneminde, satışların olumsuz yönde etkilendiği ortaya koyuluştur. Bölgede faaliyet gösteren akvaryumcuların yaşadığı problemlerin başında nakil sırasındaki balık ölümleri olduğu belirlenmiştir.
Yazar isimleri: ['İlkan OLGUNOĞLU', 'Engin ARTAR', 'Mine Perçin OLGUNOĞLU', 'İsmail UKAV']
Yayın Yılı: 21 Ocak 2021
Dergi ismi: Ecological Life Sciences
Yayın sayfa url: https://dergipark.org.tr/tr/pub/nwsaecolife/issue/59892/811748
Yayın pdf linki: https://dergipark.org.tr/tr/download/article-file/1349241
