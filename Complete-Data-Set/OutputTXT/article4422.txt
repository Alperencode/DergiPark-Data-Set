Makale Başlığı: Turist Harcamalarının Bölgesel Ekonomiye Etkileri: Kütahya Örneği
Özet: Ekonomi üzerinde olumlu etkilere sahip olan turizm sektörü, bölgesel kalkınmanın gelişmesinde önem arz etmektedir.  Son yıllarda kırsal ve bölgesel ekonomilerin gelişiminde turizm sektörüne verilen değer gittikçe artmaktadır. Böylelikle, uzun vadede sürdürülebilir bölgesel kalkınma programları için güçlü temel sağlanabilecektir. Kütahya termal turizm için oldukça uygun potansiyele sahiptir. Sahip olduğu kaynaklar,  bölgesel kaynaklara dayalı bir ekonominin geliştirilmesi ve istihdam yaratılması için büyük bir öneme sahiptir. Ağır sanayi imkânları sınırlı olan Kütahya bölgesinin kalkınmasında turizm sektörü önemli bir yer tutmaktadır. Bu çalışma ile Kütahya termal kaynaklarının ekonomik potansiyeli ile termal turizm faaliyetlerinin ekonomik durumu anket çalışması ile incelenmiştir. Kütahya’ya gelen turistlerin yaptıkları harcamaların bölgesel kalkınma açısından yardımcı bir unsur olduğu belirlenmiştir.  Çalışma Kütahya için yapılacak turizm planlamalarının mikro ve makro düzeyde gerçekleştirilmesi durumunda, bölgenin turizmden daha fazla verimli sonuçlar elde edilebileceğini göstermektedir. Yerel ekonomiyi geliştirmede termal turizmin önemini açık bir şekilde kabul edilmektedir.
Yazar isimleri: ['Gülten ŞEN']
Yayın Yılı: 26 Ekim 2022
Dergi ismi: Dumlupınar Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/dpusbe/issue/73190/1095588
Yayın pdf linki: https://dergipark.org.tr/tr/download/article-file/2341306
