Makale Başlığı: Koronavirüs Salgını Sürecinde Ortaokul  Öğretmenlerinin Çevrim İçi Öğrenmeye  İlişkin Algıları
Özet: K12 düzeyinde çevirim içi öğrenme araştırmacıların ilgisini çekmektedir. Özellikle korona virüs salgını ile birlikte tüm eğitim seviyelerinde bir çıkış yolu hâline gelmiştir. Bu kapsamda sunulan çalışmanın amacı, salgın sürecinde acil olarak çevrim içi öğrenmeye dâhil olan ortaokul öğretmenlerinin bu kavrama ilişkin algılarını ortaya koymaktır. Araştırma, 2020–2021 eğitim-öğretim yılı bahar döneminde Trabzon ilinde, korona virüs salgını nedeniyle eğitim öğretimin kesintiye uğradığı ve acil uzaktan eğitimine geçişin yaşandığı süreçte, çevrim içi ders vermiş gönüllü 111 ortaokul öğretmeni ile gerçekleştirilecektir. Nitel araştırma desenlerinden olgu bilim araştırmanın yöntemi olarak belirlenmiştir. Katılımcılardan “Çevrim içi öğrenme … gibidir/benzer; Çünkü …” cümlelerini tamamlamaları istenmiştir. Çevrim içi form aracılığıyla katılımcılardan alınan veriler içerik analizi yöntemi ile çözümlenmiştir. Yapılan analizler, ortaokul düzeyinde eğitim veren öğretmenlerin çevrim içi öğrenme kavramına ilişkin hem olumlu hem de olumsuz algılara sahip olduğunu ortaya koymuştur. Öğretmenlerin metaforlarının incelenmesiyle elde edilen veriler, altyapı, etkileşim, motivasyon ve verim olmak üzere 4 kategori altında toplanmıştır. Pandemi sürecinde çevrim içi öğrenmeye acil geçiş ile zorunlu olarak dâhil olan katılımcıların azımsanmayacak bir oranının çevrim içi öğrenmeye sıcak baktıkları ve etkili ya da verimli olarak değerlendirdikleri görülmüştür. Çevrim içi öğrenmeyi eğitimin geleceği, global bir sınıf, fırsat eşitliği, hayatın kendisi olarak değerlendiren öğretmenler olmuştur. Bu çerçevede salgın sonrasında ortaokul düzeyinde çevrim içi öğrenmenin potansiyelini derinlemesine irdeleyen araştırmaların yapılması önerilmektedir.
Yazar isimleri: []
Yayın Yılı: 3 Temmuz 2022
Dergi ismi: Educational Academic Research
Yayın sayfa url: https://dergipark.org.tr/tr/pub/education/issue/71128/1142029
Yayın pdf linki: https://dergipark.org.tr/tr/download/article-file/2531313
