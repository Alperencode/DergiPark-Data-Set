Makale Başlığı: SİYASET BİLİMİ VE KAMU YÖNETİMİ BÖLÜMÜ MEZUNLARININ MESLEK EDİNME SÜRECİNDE KARŞILAŞTIKLARI SORUNLAR: FENOMENOLOJİK BİR ÇALIŞMA
Özet: Bu araştırmanın amacı Siyaset Bilimi ve Kamu Yönetimi bölümü mezunlarının mezuniyet sonrası meslek edinme sürecinde karşılaşmış oldukları sorunlara ilişkin görüşlerini ortaya koymaktır. Çalışma nitel araştırma yöntemi ile yürütülmüş olup fenomenolojik desen kullanılmıştır. Çalışma grubunu 2016 yılında Akdeniz Üniversitesi Siyaset Bilimi ve Kamu Yönetimi bölümünden mezun olan beş kişi oluşturmuştur. Veriler yarı yapılandırılmış görüşme formu ile toplanmıştır. Elde edilen verilerin çözümlenmesi içerik analizi yöntemi ile yapılmıştır. Araştırmanın katılımcıları mezuniyet sonrası girmiş oldukları KPSS’yi önlerindeki en büyük sorunlardan biri olarak ifade etmişlerdir. Katılımcıların mezuniyet sonrasında hemen iş bulamaması ekonomik sorunlara neden olmuş ve bu durum beraberinde psikolojik sorunlar gibi birçok sorunu beraberinde getirmiştir. Siyaset Bilimi ve Kamu Yönetimi bölümü mezunlarının çok sayıda olması ve her yıl bu sayıya yenilerinin eklenmesi var olan sorunların üstüne yenilerini eklemektedir.
Yazar isimleri: ['Mustafa YILMAZ']
Yayın Yılı: 30 Ekim 2022
Dergi ismi: Bingöl Üniversitesi Sosyal Bilimler Enstitüsü Dergisi
Yayın sayfa url: http://busbed.bingol.edu.tr/tr/pub/issue/73192/1130765
Yayın pdf linki: https://dergipark.org.tr/tr/download/article-file/2486498
