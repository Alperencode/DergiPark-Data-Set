Makale Başlığı: THE RELATIONSHIP BETWEEN ECONOMIC GROWTH, ENERGY CONSUMPTION AND TRADE OPENNESS: THE CASE OF SHANGHAI COOPERATION  ORGANISATION COUNTRIES
Özet: Bu çalışmada, çoğu 1990’ların başından itibaren piyasa ekonomisine geçişle birlikte dışa açık ticaret politikaları izlemeye başlayan Şanghay İşbirliği Örgütü ülkeleri için enerji tüketimi, ticari açıklık ve ekonomik büyüme arasındaki dinamik ilişkinin incelenmesi amaçlanmaktadır. 1990-2018 dönemini kapsayan çalışmada panel nedensellik, panel eşbütünleşme ve panel vektör hata düzeltme modeli yöntemi kullanılarak, çalışmaya konu olan sekiz ülke için değişkenler arasındaki ilişkinin geçerliliği ve yönü incelenmiştir. Çalışmanın sonuçlarına göre, söz konusu üç değişken arasında nedensellik ilişkisi bulunmaktadır. Ekonomik büyüme ve ticari açıklık ile ekonomik büyüme ve enerji tüketimi arasında çift yönlü bir nedensellik varken; enerji tüketimi ve ticari açıklık arasında yalnızca ticari açıklıktan enerji tüketimine doğru tek yönlü bir nedensellik ilişkisi bulunmaktadır. Sonuçlar, değişkenler arasında uzun dönemde dengenin varlığını desteklemekte, ilişkinin yönü ve geçerliliği ise kısa dönemde farklılaşmaktadır. Bu nedenle, adı geçen ülkelerin ekonomik büyüme sürecinde uygulayacakları enerji politikalarını belirlerken, dönemsel farklılıkları göz önünde bulundurmaları gerekmektedir.
Yazar isimleri: ['Hamza ÇEŞTEPE', 'Bersu BAHTİYAR']
Yayın Yılı: 29 Haziran 2022
Dergi ismi: Kafkas Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/kauiibf/issue/70698/1036141
Yayın pdf linki: https://dergipark.org.tr/tr/download/article-file/2130341
