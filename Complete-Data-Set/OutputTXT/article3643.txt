Makale Başlığı: Okullarda Yaşanan Şiddet Olaylarının Çözümüne Yönelik Yönetici Öğretmen Ve Veli Görüşleri
Özet: Bu araştırmada; okullarda yaşanan şiddet olaylarının nedenlerini ve bu şiddet olaylarının önlenmesine yönelik çözüm önerilerini yönetici, öğretmen ve öğrenci velilerinin görüşlerine okullarda yaşanan şiddet olaylarının önlenebilmesi ve çözüm önerilerini ortaya koymak amaçlanmaktadır. Araştırma nitel araştırma yöntemi ile yürütülmüştür. Araştırmanın çalışma grubu, Karabük İl Milli Eğitim Müdürlüğüne bağlı resmi ortaokullarda görev yapan 10 yönetici, 10 öğretmen ve 10 öğrenci velisi oluşturmaktadır. Veri toplama aracı, araştırmacı tarafından geliştirilen yarı yapılandırılmış görüşme formu kullanılmıştır. Elde edilen veriler içerik analiz yöntemiyle çözümlenmiştir.  Araştırmada okullarda yaşanan şiddet olayları ile ilgili mevcut durum ortaya konulmuş, ardından genel bir değerlendirme yapılarak, şiddetin önlenmesine ilişkin görüş ve önerilerde bulunulmuştur. Araştırma sonucunda, okullardaki şiddeti önlemek için öğrenci, öğretmen ve yöneticilerin ortak kararıyla yeni bir müdahale biçimi geliştirilmesi gerektiği, öğretmenlere yönelik, istenmeyen öğrenci davranışlarının nasıl önlenebileceğine ilişkin donanım kazandırılması gerektiği ve tüm okul üyeleri ve ailelere şiddeti önleme ile ilgili eğitim verilmesi gerektiği sonucuna ulaşılmıştır.
Yazar isimleri: ['Aysel ÇAYLI', 'Ümit ÇAYLI']
Yayın Yılı: 31 Ekim 2022
Dergi ismi: Çankırı Karatekin Üniversitesi Karatekin Edebiyat Fakültesi Dergisi
Yayın sayfa url: https://dergipark.org.tr/tr/pub/karefad/issue/73303/1089186
Yayın pdf linki: https://dergipark.org.tr/tr/download/article-file/2315224
