Makale Başlığı: Sınıf Öğretmeni Adaylarının Pandemi Sürecinde Uzaktan Eğitime İlişkin Tutumlarının Çeşitli  Değişkenler Açısından İncelenmesi*
Özet: Bu çalışmada sınıf öğretmeni adaylarının uzaktan eğitime yönelik tutumlarının incelenmesi amaçlanmıştır. Araştırma nicel araştırma yöntemlerinden tarama modelinde betimsel bir çalışma şeklinde yürütülmüştür. Çalışmanın katılımcılarını 2020–2021 eğitim-öğretim yılı güz döneminde İstanbul Yıldız Teknik Üniversitesi ve Niğde Ömer Halisdemir Üniversitesi’nde öğrenim gören ve kolay ulaşılabilir örnekleme yöntemi ile belirlenen 305 sınıf öğretmeni adayı oluşturmuştur. Çalışmada veriler, “Uzaktan Eğitime Yönelik Tutum Ölçeği” aracılığıyla elde edilmiştir. Araştırma sürecinde elde edilen veriler istatiksel programlarla analiz edilmiş t-testi, ANOVA gibi istatiksel işlemler yapılmıştır. Araştırma bulgularına göre, sınıf öğretmeni adaylarının pandemi sürecinde uzaktan eğitime yönelik tutumları cinsiyet, bilgisayar veya tablet sahibi olma, kendisine ait çalışma odasına sahip olma ve sınıf düzeyi değişkenleri açısından anlamlı bir farklılığa rastlanmazken, yaş değişkeni açısından anlamlı farklılıklar olduğu belirlenmiştir. Ayrıca sınıf öğretmeni adaylarının pandemi sürecinde uzaktan eğitime yönelik tutum puan ortalaması incelendiğinde ölçekten alınabilecek ortalama değerin üzerinde puan almış oldukları da belirlenmiştir.
Yazar isimleri: ['Osman GEDİK', 'Mustafa EROL']
Yayın Yılı: 4 Temmuz 2022
Dergi ismi: Uluslararası Türk Kültür Coğrafyasında Sosyal Bilimler Dergisi
Yayın sayfa url: https://dergipark.org.tr/tr/pub/turksosbilder/issue/71158/1051334
Yayın pdf linki: https://dergipark.org.tr/tr/download/article-file/2167541
