Makale Başlığı: BASKETBOLCULARDA ELEKTRİKSEL KAS UYARIMI İLE BİRLEŞTİRİLMİŞ PLİOMETRİK ANTRENMANIN SPORTİF PERFORMANS PARAMETRELERİNE ETKİSİ
Özet: Günümüzde, sportif performansı artırmak için kullanılan çeşitli antrenman yöntemleri vardır. Bu yöntemlerden biri, kuvveti koruma ve geliştirme antrenmanı olarak kullanılan yapay elektriksel kas uyarılarıdır (EMS). Araştırmanın amacı basketbolcularda elektriksel kas uyarımı (EMS) ile birleştirilmiş pliometrik antrenman uygulamasının sportif performans parametrelerine etkilerini incelemektir. Araştırmaya 15-20 yaş arasında toplam 20 basketbolcu katıldı. Katılımcılar pliometrik (PA) ve EMS ile birleştirilmiş pliometrik antrenman (PEMS) olmak üzere rastgele iki eşit gruba ayrıldı. Araştırmanın başında ve sonunda katılımcıların boy uzunluğu, vücut ağırlığı, dikey sıçrama, anaerobik güç, 20m sürat, çeviklik, denge ve tekrarlanan sprint performans ölçümleri alındı. Araştırmanın bulgularında PEMS ve PA gruplarının ön test son test skorları arasında tüm sportif performans parapetreleri arasında istatistiksel olarak anlamlı bir fark oldoğu saptandı. Ancak, gruplar arasında dikey sıçrama, denge, çeviklik, 20m sürat ve tekrarlı sprint performanslarında istatistiksel olarak anlamlı bir fark olmadığı belirlendi. Sonuç olarak hem pliometrik antrenmanlar hem de pliometrik antrenman ile birleştirilmiş EMS antrenmaları sportif performansı geliştirmede kullanılabilecek iki etkili yöntem olduğu söylenebilir.
Yazar isimleri: ['İsmail İLBAK', 'Mahmut ACAK']
Yayın Yılı: 15 Ağustos 2022
Dergi ismi: Spor ve Performans Araştırmaları Dergisi
Yayın sayfa url: https://dergipark.org.tr/tr/pub/omuspd/issue/72157/1078740
Yayın pdf linki: https://dergipark.org.tr/tr/download/article-file/2273678
