Makale Başlığı: Dar Yayılışlı Endemik Jipsofitlerin Antimikrobiyal Aktiviteleri ile Mineral İçerikleri Arasındaki İlişki
Özet: Çalışmanın amacı: Bu çalışmada, ekstrem habitatlarda yetişen 7 dar yayılışlı endemik jipsofit bitki türünün antimikrobiyal aktiviteleri ile mineral içerikleri arasındaki ilişki araştırılmıştır. Ayrıca bu türlerin GC-MS analizleri de yapılmıştır.Materyal ve yöntem: Bu amaçla, disk difüzyon yöntemiyle 30, 45 ve 75 μL’lik metanol ve etil asetat ekstraktlarında 13 bakteri ve bir maya suşuna karşı antimikrobiyal aktivite ile toprak ve bitkideki makro ve mikro element konsantrasyonları belirlendi.Temel sonuçlar: Bu jipsofit bitkilerde güçlü bir antimikrobiyal etki potansiyeli olduğu ortaya konmuştur. Alınan tüm bitki türlerinde, makro elementlerden toplam Ca elementinin bitki gövdesinde diğer makro elementlere göre daha fazla biriktiği, ve mikro elementler arasında da en fazla Fe elementinin biriktiği belirlenmiştir. Ekstrem koşullara adapte olmuş jipsofilik bitki türlerinde tespit edilen güçlü antimikrobiyal aktivite ile Ca ve Fe içeriği arasında doğrusal bir ilişki olabileceği varsayılmıştır.Araştırma vurguları: Ekstramofil bitkiler, ilaç endüstrisinde antimikrobiyal ajanların geliştirilmesinde kullanılabilir.
Yazar isimleri: []
Yayın Yılı: 27 Eylül 2022
Dergi ismi: Kastamonu Üniversitesi Orman Fakültesi Dergisi
Yayın sayfa url: https://dergipark.org.tr/tr/pub/kastorman/issue/72672/1179077
Yayın pdf linki: https://dergipark.org.tr/tr/download/article-file/2666519
