Makale Başlığı: Güney Anadolu Türkiye’den Yeni Bir Campanula myrtifolia (Campanulaceae) Varyetesi
Özet: Türkiye, Akdeniz Havzası’ndaki Campanula L. çeşitliliğinin en önemli ülkelerinden biridir ve ayrıca birlikte Türkiye’deki Campanula türlerinin yarısından fazlasıda endemiktir. Sect. Trachiolepis çoğunlukla çok yıllık polikarpik veya çok yıllık monokarpik kazmofit türlerden oluşur. Campanula myrtifolia var. caerulea Yıldırım, Deniz & Altıoğlu (Campanulaceae Juss.), Antalya’dan (Türkiye) yeni bir varyete olarak tanımlanmaktadır. Teşhis karakterleri, tam tanım ve kapsamlı fotoğraflar burada verilmiştir. Morfolojik özelliklerine göre Campanula subgen. Campanula sect. Trachiolepis’e aittir. Campanula myrtifolia Boiss & Heldr var. myrtifolia ile morfolojik olarak yakından ilişkilidir. Morumsumavi ila koyu mavi korolla ile C. myrtifolia var. myrtifolia’dan kolayca ayırt edilir. Bu iki yakından ilişkili varyete arasındaki farklar ayrıntılı olarak verilmiştir. C. myrtifolia var. caerulea ve C. myrtifolia var. myrtifolia’nın her ikiside Türkiye Florası için endemik türlerdir. Makalenin konusu olan C. myrtifolia var. caerulea, Antalya ilinde yayılış göstermektedir.
Yazar isimleri: []
Yayın Yılı: 9 Mayıs 2022
Dergi ismi: Herbarium Turcicum
Yayın sayfa url: https://dergipark.org.tr/tr/pub/hturcicum/issue/69939/1118430
Yayın pdf linki: https://dergipark.org.tr/tr/download/article-file/2435488
