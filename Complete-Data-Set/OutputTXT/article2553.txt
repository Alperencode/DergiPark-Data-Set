Makale Başlığı: Menderes Hükümeti Döneminde Vatan ve Millet Caddeleri Yapılırken Yıkılan Camiler
Özet: Demokrat Parti’nin iktidara geldiği 1950 yılı itibariyle Türkiye’de pek çok farklılıklar görülmeye başlanmış, bu farklılıklar gerek döneminde gerekse bugüne değin olumlu yahut olumsuz pek çok eleştiriye maruz kalmıştır. Bu eleştiriler arasında İstanbul’un imarında yaşanan değişimle ilgili olanlar da vardır ki bu değişimin nedenini büyük şehirlere doğru yaşanan göçlerle birlikte ele almak gerekmektedir. Nitekim 1950’li yıllarda yoğunlaşan göçlerle beraber nüfusun artmasına dayalı olarak İstanbul’da mesken sayılarında artış yaşanmış ve bu durum kentin dokusunda büyük oranda değişikliklere yol açmıştır. Çehresi değişen İstanbul’da geniş bulvarlar ve meydanlar oluşturulmasıyla çağdaş bir görünüm elde edilmişse de tarihi eserlerin tahribatı ile de karşı karşıya gelinmiştir. İstanbul’daki imar değişiklikleri esnasında tarihi eserlerin zarar görmesi Demokrat Parti’nin olumsuz yönden tenkit edilmesine yol açmıştır. Hazırlanan makalede Vatan ve Millet Caddelerinde kaybedilen tarihi eserler üzerinde durulmuştur.
Yazar isimleri: ['İlker BAYRAM', 'Selma GÖKTÜRK ÇETİNKAYA']
Yayın Yılı: 30 Kasım 2022
Dergi ismi: Bartın Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/bartiniibf/issue/73457/1139515
Yayın pdf linki: https://dergipark.org.tr/tr/download/article-file/2521350
