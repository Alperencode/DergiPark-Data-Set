Makale Başlığı: Çocuklarda Aşırı Madde Kayıplı Daimi Molarların Rezin Restorasyonlarının 3 Yıllık Sağ Kalımı
Özet: Amaç: Bu retrospektif çalışmanın amacı, aşırı madde kayıplı daimi birinci büyük azılara uygulanan direkt kompozit rezin (DKR) restorasyonların 3 yıl sonundaki sağ kalım oranlarının belirlenmesidir. Gereç ve yöntem: Araştırmaya aynı hekim tarafından daimi birinci büyük azılarına 3 yüzlü DKR restorasyon uygulanmış 7-14 yaş aralığındaki çocuklar dahil edilmiştir. Restorasyonların 3 yıl sonundaki sağ kalım değerlendirmesinde United States Public Health Service (USPHS) kriterleri kullanılmış ve ilgili dişlerde spontan ağrı, perküsyon hassasiyeti, apse gibi geri dönüşümsüz pulpa hasarını işaret eden semptomların varlığı incelenmiştir. Verilerin istatistiksel analizinde Ki-kare ve Kruskal Wallis analizleri kullanılmıştır. Bulgular: Üç yıl sonundaki kontrol randevusuna gelmeyi kabul eden toplam 34 hastanın daimi birinci büyük azı dişlerine yapılmış 58 DKR restorasyon klinik ve radyografik olarak incelenmiştir. Restorasyonların sağ kalım oranı %70.69’dur. İncelenen restorasyonların %15.5’inde geri dönüşümsüz pulpa hasarını ve kök kanal tedavisi ihtiyacını gösteren bulgular saptanmıştır. Sonuç: Aşırı madde kayıplı daimi birinci büyük azı dişlerine uygulanan DKR restorasyonların 3 yıl sonundaki sağ kalım oranının tatmin edici olmadığı ancak, adeziv sistemler ve kompozit rezinlerdeki gelişmeler sayesinde aşırı madde kayıplı genç daimi posterior dişlerde DKR uygulamalarının devam edeceği düşünülmektedir. Bu nedenle konuyla ilgili uzun vadeli, randomize, kontrollü klinik çalışmalar sürdürülmelidir.
Yazar isimleri: ['Ceylan Çağıl ERTUĞRUL']
Yayın Yılı: 4 Ekim 2022
Dergi ismi: Balıkesir Sağlık Bilimleri Dergisi
Yayın sayfa url: https://dergipark.org.tr/tr/pub/balikesirsbd/issue/72912/1062218
Yayın pdf linki: https://dergipark.org.tr/tr/download/article-file/2209506
