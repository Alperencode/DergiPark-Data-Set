Makale Başlığı: Türkiye Ekonomik Büyümesinde Yenilenebilir Enerji: Mevcut Durum, Gelecek Beklentileri, İstihdam ve Yatırım Fırsatları
Özet: Enerji ekonomik büyüme ve kalkınmanın gerekli ve önemli faktörlerinden birisidir. Küreselleşen dünyada teknolojik gelişme hızının artması enerji tüketimini artırmıştır. Enerji kaynaklarının sınırlı olması nedeniyle alternatif kaynak olarak yenilenebilir enerji kaynaklarını gündeme getirmiştir. Bu çalışmada küresel enerji tüketimi ve dünya enerji dağılımının gelecek senaryo tahmini ile birlikte Türkiye’nin mevcut durumu ve gelecek beklentileri projeksiyonlarla yansıtılarak yatırım fırsatları ve istihdama ilişkin sonuçların ortaya koyulması amaçlanmaktadır. Bu amaçla Enerdata veri tabanından 2000-2050 dönemine ilişkin dünya enerji dağılımı için Avrupa, Asya, Afrika, Ortadoğu, Kuzey Amerika, Latin Amerika, BDT (Bağımsız Devletler Topluluğu) ve Pasifik özelinde ilgili veriler karşılaştırılmış ve Türkiye’nin bu süreçteki durumu belli göstergeler eşiğinde betimsel olarak analiz edilmiştir. Sonuçlara göre Türkiye’de yenilenebilir enerji üretimine yönelik yatırımların artmasıyla, toplam enerji arzında petrol, doğal gaz ve kömürün önemli bir yer işgal ettiği, ancak rüzgâr, güneş gibi yenilenebilir kaynakların payının çok az olduğu ve giderek artacağı yönde bulgular tespit edilmiştir. Bununla birlikte yenilenebilir enerji kaynaklarının elektrik üretiminde ve birincil enerji tüketiminde payının giderek artacağı ve teknolojik gelişmelerle yeni istihdam olanakları sağlayacağı bulgusuna ulaşılmıştır. Sonuçların politika yapıcılar, proje geliştiriciler, yatırımcılar, endüstriler ve ilgili paydaşlara faydalı bilgiler sağlayacağı beklenmektedir.
Yazar isimleri: ['Melahat BATU AĞIRKAYA']
Yayın Yılı: 30 Kasım 2022
Dergi ismi: Ordu Üniversitesi Sosyal Bilimler Enstitüsü Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/odusobiad/issue/73138/1103005
Yayın pdf linki: https://dergipark.org.tr/tr/download/article-file/2372403
