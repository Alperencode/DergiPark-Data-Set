Makale Başlığı: TÜRKİYE’DE SİVİL TOPLUM KURULUŞLARININ KARŞILAŞTIĞI ENGELLER
Özet: Tüm dünyada olduğu gibi ülkemizde de demokrasi kavramının yükselişe geçmesiyle birlikte sivil toplum kavramı yaygınlık kazanmaya başlamıştır. Özellikle 1980’li yılların sonundan itibaren isminden bahsettirmeye başlayan ekonomik liberalizmin mütemmim cüzü olarak görülen siyasal liberalleşmenin bir sonucu olarak ele alınan sivil toplum kavramı aracılığıyla devletin etki alanları sınırlandırılmıştır. Günümüz itibariyle, siyasal sistemlerde daha etkin bir konum kazanmaya başlayan sivil toplum kuruluşlarının (STK) karşılaştığı birçok sorun alanı bulunmaktadır. Katılım eksikliği, mali kaynak yetersizliği, gelişkin bir demokrasi ve siyasi kültüre sahip olunamaması, ideolojilerin ön plana çıkarılması, şamil siyasi otoriteye eklemlenmek istenmesi ve yönetici kadroların şahsi çıkarları bağlamında STK’ları basamak tahtası gibi görmesi, Türkiye’deki STK’ların temel problemlerindendir. Bu çalışmada Türkiye’deki STK’ların karşılaştığı sorunların neler olduğu ele alınarak, bu sorunlara ilişkin çözüm önerilerinin sunulması amaçlanmaktadır.
Yazar isimleri: ['Mert Mahir GÖZ']
Yayın Yılı: 30 Haziran 2022
Dergi ismi: Turkish Business Journal
Yayın sayfa url: https://dergipark.org.tr/tr/pub/tbj/issue/71005/1103459
Yayın pdf linki: https://dergipark.org.tr/tr/download/article-file/2374252
