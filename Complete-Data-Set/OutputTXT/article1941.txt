Makale Başlığı: KAHRAMANKAZAN (ANKARA) KENTİNİN SOSYO-MEKÂNSAL YAPISI VE SÜRDÜRÜLEBİLİR KALKINMA SÜRECİ
Özet: 21. yüzyılın kentleşme ve ekonomik kalkınma modeli, sürekli ve dengeli gelişme üzerine kurulan sürdürülebilir kalkınmadır. Sürdürülebilirlik, kaynakların etkin ve verimli kullanımının yanı sıra ekonomik, ekolojik ve sosyo-kültürel yapı arasında kurulacak yasal ve yönetsel dengeyi ifade etmektedir. Mekânsal değişim ve gelişimler sosyal ve teknik altyapı yatırımlarının yer seçimi kararlarıyla şekillenmektedir. Sürdürülebilir kalkınma kırsal ve kentsel ekonomik yapı arasındaki koordinasyonu da içermektedir. Bu çalışmada Kahramankazan kenti, başkent sınırları içinde yer alması ve kır-kent sentezinin önemli bir örneği olması nedeniyle örneklem alan olarak seçilmiştir. Kentin ekonomik, ekolojik ve sosyo-kültürel yapısını incelemek için nitel araştırma yöntemi uygulanmış olup yarı yapılandırılmış derinlemesine görüşme, yerinde gözlem ve alan araştırması yapılarak elde edilen bulgular coğrafi bilgi sistemleri ile haritalama yöntemleri kullanılarak değerlendirilmiştir. Sonuç olarak Kahramankazan kent bütününün tarihsel süreç içerisinde yaşadığı değişim ve dönüşümlerin sürdürülebilir kalkınma ilkeleriyle uyumlu gerçekleştiği, bunun da yerel halkın kırsal kimliği koruyarak yaşatmasına, yeniliklere açık ve yatırımları birer kazanç olarak kabul eden yaşam biçimine bağlı olduğu söylenebilir.
Yazar isimleri: ['Seçil Gül MEYDAN YILDIZ', 'Hüsne TEMUR']
Yayın Yılı: 1 Kasım 2022
Dergi ismi: ASSAM Uluslararası Hakemli Dergi
Yayın sayfa url: https://dergipark.org.tr/tr/pub/assam/issue/72604/1108134
Yayın pdf linki: https://dergipark.org.tr/tr/download/article-file/2393319
