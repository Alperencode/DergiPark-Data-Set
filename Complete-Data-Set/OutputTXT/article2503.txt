Makale Başlığı: BAYTARNÂMELERDE BÜYÜ VE TILSIMLAR
Özet: Büyü ve tılsım insanların menfaat sağlamak, korunmak, şifa bulmak, kısmet açmak, zarar vermek gibi nedenlerle başvurdukları gizemli pratiklerdir. Çeşitli manevi güçlere yönelme ve inanç unsurlarını da barındıran bu pratikler çoğu zaman dini inanç ve ritüellerle iç içe geçmiş vaziyette ortaya çıkar. Büyüsel pratiklerde her zaman bir menfaat sağlama amacı söz konusudur. İnsan sahip olduğu veya kullandığı hayvanlar üzerinden de çeşitli menfaatler elde eder. Tarih boyunca insanların en fazla menfaat sağladığı hayvanlardan biri de atlar olmuştur. Esas itibarıyla at, atçılık, at hastalıkları ve tedavilerini konu edinen baytarnâmelerde atlar için yapılanlarla beraber at ve at uzuvları kullanılarak insanlar için yapılan büyü ve tılsımlar da yer almaktadır. Çalışma kapsamında büyü, tılsım, efsun, muska, vefk, taviz gibi kavramlar incelenmiş; baytarnâmelerde yer alan büyüsel pratikler tespit edilmiş; tespit edilen büyü ve tılsımlar amaçları, işlevleri, yöntemleri, dini inanç ve uygulamalar ile ilişkileri bakımlarından tahlil edilmiştir.
Yazar isimleri: ['Fatih KÖSE']
Yayın Yılı: 21 Temmuz 2022
Dergi ismi: Bandırma Onyedi Eylül Üniversitesi Sosyal Bilimler Araştırmaları Dergisi
Yayın sayfa url: https://dergipark.org.tr/tr/pub/banusad/issue/71331/1115501
Yayın pdf linki: https://dergipark.org.tr/tr/download/article-file/2423150
