Makale Başlığı: Iasos’tan Yeni Bir Mezar Yazıtında Ceza Olarak İmparator Kasasına Ödenecek On Litrai Altın ve II. Constantius’un Fermanı
Özet: Makalede Iasos kentinden parçalı şekilde ele geçen bir mezar yazıtı tanıtılmaktadır. Yazıt, sıkça söz konusu olduğu gibi, mezar sahibi tarafından belirtilenlerin dışında hiç kimsenin oraya gömülmemesi gerektiğine dair açık bir düzenleme içerir ve bunu ihlal edenin imparatorluk kasasına 10 litre altın ödemesini buyurur. Bu ceza tutarı hem Iasos’ta hem de başka yerlerde genellikle belirtilen ceza miktarlarının çok üstündedir. Ancak bu miktar II. Constantius’un MS 357 yılında yayımladığı imparator fermanında (C.Th. 9,17,4), mezar yapılarını yağmalamaktan veya orada gömülü cesetlere saygısızlık yapmaktan suçlu bulunanlara uygulanan ceza miktarı ile örtüşmektedir. Bu nedenle makalede, bu ceza miktarının doğrudan bahsi geçen imparator fermanıyla bağlantılı olduğu ileri sürülmektedir. Ayrıca linguistik ve paleografik özellikleri de yazıtın MS 4. (en geç 5.) yüzyıla tarihlenmesi gerektiği görüşünü desteklemektedir.
Yazar isimleri: ['Asuman BALDIRAN']
Yayın Yılı: 31 Aralık 2021
Dergi ismi: PHILIA
Yayın sayfa url: https://dergipark.org.tr/tr/pub/philia/issue/68344/1067319
Yayın pdf linki: https://dergipark.org.tr/tr/user/project/new
