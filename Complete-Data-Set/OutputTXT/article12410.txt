Makale Başlığı: UZAY MADENCİLİĞİNE İLİŞKİN ZORLUKLAR VE POTANSİYEL ÇÖZÜMLERİ
Özet: Güneş sisteminde metallerin, minerallerin ve enerji kaynaklarının hatta buz ve farklı şekillerde su kaynaklarının bulunması uzaya karşı politik ve ticari ilgiyi artırarak bu kavramı giderek daha gerçekçi ve ulaşılabilir hale getirmektedir. Uzayın Madenciliğinde uzay bilim adamlarına göre kaynakların araştırılması, elde edilmesi bu sürecin asıl önemli kısmını oluşturmamakta veya uzaya ulaştıracak teknolojilerin geliştirilmesi bir tek üstesinden gelinmesi gereken mesele değildir. Dünya üzerindeki madencilik faaliyetlerinin bile yürütülmesi ve uygulanması çok kapsamlı ve zor iken, uzayın madenciliği bundan çok daha hassastır ve girişimin gerçekleşmesinden önce çözüme kavuşması gereken birçok fiziki zorlukların ve en önemlisi uluslararası çerçevede takip edilmesi ve uygulanması şart olan küresel düzen ve uyumun (yönetim) idare edilmesi söz konusudur. Sektörün yatırım sisteminin işleyişindeki eksiklikler, öngörülemeyen ve ölçülemeyen riskler ve getiriler, büyük miktarda maliyetler, potansiyel siber saldırılar, uzay çöplüğü, düzenleyici yasal çerçeveler ve engeller, hükümetler arası rekabet ve olası anlaşmazlıklar, sürdürülebilirliğin korunması, madencilik faaliyetlerini etkileyebilecek uzaydaki doğal tehditler, uzayda çalışanların karşılaşabileceği sağlık sorunlar ve teknolojik eksiklikler vb. bu zorluklara örnektir. Dolayısıyla bu çalışma bu sorunların bazılarını ele almış, olası çözümlerini, literatür taramasına dayanarak, göstermeye çalışmıştır. Bu bağlamda çalışma risklere, maliyetlere, yatırım çekme süreçlerine, sürdürülebilirliğe ve teknolojik eksikliklere değinerek beş bölümden oluşturulmuştur.
Yazar isimleri: ['Didem RODOPLU ŞAHİN', 'Matlyuba BEBİTOVA']
Yayın Yılı: 30 Haziran 2022
Dergi ismi: Nişantaşı Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/nisantasisbd/issue/71052/1109887
Yayın pdf linki: https://dergipark.org.tr/tr/download/article-file/2400887
